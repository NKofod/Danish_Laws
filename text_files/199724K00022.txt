Nr BTL 22 Betænkning over Forslag til lov om ændring af lov om  

 arbejdsløshedsforsikring m.v. (Timeoverførsel og overgangsydelse m.v.)   

 Nr L 22 1997-98. 2. samling Afgivet af Arbejdsmarkedsudvalget Afgivet: 19980617 Udvalget har behandlet lovforslaget i en række møder og har herunder  

 stillet spørgsmål til arbejdsministeren, som denne har besvaret skriftligt og  

 i samråd.
Et af udvalgets spørgsmål og arbejdsministerens svar herpå er  

 optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Finanssektorens Arbejdsgiverforening, Forbundet af Offentligt Ansatte, Ledernes Hovedorganisation, Skjoldbirk, Helen, København S og Vejrup, Tage, Herning.
 Der er af arbejdsministeren og et mindretal stillet ændringsforslag,  

 hvorom henvises til de ledsagende bemærkninger.
 Arbejdsministeren har oplyst, at baggrunden for lovforslagets i § 1, nr.  

 4, er at give direktøren for Arbejdsløshedsforsikringen ret til at fastsætte  

 regler for særlige områder, hvor den ugentlige arbejdstid afviger fra den  

 normale overenskomstmæssige arbejdstid, men hvor aflønningen svarer til, hvad  

 der ydes på sammenlignelige områder ved normal overenskomstmæssig arbejdstid  

 i Danmark, som for tiden er 37 timer pr. uge.
Et arbejde må f.eks. siges at være af særlig karakter, hvis arbejdet ikke  

 kan placeres inden for en normal arbejdsuge ved normal overenskomstmæssig  

 arbejdstid, fordi arbejdsgiver ved planlægningen af arbejdstiden må tage  

 hensyn til kundens behov for en udvidet dispositions-/åbningstid, eller hvis  

 aflønningen ikke er udtryk for, at timer ud over normal arbejdstid er  

 merarbejdstimer.
Det gælder f.eks. dagplejere.
Tilsvarende kan der blive tale om at bringe bemyndigelsesbestemmelsen i  

 anvendelse på beskæftigelse, der sker efter udenlandsk gældende overenskomst  

 eller lov, hvori den normale arbejdstid er en anden (højere eller lavere) end  

 den normale overenskomstmæssige arbejdstid i Danmark, men hvor aflønningen  

 svarer til aflønningen for normal overenskomstmæssig arbejdstid ved  

 sammenlignelig beskæftigelse i Danmark.
Det er derimod ikke tanken, at  

 bemyndigelsesbestemmelsen skal anvendes på forhold, hvor arbejde ud over den  

 normale overenskomstmæssige arbejdstid i Danmark afspejler sig i aflønningen.
Et mindretal (Socialistisk Folkepartis, Enhedslistens og  

 Fremskridtspartiets medlemmer af udvalget) finder, at lovforslagets ændringer  

 kun løser en del af problemerne for personer på overgangsydelse, hvad angår  

 begrænsningerne i deres beskæftigelsesmuligheder.
Det er stadig ikke muligt  

 for personer på overgangsydelse og efterløn frit at vælge, hvilken form for  

 beskæftigelse de vil udøve inden for de indtjenings- og timerammer,  

 lovgivningen giver.
Eksempelvis kan personer på overgangsydelse og efterløn  

 ikke beskæftige sig med hverv, der betragtes som selvstændig virksomhed.  

 Dette indebærer, at personer på overgangsydelse og efterløn ikke må skrive  

 bøger, male og udstille billeder, undervise, fiske og lignende.
Derfor agter  

 mindretallet i næste folketingsår på ny at rejse spørgsmålet om reglerne for  

 overgangsydelse og efterløn, således at ordningerne gøres mere fleksible og  

 imødekommer de behov, personer på overgangsydelse og efterløn har.
 Herefter indstiller et flertal (Socialdemokratiets, Det  

 Konservative Folkepartis, Socialistisk Folkepartis, Centrum-Demokraternes,  

 Det Radikale Venstres, Enhedslistens og Kristeligt Folkepartis medlemmer af  

 udvalget) lovforslaget til vedtagelse med de af arbejdsministeren  

 stillede ændringsforslag.
 Et mindretal (Venstres medlemmer af udvalget) vil redegøre for sin  

 stilling til lovforslaget og de stillede ændringsforslag ved 2. behandling.
Et andet mindretal (Dansk Folkepartis medlem af udvalget) vil  

 redegøre for sin stilling til lovforslaget ved 2. behandling.
Mindretallet  

 vil stemme for de af arbejdsministeren stillede ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til vedtagelse med de stillede  

 ændringsforslag.
Æ n d r i n g s f o r s l a g Af arbejdsministeren, tiltrådt af et flertal (S, KF, SF, DF,  

 CD, RV, EL, FP og KRF):
Til § 1 1) Nr.1 affattes således:
»1. I § 59, stk. 1, 2. pkt., ændres »fuld,  

 sædvanlig arbejdstid« til: »normal overenskomstmæssig arbejdstid på  

 det danske arbejdsmarked«.' 2) Nr. 2 affattes således:
»2. I § 59, stk. 2, 1. pkt., ændres »fagets  

 normale arbejdstid« til: »normal overenskomstmæssig arbejdstid på  

 det danske arbejdsmarked«.' 3) Nr. 4 affattes således:
 »4. I § 59, stk. 5, indsættes som 2. pkt.:
»Der kan herunder fastsættes regler om, at overskydende timer, jf.  

 stk. 2, i særlige tilfælde opgøres i forhold til et andet timetal end den  

 normale overenskomstmæssige arbejdstid på det danske arbejdsmarked.«.' Til § 2 4) Stk. 1 affattes således:
»Stk. 1. Loven træder i kraft den 24. august 1998, jf. dog  

 stk. 2. § 1, nr. 2, har virkning fra og med den 23. november 1998.« Af et mindretal (FP):
Til § 3 5) I stk. 1, 1. pkt., udgår ordene »indtræde i  

 overgangsydelses- eller efterlønsordningen med virkning fra  

 ansøgningstidspunktet, dog tidligst fra denne bestemmelses  

 ikrafttræden«, og i stedet indsættes: »genindtræde i  

 overgangsydelses- eller efterlønsordningen med virkning tidligst fra den 1.  

 januar 1995 med de rettigheder, som de ville have haft, såfremt de ikke havde  

 mistet retten til overgangsydelse og senere efterløn«.
B e m æ r k n i n g e r Til nr. 1 og 2 Ændringsforslagene betyder, at anvendelsen af reglerne om supplerende  

 dagpenge og om overførsel af overskydende timer sker i forhold til den  

 normale overenskomstmæssige arbejdstid på det danske arbejdsmarked, dvs. den  

 arbejdstid, der er fastsat i den overvejende del af de kollektive  

 overenskomster.
Denne arbejdstid er for tiden på 37 timer pr. uge.
Til nr. 3 Ændringsforslaget er en konsekvens af ændringsforslag nr. 1 og 2.
Til nr. 4 Forslaget er en konsekvens af, at loven ikke blev vedtaget inden 1. juni  

 1998. Den foreslåede ikrafttrædelsesdato er den administrativt mest  

 hensigtsmæssige.
 Det foreslås endvidere, at § 1, nr. 2, hvorefter opgørelse af overskydende  

 timer sker i forhold til 37 timer pr. uge, først får virkning for  

 opgørelsesperioder, der ligger efter lovens ikrafttræden.
Til nr. 5 Ændringsforslaget indebærer, at personer, der har mistet retten til  

 overgangsydelse efter de hidtil gældende regler og senere efterløn, får  

 mulighed for at genindtræde i ordningerne med virkning tilbage til det  

 tidspunkt, hvor de mistede deres ret, dog tidligst 1. januar 1995.
Carsten Hansen (S) Poul Erik Dyrlund (S) fmd.
Bjarne Laustsen  

 (S) Anne-Marie Meldgaard (S) Ole Vagn Christensen (S) Aage Frandsen (SF)  

 nfmd.
Susanne Clemensen (CD) Anders Samuelsen (RV) Jette Gottlieb (EL)  

 Charlotte Antonsen (V) Kirsten Jacobsen (FP) Ulla Tørnæs (V) Jens Vibjerg (V)  

 Knud Erik Kirkegaard (KF) Bendt Bendtsen (KF) Mogens Andreasen (DF) Ole M.  

 Nielsen (KRF) Bilag Et af udvalgets spørgsmål og arbejdsministerens svar herpå Spørgsmål nr. 41:
 Ministeren bedes af- eller bekræfte, hvorvidt en sag som Fisker Kajs vil  

 være dækket af de foreslåede nye bestemmelser om overgangsydelse.
 Svar:
 Lovforslagets bestemmelser om overgangsydelse betyder følgende:
Modtagere af overgangsydelse ligestilles med efterlønsmodtagere fsva.  

 reglerne om selvstændig virksomhed, dvs. at 1) modtagere af overgangsydelse får samme mulighed for i særlige tilfælde  

 at kunne drive selvstændig virksomhed, dvs. hvis ansøgeren kan  

 sandsynliggøre, at virksomheden kan holdes inden for 200 timer om året, jf.  

 den i § 1, nr. 5, foreslåede affattelse af § 75 j, stk. 4, nr. 1, og at 2) modtagere af overgangsydelse, der overtræder reglerne om, at det som  

 hovedregel ikke er tilladt at drive selvstændig virksomhed, under særlige  

 omstændigheder kan få tilladelse til at forblive i overgangsydelsesordningen,  

 jf. den i § 1, nr. 5, foreslåede affattelse af § 75 j, stk. 4, nr. 2. Det  

 fremgår af bemærkningerne til lovforslagets § 1, nr. 5, at dispensation kan  

 gives til modtagere af overgangsydelse, der i ubetydeligt omfang har drevet  

 selvstændig virksomhed, mod, at indtægten fradrages i ydelsen.
 Tilladelser til at drive selvstændig virksomhed i 200 timer om året efter  

 den foreslåede affattelse af § 75 j, stk. 4, nr. 1, og dispensationer efter §  

 75 j, stk. 4, nr. 2, vil blive givet efter den praksis og de regler, der  

 gælder på efterlønsområdet.
 Disse regler vil få virkning for alle sager, der ikke er endeligt  

 administrativt afgjort ved lovens ikrafttræden.
 Sager, der som Kaj Nielsens sag allerede er endeligt afgjort i det  

 administrative system, vil ikke være omfattet af de nye regler om  

 overgangsydelse, men vil være omfattet af den særlige regel i lovforslagets §  

 3.
 § 3 betyder, at personer, der som følge af en overtrædelse af de hidtil  

 gældende regler om forbudet mod at drive selvstændig virksomhed i  

 overgangsydelsesperioden, har mistet retten til overgangsydelse ved en  

 endelig administrativ afgørelse, kan ansøge direktøren for  

 arbejdsløshedsforsikringen om tilladelse til at indtræde i  

 overgangsydelsesordningen eller, hvis de er fyldt 60 år, efterlønsordningen.
 Det fremgår af bemærkningerne til § 3, at det vil være en betingelse for  

 at få tilladelsen, at personen opfylder betingelserne for at kunne få en  

 dispensation i medfør af den foreslåede affattelse af § 75 j, stk. 4, nr. 2,  

 jf. ovenfor.
 Det fremgår endvidere af bemærkningerne til § 3, at personer, der har  

 mistet retten til overgangsydelse, og som har fået et tilbagebetalingskrav  

 for fejlagtigt udbetalt overgangsydelse, ikke vil kunne få overgangsydelse  

 med tilbagevirkende kraft og ikke vil kunne få eftergivet  

 tilbagebetalingskravet.
 Personer, der herefter indtræder i overgangsydelses- eller  

 efterlønsordningen, vil herefter være omfattet af de nye regler om  

 overgangsydelse eller de gældende regler om efterløn og kan ansøge om at  

 drive selvstændig virksomhed i 200 timer om året.
 Som det fremgår af mit svar på spørgsmål 12, vil det ikke være muligt at  

 få en tilladelse til at drive selvstændig virksomhed ved fiskeri, da det ikke  

 på forhånd kan sandsynliggøres, at virksomheden kan holdes inden for 200  

 timer om året.
Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder stillet  

 spørgsmål til arbejdsministeren, som denne har besvaret skriftligt.
Nogle af  

 udvalgets spørgsmål og arbejdsministerens svar herpå er optrykt som bilag til  

 tillægsbetænkningen.
 Der er af et mindretal stillet ændringsforslag, hvorom henvises til de  

 ledsagende bemærkninger.
Et flertal (udvalget med undtagelse af Socialdemokratiets og Det Radikale  

 Venstres medlemmer af udvalget) finder, at lovforslagets ændringer kun løser  

 en del af problemerne for personer på overgangsydelse, hvad angår  

 begrænsningerne i deres beskæftigelsesmuligheder.
Det er stadig ikke muligt  

 for personer på overgangsydelse og efterløn frit at vælge, hvilken form for  

 beskæftigelse de vil udøve inden for de indtjenings- og timerammer,  

 lovgivningen giver.
Eksempelvis kan personer på overgangsydelse og efterløn  

 ikke beskæftige sig med hverv, der betragtes som selvstændig virksomhed.  

 Dette indebærer, at personer på overgangsydelse og efterløn ikke må skrive  

 bøger, male og udstille billeder, undervise, fiske og lignende.
Derudover er  

 der fortsat behov for en præcisering og tydeliggørelse af retsgrundlaget for  

 gældende praksis, så personer på overgangsydelse og efterløn kender deres  

 rettigheder og pligter.
Derfor opfordrer flertallet regeringen til i  

 begyndelsen af næste folketingssamling at fremkomme med forslag til ændring  

 af reglerne for overgangsydelse og efterløn, således at ordningerne gøres  

 mere fleksible og imødekommer de behov, personer på overgangsydelse og  

 efterløn har.
 Herefter indstiller et mindretal (Socialdemokratiets, Det  

 Konservative Folkepartis og Det Radikale Venstres medlemmer af udvalget)  

 lovforslaget til vedtagelse i den affattelse, hvori det foreligger  

 efter 2. behandling.
 Et andet mindretal (Venstres medlemmer af udvalget) indstiller  

 lovforslaget til vedtagelse og vil redegøre for sin stilling til det  

 stillede ændringsforslag ved 3. behandling.
 Et tredje mindretal (Socialistisk Folkepartis medlem af udvalget)  

 indstiller lovforslaget til vedtagelse og vil redegøre for sin  

 stilling til det stillede ændringsforslag ved 3. behandling.
 Et fjerde mindretal (Dansk Folkepartis medlem af udvalget)  

 indstiller lovforslaget til vedtagelse og vil redegøre for sin  

 stilling til det stillede ændringsforslag ved 3. behandling.
 Et femte mindretal (Centrum-Demokraternes medlem af udvalget)  

 indstiller lovforslaget til vedtagelse og vil redegøre for sin  

 stilling til det stillede ændringsforslag ved 3. behandling.
 Et sjette mindretal (Enhedslistens medlem af udvalget) indstiller  

 lovforslaget til vedtagelse og vil redegøre for sin stilling til det  

 stillede ændringsforslag ved 3. behandling.
 Et syvende mindretal (Fremskridtspartiets medlem af udvalget)  

 indstiller lovforslaget til vedtagelse med det stillede  

 ændringsforslag.
 Et ottende mindretal (Kristeligt Folkepartis medlem af udvalget)  

 indstiller lovforslaget til vedtagelse og vil redegøre for sin  

 stilling til det stillede ændringsforslg ved 3. behandling.
Æ n d r i n g s f o r s l a g Af et mindretal (FP):
Til § 1 1) Efter nr. 4 indsættes som nyt nummer:
 »01. § 65, stk. 1, affattes således:
»Arbejdsløshedskassen skal vejlede medlemmet om de rettigheder og  

 pligter, der følger af lovens kapitel 7-16, samt om medlemmets rettigheder og  

 pligter i øvrigt efter arbejdsmarkedslovgivningen i mindst samme omfang, som  

 følger af § 7 i forvaltningsloven.«» B e m æ r k n i n g e r Til nr. 1 Uanset at arbejdsløshedskasserne allerede har vejledningspligt, og uanset  

 at den gældende vejledningspligt - på visse områder - er mere omfattende end  

 den vejledningspligt, der gælder efter forvaltningsloven, finder  

 Fremskridtspartiet, at de problemer, der har været med overtrædelser af  

 reglerne, i næsten alle tilfælde skyldes, at medlemmerne mener, de har fået  

 en for dårlig vejledning.
 Ændringsforslaget har til hensigt at sikre, at det direkte i loven er  

 fastslået, at den vejledningspligt a-kasserne skal yde, mindst skal opfylde  

 de krav, der gælder efter forvaltningsloven.
Carsten Hansen (S) Poul Erik Dyrlund (S) fmd . Bjarne Laustsen  

 (S) Anne-Marie Meldgaard (S) Ole Vagn Christensen (S) Aage Frandsen (SF)  

 nfmd . Susanne Clemensen (CD) Anders Samuelsen (RV) Jette Gottlieb (EL)  

 Charlotte Antonsen (V) Kirsten Jacobsen (FP) Ulla Tørnæs (V) Jens Vibjerg (V)  

 Knud Erik Kirkegaard (KF) Bendt Bendtsen (KF) Mogens Andreasen (DF) Ole M.  

 Nielsen (KRF) Bilag Nogle af udvalgets spørgsmål og arbejdsministerens svar herpå Spørgsmål nr. 43:
Ad svaret på spørgsmål 41, jf. bilag 45 Ministeren bedes bekræfte, at Fisker Kaj efter vedtagelsen af lovforslaget  

 ikke vil have nogen mulighed for at indtræde i efterlønsordningen efter  

 overgangsbestemmelsen i § 3.
 Svar:
 Som det fremgår af mit svar på spørgsmål 41, vil Kaj Nielsen være omfattet  

 af lovforslagets § 3 og have mulighed for efter ansøgning at få tilladelse af  

 direktøren for arbejdsløshedsforsikringen til at indtræde i  

 efterlønsordningen.
 Som nævnt i mit svar fremgår det af bemærkningerne til § 3, at det vil  

 være en betingelse for at få tilladelsen, at personen opfylder betingelserne  

 for at kunne få en dispensation i medfør af den i lovforslagets § 1, nr. 5,  

 foreslåede affattelse af § 75 j, stk. 4, nr. 2.
Det fremgår af denne bestemmelse, at modtagere af overgangsydelse, der  

 overtræder reglerne om, at det som hovedregel ikke er tilladt at drive  

 selvstændig virksomhed, under særlige omstændigheder kan få tilladelse til at  

 forblive i overgangsydelsesordningen.
Det fremgår af bemærkningerne til  

 lovforslaget, at dispensation til at forblive i ordningen kan gives til  

 modtagere af overgangsydelse, der i ubetydeligt omfang har drevet selvstændig  

 virksomhed.
Som det fremgår af § 3, er det direktøren for arbejdsløhedsforsikringen,  

 der har kompetence til at træffe afgørelsen ved en ansøgning om at forblive i  

 ordningen.
Jeg har således som minister ikke mulighed for at træffe afgørelse  

 herom.
Som det fremgår af mit svar vil dispensation blive givet efter de regler  

 og den praksis, der gælder på efterlønsområdet.
På den baggrund er det er på  

 det foreliggende grundlag min opfattelse, at Kaj Nielsen vil kunne få  

 tilladelse til at indtræde i efterlønsordningen.
 Det vil være en betingelse, at Kaj Nielsen ophører med sin virksomhed, da  

 det som nævnt i mit svar efter gældende praksis ikke vil være muligt at få en  

 tilladelse til at drive selvstændig virksomhed ved fiskeri i 200 timer om  

 året.
 Spørgsmål nr. 46:
 Er ministeren enig i, at reglerne diskriminerer ikke-lønmodtagere med  

 særdeles små indtægter når det skønnes, at tidsforbruget i forbindelse med  

 arbejdet ikke kan kontrolleres? I benægtende fald bedes ministeren oplyse,  

 hvorfor det er hensigtsmæssigt med en sådan diskrimination.
 Svar:
 Jeg vil først gerne oplyse om baggrunden for 200-timers-reglen, idet jeg  

 går ud fra, at det er disse regler, der hentydes til i spørgsmålet.
Med lovforslaget ligestilles overgangsydelsesmodtagere med  

 efterlønsmodtagere fsva. muligheden for at drive selvstændig virksomhed.
Der  

 er i efterlønsperioden kun en begrænset ret til at arbejde - de tilladte 200  

 timer.
Det er som hovedregel ikke tilladt at drive selvstændig virksomhed i  

 efterlønsperioden.
Begrundelsen for det er, at det er umuligt at kontrollere  

 omfanget af arbejde i den selvstændige virksomhed.
En lovændring har siden 1. januar 1995 givet mulighed for at opnå  

 tilladelse til at drive en lille selvstændig virksomhed i efterlønsperioden i  

 200 timer om året.
Forarbejderne lægger vægt på, at for at tilladelse kan  

 gives, skal det være sandsynliggjort at virksomheden ikke nødvendiggør en  

 samlet indsats på mere end 200 timer hvert år.
 Kravet om, at det på forhånd skal kunne sandsynliggøres, at  

 arbejdsindsatsen kan holdes inden for 200 timer, gør, at det normalt kun er  

 virksomheder, som efter deres art kan udføres inden for 200 timer, der  

 godkendes.
 Kendetegnende for tilladelserne er, at de gives, når det kan dokumenteres  

 på forhånd, at arbejdsmængden vil være mindre end 200 timer, og at  

 dokumentationen ikke baserer sig alene på medlemmets erklæring herom.
 Jeg finder ikke, at reglerne er udtryk for diskrimination, men er en måde  

 at give mulighed for at drive en lille selvstændig virksomhed, samtidig med  

 at omfanget af virksomheden kan kontrolleres.
 Der har i Folketinget været et ønske om, at modtagere af overgangsydelse  

 får samme mulighed for at drive selvstændig virksomhed som  

 efterlønsmodtagere, og det vil ske med dette lovforslag.
Regeringen har imidlertid besluttet at tage efterlønsordningen op til  

 revision.
Målet er at give mere fleksible muligheder for ældres  

 tilbagetrækning fra arbejdsmarkedet og dermed sikre, at flere ældre trækker  

 sig mere gradvist tilbage, end tilfældet er i dag.
 Regeringen vil derfor vurdere, om det er muligt at etablere en ny  

 enstrenget efterlønsordning til afløsning af de to gældende ordninger -  

 efterløn og delefterløn.
 Det vil i den forbindelse også skulle vurderes, hvorledes udøvelse af  

 selvstændig virksomhed og f.eks. kunstneres mulighed for at arbejde kan indgå  

 i en mere fleksibel efterlønsordning, men der er ingen tvivl om, at der vil  

 være meget store vanskeligheder forbundet hermed.
 Det vil ikke mindst være vanskeligt at kontrollere, at efterlønnen ikke  

 kommer til at virke som en form for erhvervsstøtte.
Et indtægtsloft er en mulighed, men vil være vanskeligt anvendeligt, fordi  

 indtægten ved selvstændig virksomhed ofte ikke kendes før længe efter, at  

 arbejdet er udført.
Der kan således tidsmæssigt være meget stor afstand  

 mellem arbejdets udførelse og indtægten, hvilket gør en administration af  

 fradragsreglerne komplicerede.
Det vil også være vanskeligt at fastlægge, hvilke elementer der skal indgå  

 i et indtægtsloft.
Er det indtægten efter fradrag af driftsudgifter, f.eks.  

 leje af atelier, udgifter til materialer, indkøb af edb og renteudgifter,  

 eller er det f.eks. bruttoomsætningen? Vælger man en overskudsgrænse, vil et  

 medlem selv kunne regulere, hvor stort et beløb der skal bruges som fradrag i  

 forhold til skattemyndigheder gennem afskrivninger, renteudgifter og  

 driftsudgifter.
En underskudsgivende virksomhed vil i denne henseende  

 bevirke, at et medlem i efterlønsperioden vil kunne arbejde ubegrænset, uden  

 at det får konsekvenser for efterlønnen.
 På denne baggrund finder jeg det mest hensigtsmæssigt at lade  

 problemstillingen indgå i den samlede vurdering af en ny efterlønsordning, og  

 som jeg oplyste i mit svar på spørgsmål 45, vil de nye regler også kunne få  

 betydning for reglerne om selvstændig virksomhed i overgangsydelsesperioden.
 Spørgsmål nr. 47:
 Idet der henvises til vedlagte annonce bedes ministeren oplyse, om  

 personerne i sagen fra Langeland vedrørende rundvisning i have til fordel for  

 Hjerteforeningen vil kunne genindtræde i ordningen efter forslagets  

 vedtagelse? I bekræftende fald bedes oplyst på hvilke betingelser, og om  

 vedkommende vil slippe for tilbagebetalingskrav og få efterbetalt ikke  

 udbetalte beløb.
 Svar:
 Jeg har som minister ikke mulighed for at træffe afgørelse i konkrete  

 sager.
Jeg har fra Direktoratet for Arbejdsløshedsforsikringen fået oplyst, at  

 der ikke er truffet afgørelse i sagerne om ægteparret, der har fremvist deres  

 have til fordel for Hjerteforeningen.
De pågældende er derfor ikke udtrådt af  

 ordningen, men udbetalingen af ydelsen er stoppet, indtil en afgørelse  

 foreligger.
 Som jeg oplyste i mit svar på spørgsmål 42, afventer sagerne vedtagelsen  

 af dette lovforslag.
Vedtages lovforslaget vil sagerne være direkte omfattet af de nye regler  

 om overgangsydelse.
Det betyder, at det vil blive vurderet, om der er tale om  

 selvstændig virksomhed, og i givet fald, om de pågældende vil kunne få en  

 tilladelse til at drive selvstændig virksomhed i 200 timer om året, jf.  

 forslagets affattelse af § 75 j, stk. 4, nr 1, eller om de vil kunne få en  

 dispensation til at forblive i overgangsydelsesordningen, jf. § 75 j, stk. 4,  

 nr. 2. Er dette tilfældet, vil de kunne få efterbetalt ikke udbetalte beløb.
 Spørgsmål nr. 48:
Ad svaret på spørgsmål 39, jf. bilag 45 Ministeren bedes oplyse, hvad de 5 sager drejer sig om, og hvad der  

 konkret i hvert tilfælde var årsag til, at sagen blev indbragt, samt om nogen  

 af de berørte - i givet fald hvem - vil kunne genindtræde i ordningen i  

 henhold til § 3, samt om, i hvilke af sagerne der vil kunne dispenseres i  

 medfør af den foreslåede affattelse af § 75 j, stk. 4, nr. 2, jf. § 1, nr. 5.
 Svar:
Jeg har fra Direktoratet for Arbejdsløshedsforsikringen fået oplyst, at 2  

 af sagerne drejer sig om fremvisning af en have, jf. mit svar på spørgsmål  

 47, 1 sag er en forespørgsel om muligheden for at udstille og sælge malerier,  

 og 1 sag er en forespørgsel om muligheden for at skrive og udgive en bog.
I 1  

 sag har den pågældende klaget til direktoratet over arbejdsløshedskassens  

 afgørelse om, at pågældende måtte udtræde af overgangsydelsesordningen på  

 grund af salg af tøj og udlejning af hestebokse og er blevet slettet af  

 arbejdsløshedskassen for svig.
I ingen af de 4 første sager er der tale om, at de pågældende er udtrådt  

 af ordningen.
I de to første sager er udbetalingen af overgangsydelse  

 stoppet, indtil en afgørelse foreligger.
 Jeg har som minister ikke mulighed for at træffe afgørelser i konkrete  

 sager, og jeg kan derfor ikke udtale mig om udfaldet af disse sager.
 Jeg kan oplyse, at da der er tale om sager, hvori der ikke er truffet  

 endelig administrativ afgørelse, vil sagerne være direkte omfattet af  

 lovforslagets nye regler om overgangsydelse, jf. også mit svar på spørgsmål  

 47, og ikke af den særlige bestemmelse i § 3, der alene vedrører sager, hvori  

 der er truffet endelig administrativ afgørelse.
