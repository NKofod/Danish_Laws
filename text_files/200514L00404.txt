Betænkning afgivet af Socialudvalget den 30. marts 2006 Betænkning over Forslag til lov om ændring af lov om social  

 service, lov om social pension og andre love (Udvidelse af personkredsen for støtte- og  

 kontaktpersonordningen og lovpligtig revision af ordningen m.v.) [af  

 socialministeren (Eva Kjer Hansen)] 1. Ændringsforslag Socialistisk Folkepartis medlem af udvalget har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 18. januar 2006 og var til 1.  

 behandling den 3. februar 2006. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 20. december 2005 dette udkast til  

 udvalget, jf. alm. del  bilag 126. Den 25. januar 2006 sendte  

 socialministeren  

 de indkomne høringssvar samt et notat herom til udvalget.
Spørgsmål Udvalget har stillet 5 spørgsmål til socialministeren til  

 skriftlig besvarelse, som denne har besvaret med undtagelse af spørgsmål 4 og  

 5, som forventes besvaret inden 2. behandling.
 3. Tilkendegivelse fra socialministeren:
 Ministeren har over for udvalget tilkendegivet følgende:
 Socialministeriet ønsker, at forslaget om udvidelse af  

 personkredsen for støtte- og kontaktpersonordningen i servicelovens § 80 til  

 ud  

 over sindslidende også at omfatte stofmisbrugere, alkoholmisbrugere og  

 hjemløse  

 bliver omfattet af lovovervågning med henblik på, at o  

 rdningens implementering i kommunerne bliver evalueret.
Det vil i forbindelse med  

 evalueringen blive vurderet, hvorvidt virkningerne af den foreslåede  

 udvidelse  

 af målgruppen for støtte- og kontaktpersonordningen i den udmøntede praksis  

 stemmer overens med hensigten med forslaget og betyder, at de nye målgrupper  

 får tilbuddet.
Det vil samtidig blive tilstræbt at foretage enkelte målinger  

 af  

 effekten af forslaget.
 Der vil på baggrund af  

 evalueringen blive udarbejdet en redegørelse, der efter høring af øvrige  

 myndigheder og organisationer vil blive afleveret til Folketingets  

 Socialudvalg, når loven har virket i 3 år.
4. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

 uændret.
Dansk Folkepartis  

 medlemmer af udvalget støtter lovforslaget, som består af flere elementer.
De  

 ændringer og justeringer, der vedrører serviceloven, pensionsloven og andre  

 love, giver ikke anledning til yderligere kommentarer, da der udelukkende er  

 tale om positive ændringer.
DF er meget positiv over  

 for udvidelsen af støtte- og kontaktpersonordningen.
Det betyder, at  

 kommunerne  

 fremover skal tilbyde ordningen til en bredere kreds af mennesker og ikke kun  

 sindslidende, men også misbrugere og hjemløse.
Som det fremgår af  

 lovforslagets  

 bemærkninger, er der tale om mennesker med en meget langvarig  

 misbrugskarriere,  

 med utilstrækkelige boligforhold, med ingen eller kun ringe kontakt til  

 personlige og offentlige netværk og med dårligt helbred i form af fysiske  

 skader, psykiske problemer og personlighedsforstyrrelser.
Det er mennesker,  

 der  

 lever uden for det øvrige samfund, som ikke har tillid til systemet, og som  

 mangler  

 omsorg og en tro på fremtiden.
Undersøgelser har vist, at  

 støtte- og kontaktpersonordningen har formået at få fat i målgruppen og har  

 medvirket  

 til positive forandringer.
Det opsøgende arbejde har altså en effekt, men det  

 er vigtigt at understrege, at ordningen ikke kan stå alene.
Den skal  

 understøttes af en bred vifte af tilbud.
Derfor har DF med tilfredshed  

 noteret,  

 at det i bemærkningerne fremhæves, at kommunerne i tilrettelæggelsen af  

 arbejdet med fordel kan samarbejde med misbrugscentre, forsorgshjem og  

 frivillige organisationer, og at der igangsættes et  

 kompetenceudviklingsprojekt  

 med sigte på at øge kvaliteten i tilbuddet.
 DF har bemærket, at DSI i  

 sit høringssvar peger på, at personer med udviklingsforstyrrelser i form af  

 asberger,  

 autisme og ADHD også bør være omfattet af støtte og kontaktpersonordningen.  

 Derfor er DF villig til at udvide målgruppen, hvis det viser sig, at de  

 eksisterende  

 tilbud er utilstrækkelige, men udvidelsen må i så fald blive et tema, der  

 skal  

 bringes på banen i forbindelse med satspuljeforhandlingerne til efteråret  

 2006.  

 På nuværende tidspunkt står DF ved den aftale, der blev indgået med de øvrige  

 satspuljepartier i 2005.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 vedtagelse  

  

 med det stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
5. Ændringsforslag med bemærkninger Ændringsforslag Af  

 	  

 et  

  

 mindretal  

  

 (SF), tiltrådt af et mindretal (S, RV og EL) Til § 1 1)  

  

 I den under  

  

 nr. 4  

  

 foreslåede  

  

 § 80  

  

 indsættes efter »bolig« ordene: »  

 samt til personer med udviklingsforstyrrelser  

 i form af asperger, autisme og ADHD.« [Udvidelse af personkredsen for støtte- og  

 kontaktpersonordningen] Bemærkninger Til nr. 1 Det foreslås, at personer med udviklingsforstyrrelser i form af asperger,  

 autisme og ADHD bliver omfattet af udvidelsen af personkredsen for støtte- og  

 kontaktpersonordningen i servicelovens § 80. Baggrunden for forslaget er, at  

 Det Centrale Handicapråd, Center for Ligebehandling af Handicappede og DSI i  

 deres høringssvar til lovforslaget har gjort opmærksom på, at disse personer  

 i  

 et ikke nærmere kendt omfang kan have brug for støtte i form af en person  

  en »coach«  

  der kan hjælpe dem med at få struktur på livet.
Det fremgår videre af  

 høringssvaret, at det i dag er svært at få bevilget en sådan person, og at  

 når  

 en sådan bevilges, er der stor variation i, om støtten bevilges som  

 socialpædagogisk støtte efter servicelovens § 73 eller som en støtte- og  

 kontaktperson efter servicelovens § 80. Der er derfor et stort behov for at  

 overveje, hvordan denne persongruppe og andre persongrupper med lignende  

 behov  

 tilgodeses.
Økonomiske og administrative konsekvenser for  

 det offentlige og private Videnscenter for Autisme vurderer, at 1-3 pct. af den voksne  

 befolkning har vanskeligheder, der svarer til ADHD.
Desuden skønnes det, at  

 0,6  

 pct. af befolkningen har en autismespektrumforstyrrelse.
Centeret svarer  

 videre, at dobbeltdiagnoser er meget hyppigt forekommende, og at op mod 60  

 pct.  

 af alle med gennemgribende udviklingsforstyrrelser også har ADHD.
Ikke alle  

 personer med en diagnose inden for spektrene af autisme, asperger og ADHD har  

 brug for samme indsatsniveau.
Det afhænger af symptomer som  

 kommunikationsvanskeligheder, empatiproblemer i forskellig grad,  

 adfærdsforstyrrelser, vanskeligheder med selvhjulpethed i forskellige  

 sammenhænge, OCD, angst, epilepsi, dobbeltdiagnose osv.
Endelig skriver  

 Videnscenter for Autisme, at en forudsætning for en eventuel ordning vil  

 være,  

 at der sikres særlig sagkyndig vurdering vedrørende målgruppen.
I forbindelse med forslag til lov om ændring af lov om social  

 service, lov om social pension og andre love. (Udvidelse af personkredsen for  

 støtte- og kontaktpersonordningen og lovpligtig revision af ordningen m.v.)  

 er  

 den gennemsnitlige udgift pr. forløb beregnet til ca. 28.000 kr.
Der er i alt  

 afsat 18,3 mio. kr. i 2006 og 65,0 mio. kr. i hvert af de efterfølgende år  

 til  

 udvidelsen af målgruppen til også at omfatte hjemløse og stof- og  

 alkoholmisbrugere.
Støtte- og kontaktpersonordningen retter sig mod de mest socialt  

 udsatte og isolerede inden for de omfattede målgrupper.
Der foreligger ikke  

 oplysninger om andelen af mennesker med autisme, asperger og ADHD, som ville  

 være i målgruppen for tilbuddet, og skøn over de økonomiske konsekvenser af  

 en  

 eventuel udvidelse af målgruppen forudsætter en nærmere kortlægning af  

 behovet  

 inden for målgruppen.
De beregningsmæssige forudsætninger, der ligger til  

 grund  

 for lovforslaget i øvrigt, vurderes ikke umiddelbart at kunne overføres på  

 den  

 foreslåede målgruppe.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Mia Falkenberg (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Lotte Bundsgaard (S)   

 Hüseyin Arac (S)   

 Karen Hækkerup (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Villy Søvndal (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 122 Bilagsnr.
Titel 1 Høringssvar og høringsnotat, fra socialministeren 2 Tidsplan for udvalgets behandling af lovforslaget 3 Tilkendegivelse om lovovervågning fra socialministeren 4 1. udkast til betænkning Oversigt over spørgsmål og svar vedrørende L 122 Spm.nr.
