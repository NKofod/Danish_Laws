 1. kapitel.
 Vedtægtens område.
 § 1.  Denne vedtægt gælder, medmindre andet er fastsat  

 i dens enkelte bestemmelser, for Københavns kommune område.
 § 2.  Ved en gade forstås i denne vedtægt enhver  

 offentlig eller privat gade, vej, plads, bro, tunnel, passage, sti, trappe  

 eller andet lignende areal, der benyttes til almindelig færdsel af en eller  

 flere færdselsarter.
2. kapitel Iagttagelse af orden og velanstændighed m.v.
 § 3.  Slagsmål, skrigen, råben, højrøstet syngen eller  

 anden støjende voldelig, fornærmelig eller lignende optræden, der er egnet  

 til at forstyrre den offentlige orden eller medføre ulempe for andre  

 tilstedeværende eller omboende, må ikke finde sted på gade eller andre  

 steder, hvortil der er almindelig adgang f.eks. jernbane- og  

 rutebilstationer, butikker og offentlige kontorer, forlystelsessteder,  

 badeanstalter, nødtørftsanstalter og befordringsmidler, herunder hyrevogne.
 Stk. 2.  Begås sådanne handlinger på steder, hvortil der  

 ikke er almindelig adgang, og medfører de forstyrrelse af den offentlige  

 orden, kan politiet påbyde, at de bringes til ophør.
 § 4.  Det er forbudt på de i § 3, stk.1, nævnte steder  

 at færdes så påvirket af spiritus, at det kan give anledning til ulempe for  

 andre.
 § 5.  Det er forbudt på eller ud til en gade eller på  

 andre steder, hvortil der er almindelig adgang, at vise uanstændig opførsel,  

 f.eks. ved uanstændige ord eller handlinger, ved uanstændig blottelse af  

 legemet eller ved at opfordre til utugt.
 § 6.  Politiet kan forbyde enhver, der opholder sig på  

 en gade, at stå stille der eller at færdes frem og tilbage på kortere  

 strækninger, når den pågældendes ophold eller færden medfører ulempe for  

 omboende eller forbipasserende, eller der er begrundet formodning om, at den  

 pågældende på dette sted udøver et ulovligt erhverv.
 Stk. 2.  Har en person flere gange på samme gade  

 strækning eller i de dertil stødende nødtørftsanstalter, porte, udkørsler o.  

 lign. overtrådt bestemmelserne i §§ 3-5, og er der grund til at befrygte, at  

 den pågældende vil gentage forseelserne inden for det nævte område, kan  

 politiet meddele den pågældende forbud imod inden for et angivet tidsrum, der  

 ikke kan overstige 2 år, at færdes frem og tilbage eller at tage ophold på  

 gaden eller de øvrige ovennævnte steder inden for en afstand af 100 m fra det  

 sted, hvor den seneste overtrædelse er begået.
 Stk. 3.  Bestemmelsen i stk. 2 finder, for så vidt angår  

 gadestrækninger, tilsvarende anvendelse med hensyn til den, overfor hvem stk.  

 1 i oftere gentagne tilfælde er bragt i anvendelse.
 Stk. 4.  Forbud efter stk. 2 og 3 skal meddeles  

 skriftligt og være begrundet.
§ 7.  På de i § 3, stk. 1, omhandlede steder må opløb  

 eller sammenstimlen, der er egnet til at forstyrre den offentlige orden, ikke  

 finde sted.
Politet kan meddele personer, der opholder sig de nævnte steder,  

 de påbud, som er påkrævende for at forebygge, at den offentlige orden  

 forstyrres på denne måde.
 Stk. 2.  Når mange mennesker samles på en gade ved  

 billetudsalg, forlystelsessteder, butikker, busstoppesteder eller lignende,  

 skal de stille sig i række i den orden, i hvilken de er ankommet, og i øvrigt  

 rette sig efter politiets anvisninger vedrørende ordenens overholdelse.
§ 8.  Optog og møder på gader skal anmeldes ved  

 personlig henvendelse til politiet senest 24 timer før de skal finde sted.  

 Anmeldelsen skal foretages af arrangøren eller en af denne befuldmægtiget  

 person og indeholde angivelse af tidspunktet, ruten og mødestedet.
Politiet  

 kan foreskrive ændring heraf, når det må anses for påkrævet af hensyn til  

 færdselen.
De anvisninger vedrørende ordenens overholdelse, som gives af  

 politiets skal iagttages.
 Stk. 2.  Bestemmelsen i stk. 1 gælder ikke ligtog.
§ 9.  Brug af højttalervogn på eller ud til en gade og  

 brug af højttaler fra luftfartøj må kun finde sted efter politiets  

 tilladelse.
I øvrigt kan politiet forbyde benyttelse af højttalere,  

 grammofoner, musikinstrumenter eller lignende i fri luft eller for åbne  

 vinduer eller døre, når benyttelsen må antages at være til væsentlig ulempe  

 for de omboende eller forbipasserende.
Under tilsvarende omstændigheder kan  

 politiet forbyde benyttelse af sirener, dampfløjter eller lignende  

 signalapparater.
 Stk. 2.  Musik på gade, hvortil der ikke kræves  

 tilladelse efter § 56, må ikke udføres i tiden fra kl. 22 til kl. 7,  

 medmindre dette tillades af politiet.
 § 10.  Det er forbudt uden fyldestgørende grund at  

 banke på porte, døre eller vinduer, ringe på port- eller dørklokke eller  

 foretage lignende handlinger, der er egnet til at forstyrre beboerne.
 Stk. 2.  Personlige henvendelser om salg af varer eller  

 om optagelse af bestillinger eller lignende henvendelser må ikke finde sted,  

 når forbud herimod er opslået af ejendommens ejer eller lejlighedens  

 indehaver.
 Stk 3.  Det er forbudt i huse at aflevere skrifter og  

 billeder af anstødelige indhold til andre end de beboere, der har afgivet  

 udtrykkelig bestilling herpå.
 § 11.  Råben med varer på en gade er forbudt før kl. 7  

 og efter den for forretninger almindeligt gældende lukketid og må ikke finde  

 sted i forbindelse med salg fra stadeplads, eller hvor det er til ulempe for  

 hospitaler, skoler eller lignende.
 § 12.  På eller ud til gader eller andre steder,  

 hvortil der er almindelig adgang, må opsætning eller ombæring af plakater  

 eller udstilling, forhandling eller uddeling af skrifter eller billeder ikke  

 finde sted, når det er egnet til at forstyrre den offentlige orden, eller når  

 plakaterne, skrifterne eller billederne er af anstødelig eller fornærmelig  

 karakter.
Stk. 2.  Uddeling af skrifter eller billeder på de i  

 stk. 1 nævnte steder, der alene sker som reklame for erhvervsinteresser, er  

 forbudt.
Politiet kan forbyde ombæring af plakater, der alene sker i sådant  

 øjemed.
Stk. 3.  Inden for en afstand af 100 m fra adgangen til  

 en skole må der på skoledage ikke uddeles skrifter.
Uddeling af skrifter må  

 heller ikke finde sted inden for en afstand af 100 m fra adgangen til en  

 kaserne.
 § 13.  Øvelsesflyvning, konkurrenceflyvning,  

 kunstflyvning eller reklameflyvning er forbudt.
 § 14.  Nedkastning fra luften af genstande, herunder  

 skrifter, må ikke finde sted uden politiets tilladelse.
 § 15.  Det er forbudt at opsætte løse eller stationære  

 balloner i reklameøjemed uden politiets tilladelse.
 § 16.  Det er forbudt på eller ud over en gade at  

 benytte skydevåben, herunder legetøjsvåben, at tænde bål, at afbrænde  

 fyrværkeri eller ligende eller kaste sten, snebolde, vand eller andet, der  

 kan medføre skade, eller som kan være til ulempe for forbipasserende.
 Stk. 2.  Uden for gader er det forbudt at benytte  

 skydevåben eller afbrænde fyrværkeri eller lignende, hvis det er egnet til at  

 medføre fare eller væsentlig ulempe for færdselen på gaden.
Stk. 3.  Personer under 18 år må ikke medføre  

 skydevåben, herunder bue og slangebøsse, på en gade, medmindre våbenet er  

 emballeret eller ubrugeligt.
Forbudet gælder dog ikke personer, som i henhold  

 til våbenlovgivningen har opnået tilladelse til at besidde og bære våben, når  

 færden med våben sker inden for tilladelsens rammer.
 § 17.  Små børn skal under ophold på en gade være  

 undergivet fornødent tilsyn af forældre eller andre, i hvis varetægt de er.
 § 18.  Uvedkommende må ikke tage ophold på trapper, i  

 porte, i indgange eller opgange til huse, i kælder- eller loftsrum, i  

 ubeboede huse eller lejligheder, i gårde, haver eller udhuse, på  

 byggepladser, i køretøjer, jernbanevogne eller fartøjer.
 § 19.  Det er forbudt uden for de tilladte badepladser  

 at bade i havnen og i dennes kanaler, i stadsgrave, offentlige søer, vandløb  

 eller vandbeholdninger.
Stk. 2.  For offentlige badestrande og badeanstalter kan  

 politiet træffe bestemmelse om, hvilket redningsmateriel der skal være til  

 stede, og om hvilke foranstaltninger, herunder tilsyn, der i øvrigt skal  

 iværksættes af afværgelse af fare for de badendes liv og helbred.  

 Udspringsvipper må kun anbringes, hvor vanddybden ved lavest daglig vandstand  

 er mindst 3m.
Vipper, hvis højde over vandoverfladen overstiger 3 m, må kun  

 anbringes, hvor vandybden ved lavest daglig vandstand er mindst 4 m.
 Stk. 3.  Det er forbudt i nærheden af offentlig  

 badestrand eller badeanstalt i strandbunden at grave huller, som kan medføre  

 fare for andre.
 Stk. 4.  Politiet kan fastsætte regler for sejlads med  

 motorbåde inden for en nærmere angivet kortere afstand fra visse  

 kyststrækninger, for så vidt det må anses for påkrævet for at forebygge  

 hindringer eller ulemper for anden sejlads eller for badning eller for at  

 forebygge unødig støj, der er til væsentlig ulempe for andre.
 Stk. 5.  Det er forbudt uvedkommende at opholde sig så  

 nær ved offentligt eller privat badehus, at det er til ulempe for brugerne.
 Stk. 6.  Med hensyn til offentlige badestrande og  

 badeanstalter kan politiet træffe bestemmelse om iværksættelse af sådanne  

 foranstaltninger, som findes påkrævet for at hindre, at de badende giver  

 anledning til offentlig foragelse.
 3. kapitel.
 Forebyggelse af fare og ulempe for færdselen m.v.
§ 20.  Når der på, ud over eller ud til en gade  

 udføres arbejder, der kan medføre fare eller ulempe for forbipasserende,  

 f.eks. op- eller nedhejsning af varer, rensning af tagrender, tagreparationer  

 eller afvaskning eller maling af facader, skal der til advarsel for  

 forbipasserende udsættes forsvarlige afvisere.
Indtil nymalede vægge eller  

 genstande er tørre, skal forbipasserende ved tydelig skiltning advares mod  

 fare for forurening ved berøring af malingen.
 Stk. 2.  Er der fare for, at sne eller istapper på et  

 hus vil styrte ned på en gade, skal ejeren straks advare forbipasserende ved  

 udsættelse af forsvarlige afvisere og snarest muligt drage omsorg for, at  

 sneen eller istapperne fjernes.
 § 21.  Hejseværker, der benyttes til op- eller  

 nedhejsning af varer m.v. ud over en gade, skal være af forsvarlig styrke og  

 må kun betjenes af personer, der har fornødent kendskab til hejseværkernes  

 benyttelse.
§ 22.  Løse stiger, der anvendes til arbejde på en  

 bygning ud til en gade, skal, selv om arbejdet ikke er omfattet af  

 lovgivningen om arbejderbeskyttelse, opfylde de krav, der i henhold til denne  

 lovgivning stilles til sådanne stiger.
Er stigen over 5 m lang, og den ikke  

 fastgjort foroven på forsvarlig måde, skal en voksen opholde sig ved stigens  

 fod for at drage omsorg for, at den står fast.
 § 23.  Vinduespudsning udvendig fra må ud til en gade  

 ikke finde sted uden betryggende sikring mod nedstyrtning.
§ 24.  Vand må ikke udledes eller udskylles over en  

 gade.
Afskyldning af kældervinduer til en gade er kun tilladt i den til  

 renholdelse af gader m.v. i medfør af § 59, stk. 1, fastsatte tid.
Politiet  

 kan forbyde , at afvaskning eller skylning foretages ved hjælp af  

 sprøjteslanger eller lignende, hvorved vandet føres ud over gaden.
Andre  

 vinduer end kældervinduer må ikke afskylles eller afvaskes ud over en gade.
 § 25.  På eller ud over en gade må der ikke bankes  

 eller rystes tæpper, duge eller lignende eller henlægges eller ophænges tøj.
 Stk. 2.  Vanding af blomster på altaner og i kasser  

 foran vinduer, der vender ud til en gade, må ikke foretages således, at det  

 medfører ulempe for forbipasserende.
 § 26.  På eller ud til en gade må ikke anbringes  

 genstande, der kan vælte eller falde ned og derved forvolde skade eller  

 forurene gaden.
Stk. 2.  Vinduer, herunder tagvinduer, der vender ud til  

 en gade, skal være fastgjort på forsvarlig måde.
Når de holdes åbne, skal de  

 være fastgjort med krog eller lignende.
§ 27.  Varer må ikke ved slidsk, transportbånd eller  

 lignende føres hen over fortov mellem et køretøj og en ejendom, medmindre  

 politiet meddeler tilladelse hertil.
Det er dog tilladt at overføre  

 brændselsolie gennem slanger fra tankvogn, såfremt det kan ske uden væsentlig  

 ulempe for forbipasserende på gaden.
§ 28.  Der skal gives politiet forudgående  

 underretning om reklameoptog og kørsel med reklamekøretøjer.
Politiet kan  

 forbyde sådanne optog og sådan kørsel, når der kan befrygtes at opstå  

 betydelig ulempe for færdselen.
 § 29.  Sprængning med sprængstof må kun foretages  

 efter politiet tilladelse, medmindre sprængladningens vægt ikke overstiger 1  

 kg, og sprængningen finder sted i en afstand af mere end 65 m fra nærmeste  

 gade.
 § 30.  Udgravninger, der er beliggende i nærheden af  

 en gade, og som frembyder fare, skal være forsynet med forsvarligt hegn.
 Stk. 2.  Politiet kan i øvrigt forbyde, hvad der i  

 umiddelbar nærhed af en gade udsætter færdselen for fare.
 § 31.  Det er forbudt uden politiets tilladelse af  

 færdes på isen ud for kysten, i havnen eller på dennes kanaler, på offentlige  

 søer, stadsgrave, vandløb og andre vandsteder, herunder i parker, når isen  

 ikke er fuldkommen sikker, eller når færdsel på isen er forbudt ved opslag  

 eller offentlig bekendtgørelse.
Stk. 2.  Når der hugges våger i isen ud for kysten, skal  

 den ophuggede is lægges rundt om vågen.
Poligtiet kan forlange enhver våge  

 forsvarligt indhegnet.
Stk. 3.  På de øvrige i stk. 1. nævnte steder må der  

 ikke hugges våger i isen uden politiets tilladelse.
Vågerne skal indhegnes  

 eller afmærkes forsvarligt.
§ 32.  Både og lignende fartøjer, der benyttes til  

 udlejning fra fast plads, skal være i forsvarlig stand og forsynet med de  

 fornødne redskaber.
Fartøjerne er undergivet tilsyn af politiet, der skal  

 underrettes om påbegyndelse af virkskomhed med udlejning af fartøjer.  

 Politiet kan meddele pålæg om fartøjernes indretning og udrustning.
Udlejning  

 må kun finde sted til personer, som må antages at kunne betjene fartøjet på  

 betryggende måde.
Stk. 2.  Anløbsbroer, der ikke udelukkende anvendes til  

 privat brug, er undergivet politiets tilsyn.
Politiet kan lade foretage et  

 nærmere eftersyn af broerne.
Benyttelsen af broerne kan forbydes af politiet,  

 når benyttelsen frembyder fare.
 4. kapitel.
 Dyr.
 § 33.  Hunde må ikke medtages eller opholde sig i  

 beværtningslokaler eller på offentlige legepladser eller badestrande.
Stk. 2.  Hunde skal på gader og i offentlige anlæg føres  

 i bånd, der er så kort, at hunden holdes tæt ind til ledsageren.
Politiet kan  

 med kommunalbestyrelsens tilslutning gøre undtagelse fra denne bestemmelse  

 for dele af byen.
 Stk. 3.  Det påhviler hundens ledsager at drage omsorg  

 for, at den ikke forurener fortov, gangsti, butiksindgang eller husfacader  

 mod gaden, og at den ikke på gader eller i offentlige anlæg forurener eller  

 forvolder skade på beplantningen.
Stk. 4.  Det er forbudt under færdsel på gader at føre  

 hunde i bånd fra motorkøretøj, cykel med hjælpemotor, hestekøretøj eller  

 sporvogn.
Heller ikke ridende må føre hunde i bånd.
 § 34.  Politiet kan give nærmere anvisninger om  

 sikkerhedsforanstaltninger ved transport af vilde dyr.
 5. kapitel.
 Fredning af offentlige anlæg m.v.
 § 35.  Ingen må uden magistratens samtykke opbryde  

 stenbroen eller foretage nogen gravning i eller forandring af gaden.
§ 36.  Det er forbudt at skrive eller tegne på eller i  

 øvrigt beskadige eller tilsmudse § 37.  Det er forbudt uvedkommende at åbne eller stige  

 ned i de på en gade indrettede brønde for kloakker, rørledninger eller  

 lignende.
§ 38.  Det er forbudt at beskadige eller fjerne  

 beplantning på gader eller i offentlige eller offentligt tilgængelige anlæg  

 eller de indretninger, som er anbragt til beskyttelse af beplantning.
Frugter  

 og blomster må ikke beskadiges eller plukkes.
 Stk. 2.  Der må ikke henkastes papir eller andet affald  

 i offentligt tilgængelige anlæg, og disse må heller ikke i øvrigt beskadiges  

 eller forurenes.
 Stk. 3.  I offentlige anlæg skal besøgende overholde de  

 ordensbestemmelser, som er bekendtgjort ved opslag, og følge de anvisninger  

 til ordenens overholdelse, som gives af de tilsynsførende.
Stk. 4.  Hegn, diger, grøfter eller aflukker ved en gade  

 eller offentligt eller offentligt tilgængeligt anlæg må ikke beskadiges.
Det  

 er forbudt at stige op på eller over hegnene, digerne og aflukkerne eller at  

 stige ned i grøfterne.
 6. kapitel.
 Opslag.
 § 39.  Plakater, bekendtgørelser eller lignende må kun  

 opslås med samtykke fra den, der har dispositionsret over opslagsstedet, og  

 kun på følgende steder.
 Stk. 2.  Opslag af bekendtgørelser fra offentlige  

 myndigheder kan efter nærmere af magistraten fastsatte regler også finde sted  

 uden for de i stk. 1, nr. 1 og 2, nævnte steder.
 Stk. 3.  Magistraten giver nnærmere regler om  

 anbringelse m.v. af opslag på i stk. 1, nr. 1 og 2, nævnte steder.
 Stk. 4.  Opslag, som er lovligt anbragt, må ikke  

 afrives, beskadiges eller forurenes.
 Stk. 5.  Opslag, som ikke længere tjener noget formål,  

 skal fjernes.
 7. kapitel.
 Torvehandel og anden erhvervsvirksomhed på gader.
 § 40.  Kommunalbestyrelsen fastsætter efter  

 forhandling med politiet regler om, hvilken handel der må drives som  

 torvehandel, og ordensforskrifter for såvel de handelende som andre, der  

 indfinder sig på torvene under torvehandelen.
§ 41.  Gadehandel med blomster, frugt, kartofler og  

 andre grøntsager må ikke finde sted fra andre vogne end håndvogne.
Denne  

 bestemmelse gælder dog ikke handel fra fast stadeplads i henhold til  

 magistratens tilladelse.
 Stk. 2.  På vogne, der benyttes til gadehandel, skal  

 gadehandlerens navn og bopæl være angivet tydeligt.
 Stk. 3.  Gadehandlere må ikke udbyde deres varer på  

 påtrængende måde.
 § 42.  Det er forbudt på gaden at henstille  

 motorkøretøjer med henblik på disses benyttelse til hyrekørsel, medmindre  

 tilladelse hertil gives af magistraten, der afgør sagen efter forhandling med  

 politiet.
 § 43.  På de offentlige parkeringspladser må ingen  

 virke som parkeringsvagt uden tilladelse fra politiet, der træffer afgørelsen  

 efter forhandling med magistraten.
 Stk. 2.  Såfremt en parkeringsvagt ikke nøje efterkommer  

 politiets anvisninger, kan bortvisning finde sted.
 8. kapitel.
 Beværtningssteder og gæstgiverier.
 § 44.  Beværtningslokaler, herunder beværtningens  

 økonomirum og toiletter, er undergivet politiets og sundhedskommisionens  

 tilsyn.
 Stk. 2.  Der skal i enhver beværtning være mindst et  

 gæstelokale, et køkken, hvis størrelse, indretning og udstyr fastsættes af  

 politiet og sundhedskommissionen under hensyn til gæstelokalernes størrelse  

 og omfanget af beværtningens virksomhed, samt det fornødne antal toiletter  

 m.v.
 Stk. 3.  Intet beværtningslokale må tages i brug, før  

 det er godkendt af politiet og sundhedskommisionen.
 Stk. 4.  Køkken eller andet økonomirum må ikke uden  

 godkendelse tages i brug som gæstelokale.
Stk. 5.  Fornyet godkendelse skal finde sted, forinden  

 beværtningslokaler tages i brug, efter at Stk. 6.  Politiet og sundhedskommissionen er berettiget  

 til at tage spørgsmålet om lokalernes godkendelse op til fornyet behandling,  

 når der er forløbet 8 år, siden sidste godkendelse, eller såfremt  

 virksomhedens karakter i væsentlig grad ændres.
 § 45.  Beværtningers gæstelokaler skal opfylde  

 følgende krav for at kunne godkendes:
 Stk. 2.  Omfatter en beværtning flere gæstelokaler, kan  

 politiet og sundhedskommissionen bestemme, at der i eet eller flere af disse  

 må være dør ud til gård eller port.
 Stk. 3.  Politiet og sundhedskommissionen bestemmer,  

 hvorvidt der må være forbindelse mellem gæstelokalerne og rum, der ikke er  

 næringslokaler.
 § 46.  Bebærtningers økonomirum skal opfylde følgende  

 krav for at kunne godkendes:
 Stk. 2.  Politiet og sundhedskommissionen kan efter  

 omstændighederne lempe de i stk. 1, nr. 3 og 4, stillede fordringer.
§ 47.  Der skal findes det fornødne antal toiletter  

 med indendørs forbindelse med de øvrige lokaler.
Såfremt toiletterne står i  

 umiddelbar forbindelse med de øvrige lokaler, skal de være adskilt fra den  

 ved et forrum med selvlukkende døre.
Ved hvert toilet skal der være håndvask,  

 sæbe og rene håndklæder, papirhåndklæder eller elektrisk håndtørringsapparat.
 § 48.  Justitsministeren kan efter indhentet erklæring  

 fra politiet og sundhedskommissionen dispensere fra kravene i § 45, stk. 1, §  

 46, stk. 1 og § 47.
Stk. 2.  Politiet og sundhedskommissionen kan, for så  

 vidt angår lokaler, der ved denne vedtægts ikrafttræden er taget i brug som  

 beværtningslokaler, dispensere fra krav, der er strengere end de i den  

 tidligere gældende vedttægt fastsatte.
Herudover kan dispensation fra kravene  

 i § 45, stk. 1, § 46, stk. 1, og § 47, meddeles af politiet og  

 sundhedskommissionen for så vidt angår Stk. 3.  Justitdministeriet kan fastsætte bestemmelser,  

 hvorefter politiet og sundhedskommissionen kan dispensere fra kravene i § 45,  

 stk. 1, § 46, stk. 1, og § 47 i videre omfang end angivet i stk. 2.
 Stk. 4.  En godkendelse efter § 44 eller en dispensation  

 i henhold til stk. 1-3 fritager ikke ansøgeren for at indhente de yderligere  

 tilladelser eller dispensationer, der måtte kræves i henhold til bygge- og  

 eller sundhedslovgivning, lovgivning om arbejderbeskyttelse eller anden  

 lovgivning.
§ 49.  Beværtningslokaler med tilhørende økonomirum og  

 toiletter skal vedligeholdes forsvarligt og holdes tilbørligt rene.  

 Udsmykningen af gæstelokalerne må ikke være af en sådan art, at den  

 forhindrer betryggende rengøring.
Hvidtede lofter og vægge skal hvidtes  

 mindst e'n gang årlig og i øvrigt, når politiet og sundhedskommissionen  

 finder det påkrævet.
Stk. 2.  Politiet og sundhedskommissionen udfærdiger et  

 regulativ indeholdende bestemmelser om renholdelse af beværtningslokaler og  

 inventar, service m.v. i disse, om udluftning af lokalerne og om behandling  

 og opbevaring af fødevarer i disse.
Eksemplarer af regulativet skal være  

 opslået i enhver beværtning på den måde, det er angivet i regulativet.
 Stk. 3.  Beværtningslokaler må ikke benyttes til  

 natophold.
 Stk. 4.  Beværtningslokaler, hvori gæster opholder sig,  

 skal være rigeligt oplyst.
 § 50.  Gæstgiverilokaler er undergivet politiets og  

 sundhedskommissionens tilsyn.
 Stk. 2.  Ingen lokaler må tages i brug til gæstegiveri,  

 før de er godkendt af politiet og sundhedskommissionen.
 Stk. 3.  Bestemmelserne i § 44, stk. 5 og 6, om fornyet  

 godkendelse finder tilsvarende anvendelse.
 § 51.  Har en gæstgiver ikke tillige ret til  

 almindelig beværtning, skal de lokaler, der er bestemt til beværtning af  

 logerende og tilrejsende, være beliggende og indrettet således, at de ikke  

 frembyder sig som beværtningssteder for andre end dem, der lovligt kan  

 beværtes i gæstgiveriet.
 § 52.  Det er forbudt på offentligt beværtningssted at  

 udvise støjende, voldelig, fornærmelig eller lignende optræden, der er egnet  

 til at forstyrre den offentlige orden eller medføre ulempe for andre  

 tilstedværende eller omboende eller i øvrigt at foretage noget, der strider  

 mod orden eller sømmelighed.
 Stk. 2.  Såfremt nogen gør sig skyldig i overtrædelse af  

 bestemmelsen i stk. 1, skal værten eller dennes stedfortræder påtale  

 forholdet og om fornødent bortvise den pågældendende eller tilkalde politiet.
 Stk.3.  Har en person flere gange i samme beværtning  

 overtrådt bestemmelsen i stk. 1, og er der grund til at befrygte, at han i  

 den pågældende beværtning påny vil overtræde denne bestemmelse, kan politiet  

 meddele ham forbud imod inden for et angivet tidsrum, der ikke kan overstige  

 2 år, at indfinde sig i beværtningen.
 Stk. 4.  Har slagsmål eller anden betydelig uorden  

 fundet sted i en beværtning, kan politiet beordre den lukket for resten af  

 dagen.
§ 53.  På offentlige beværtningssteder er det forbudt  

 at skænke eller lade skænke stærke drikke for personer, der § 54.  Når nogen er blevet beruset på et  

 beværtningssted, skal værten eller dennes stedfortræder drage omsorg for, at  

 han under betryggende ledsagelse bringes hjem eller til en politistation,  

 eller tilkalde politiet.
 9. kapitel.
 Offentlige forlystelser.
§ 55.  Offentlige forlystelser, herunder koncerter,  

 cirkus- og variete'forestillinger, dans, afbrænding af fyrværkeri,  

 karruselkørsel, præmiekortspil, forevisning af seværdigheder, skydning ved  

 skydeborde, spil ved spilleautomater, boksekampe og væddeløb må ikke finde  

 sted uden politiets tilladelse.
Før tilladelse er meddelt, må bekendtgørelse  

 om forlystelsens afholdelse ikke foretages.
 Stk. 2.  Bestemmelsen i stk. 1 finder ikke anvendelse  

 med hensyn til kirkekoncerter.
 § 56.  Ingen må uden politiets tilladelse optræde med  

 musik, sang, behændighedskunster eller lignende på gader eller i gårde.
§ 57.  Den, der har fået tilladelse til afholdelse af  

 offentlig forlystelse eller tilladelse efter § 56, skal efterkomme de  

 ordensforskrifter, som politiet giver.
Findes særlig politi- og brandvagt  

 nødvendig, skal han udrede udgifterne hertil.
 10. kapitel.
 Renholdelse af gader m.v.
§ 58.  Enhver, der ejer grund, bygning eller bolværk,  

 som støder ud til en offentlig gade, skal renholde gadearealet ud for sin  

 ejendom til gadens midte.
Såfremt midtlinien ligger over 13 m fra grunden,  

 eller såfremt grunden støder ud til offentlig plads, skal ejeren dog kun  

 renholde et område inden for en afstand af 10 m fra grunden.
Ved gadehjørner  

 kan denne pligt efter politiets bestemmelse udvides.
 Stk. 2.  Kan grundejeren efter lovgivningen, en i medfør  

 af denne truffet bestemmelse eller en aftale med det offentlige ikke opnå  

 direkte adgang til den offentlige gade, påhviler der ham ingen pligt til at  

 renholde gaden.
 Stk. 3.  Renholdelsespligten i henhold til foranstående  

 bestemmelser omfatter de lyskasser og riste, der er anbragt i gadearealet,  

 samt udløbsrender fra grunden.
 Stk. 4.  Det påhviler kommunen at renholde de på  

 offentlig gade anbragte nedløbsbrønde til kloakker samt de offentlige  

 gadearealer, som ikke er omfattet af grundejernes renholdelsespligt.
 Stk. 5.  Efter forhandling med politiet kan magistraten  

 helt eller delvis fritage ejere af grunde, bygninger eller bolværker, der  

 støder op til en offentlig gade, for den i stk. 1 omhandlede  

 renholdelsespligt.
Stk. 6.  Private gader skal fuldt ud renholdes af ejerne  

 af de tilstødende grunde.
Om fornødent kan politiet fastsætte, hvilket  

 gadeareal ud for grunden hver enkelt ejer skal renholde.
§ 59.  Magistraten fastsætter efter forhandling med  

 politiet bestemmelser om, på hvilke dage og inden for hvilke tider på dagen  

 renholdelsen skal foregå.
Bestemmelserne bekendtgøres i københavnske blade.
Stk. 2.  Renholdelsen skal foretages omhyggeligt.  

 Arealet skal holdes frit for ukrudt.
Det er forbudt i forbindelse med  

 rensning at anvende kemiske midler, der kan skade beplantning, græsrabatter  

 eller lignende på gaden, eller som kan skade forbipasserende.
Færdselsbaner,  

 der er brolagt, asfalteret eller overfladebehandlet på anden måde, skal  

 fejes.
 Stk. 3.  I tørt vejr uden frost må fejning ikke finde  

 sted, forinden arealet er vandet, således at støven forebygges.
 Stk. 4.  Det sammenfejede skal straks efter  

 sammenfejningen anbringes i gårdbeholdere på de tilstødende ejendomme og må  

 ikke fejes eller skylles ned i nedløbsbrønde.
§ 60.  Gadearealet skal hver dag inden det tidspunkt,  

 der efter § 59, stk. 1, er fastsat for tilendebringelse af renholdelsen,  

 rengøres for halm, papir, glasskår, frugtaffald, ekskrementer og andet, der  

 er særlig forurenende eller til ulempe for færdselen.
Affald efter køretøjer,  

 der bringer varer m.v. til eller fra ejendommen, eller som i anledning af  

 ejerens eller hans lejeres erhvervsmæssige virksomhed holder uden for  

 ejendommen, skal straks fjernes.
Grøfter, rendestene og udløbsrender skal til  

 enhver tid holdes ryddede for alt, hvad der kan hindre vandets frie løb.
§ 61.  Ved snefald skal den, der har pligt til at  

 renholde den pågældende gadestrækning, straks ryddeliggøre fortov, gangsti,  

 cykelsti, fodgængerfelt og rendesten for sne.
Han skal derefter snarest  

 muligt ryddeliggøre kørebanen.
Disse pligter gælder, selvom den pågældende i  

 henhold til § 58, stk. 5, er fritaget for renholdelsespligt.
Stk. 2.  Sneen skal samles i bunker på kørebanen tæt ved  

 rendestenen.
Hvor kørebanen grænser til anden færdselsbane (fortov eller  

 cykelsti) af over 2,5 meters bredde, skal sneen fortrinsvis henlægges på  

 denne, i bunker nærmest kørebanen.
Dog skal den del af færdselsbanen, der  

 ikke er belagt med snebunker, til enhver tid være mindst 2,5 m.
Snebunker må  

 ikke anbringes ovenpå dæksler for elektriske fordelingskasser, dæksler for  

 fjernvarmebrønde, lemme til underjordiske transformeranlæg eller lignende.
 Stk. 3.  Magistraten kan efter forhandling med politiet  

 give andre forskrifter om, i hvilken rækkefølge fortove, cykelstier og  

 kørebane skal ryddeliggøres og om, hvor snebunker skal henlægges.
Stk. 4.  Snerydningen skal udføres tilbørligt.
Såfremt  

 gaden på grund af tøvejr, stærk færdsel eller lignende bliver hullet eller  

 ujævn, skal sne- eller islaget ophugges til bunds.
Pladsen omkring  

 brandhaner, brand- og politialarmskabe og installationer til trafikregulering  

 skal til enhver tid holdes ryddet for sne.
Det er forbudt at benytte kemiske  

 midler til rensning af fortove for sne og is på strækninger, hvor der findes  

 beplantning, vejtræer, hækbeplantning, græsrabatter og lignende.
 Stk. 5.  Efter forhandling med politiet kan magistraten  

 helt eller delvis frigtage ejere af de grunde, bygninger og bolværker, der  

 støder op til en offentlig gade, for den i stk. 1 omtalte snerydningspligt.
§ 62.  Den, der efter § 58 har pligt til at renholde  

 en gade strækning, skal i glat føre bestrø fortov, trapper, der støder op  

 hertil, gangsti og fodgængerfelt med grus, aske eller lignende.
Denne pligt  

 gælder, selvom den pågældende i henhold til § 58, stk. 5, er fritaget for  

 renholdelsespligt.
 § 63.  Det er forbudt at kaste affald, sten eller  

 andet, der kan medføre ulempe, i gadens rendesten, andre offentlige afløb,  

 vandløb eller vandsteder, i havnen eller andre steder, hvorfra det kan flyde  

 ud i et af de nævnte afløb m.v.
 Stk. 2.  Sne og is må ikke fra have eller gårdsplads  

 kastes ud på gaden og må ikke uden magistratens tilladelse kastes i grøfter  

 eller offentlige vandløb eller vandsteder.
 § 64.  Køretøjer, der anvendes til kørsel af jord,  

 grus, gødning eller andet, det er særligt egnet til at forurene gaden, skal  

 være tætte og i øvrigt indrettet således, at der ikke spildes noget på gaden  

 under pålæsningen eller kørselen.
 Stk. 2.  Magistraten kan efter samråd med politiet  

 forbyde vogne, der bortkører gade- og husaffald, at benytte bestemte gader på  

 vej til eller fra lossepladser.
 11. kapitel.
 Straf m.v.
 § 65.  Efter § 8 i lov 11. februar 1863 angående  

 omordning af Københavns politi m.v. straffes overtrædelse af vedtægten med  

 bøde.
 Stk. 2.  på samme måde straffes overtrædelse af de i  

 medfør af vedtægten trufne bestemmelser.
 § 66.  For en af et barn begået forseelse straffes  

 barnets forældre eller personer, der træder i forældres sted, såfremt  

 forseelsen må tilskrives mangel på behørigt tilsyn med barnet.
§ 67.  En grundejer kan overdrage til en anden i  

 vedkommende ejendom eller i nærheden af denne bosat person for opfyldelsen af  

 de forpligtelser der efter vedtægten påhviler grundejeren, og sådan  

 overdragelse skal finde sted, såfremt ejeren ikke bor i ejendommen eller i  

 nærheden af den af denne.
Aftalen, der skal være skriftlig, skal skriftlig  

 anmeldes til politiet, der kan nægte at godkende den, såfremt den af  

 grundejeren udpegede person ikke kan anses for egnet til at drage omsorg for  

 forpligtelsernes opfyldelse.
 § 68.  Når nogen undlader at foretage, hvad der  

 påhviler ham ifølge vedtægten eller de i medfør af denne trufne bestemmelser,  

 kan politiet lade det udføre eller træffe foranstaltninger til at forhindre,  

 at forsømmelsen medfører skade.
 Stk. 2.  Omkostninger herved udredes af den ansvarlige.  

 Det samme gælder omkostninger ved foranstaltninger, som politiet træffer for  

 at forhindre forestående eller standse endnu ikke fuldførte handlinger, der  

 er forbudt ved eller i henhold til vedtægten.
 § 69.  Denne vedtægt træder i kraft den 1. januar  

 1968.
 Stk. 2.  Politivedtægt for Kjøbenhavn af 1. marts 1913  

 og senere tillæg hertil ophæves.
 Stk. 3.  Bekendtgørelse nr. 59 af 20. marts 1936 om  

 reglement for fremmedføring i København forbliver i kraft. Ændring af  

 reglementet kan foretages af justitsministeren efter forhandling med  

 magistraten.
 Justitsministeriet, den 21. november  

 1967.
K.
Axel Nielsen.
 /Jørgen Nielsen.
