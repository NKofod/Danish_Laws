Afskrivningsgrundlag  udbyderhonorar -  

 værdistigning Spørgsmål Kan en  

 værdistigning på ejendommen i perioden fra den 22. december 2005 til  

 offentliggørelsen af prospektet vedrørende A K/S den 18. august 2006 på GBP  

 157.567 tillægges det skattemæssige afskrivningsgrundlag for kommanditisterne  

 i  

 A K/S? Svar Nej, se  

 sagsfremstilling og begrundelse.
Beskrivelse af de faktiske forhold B A/S udbyder  

 opsparingsprojekter i ejendomme, bl.a. beliggende i Storbritannien.
 B A/S har i  

 september 2006 udbudt et projekt - A K/S - til en række investorer, og ønsker  

 i  

 den forbindelse at få vished for størrelsen af investorernes  

 afskrivningsgrundlag for den pågældende ejendom i henhold til  

 afskrivningslovens § 14, stk. 1.
 Den pågældende  

 ejendom anvendes som plejehjem for ældre.
 Ejendommen er  

 lejet ud til det britiske selskab C Homes Ltd., der driver plejehjemmet.
 C Ltd. tilhører  

 en koncern, der udbyder forskellige serviceydelser, der bl.a. inkluderer  

 personlig sygepleje for ældre og yngre mennesker, herunder for mennesker med  

 fysiske og psykiske handicaps.
 Ejendommen, der  

 er opført som plejehjemsbebyggelse i 1995, består af 53 værelser, heraf 22  

 dobbeltværelser.
 Forespørgerens  

 advokat har oplyst, at plejehjemmet er undergivet det engelske regelsæt The  

 Care Standard Act, der er en del af National Minimum Standards for Social  

 Care.  

 Det følger bl.a. af disse regler, at det er udelukket at anvende bygningen  

 til  

 hospital og lægeklinik.
 B A/S stiftede A  

 K/S ultimo 2005 med D ApS som komplementar og B A/S som eneste kommanditist  

 og  

 ejer af hele anpartskapitalen.
Ved aftale af  

 22. december 2005 købte A K/S den omhandlede ejendom.
Det fremgår af aftalen,  

 at købsprisen udgjorde GBP 8.940.000, svarende til ca.
DKK 97.250.000.  

 Ejendomme blev erhvervet som et "leasehold", dvs. at køber kun ejer  

 bygningen og ikke grunden.
 Forespørgerens  

 advokat har oplyst, at der af forskellige årsager er gået ca. 8 måneder fra  

 kommanditselskabets erhvervelse af ejendommen til offentliggørelsen af  

 prospektet.
 Advokaten  

 henviser til, at det fremgår af en valuarrapport fra et konsulentfirma, at  

 ejendommens markedsværdi pr. 4. december 2006, dvs. knap et år efter  

 erhvervelsen, udgør GBP 9.735.000 svarende til en stigning på ca. 9 pct.
 Advokaten  

 anfører, at investorerne i forbindelse med udbuddet af ejendommen vil skulle  

 betale for den del af værdistigningen, der kan henføres til perioden mellem  

 kommanditselskabets erhvervelse af ejendommen og investorernes tegning.
 Han henviser  

 herved til, at det således fremgår af det fremlagte prospekt, at købsprisen  

 ved  

 investorernes overtagelse af kommanditanparterne i A K/S er opgjort til GBP  

 10.617.368, hvoraf et beløb på GBP 1.677.368 udgør  

 "handelsomkostninger", heraf GBP 299.408 i  

 "projekthonorar".
 Købeprisen ved  

 investorernes overtagelse af kommanditanparterne er i prospektet specificeret  

 således:
Købspris ejendom 8.940.000 GBP Handelsomkostninger:
Långivere 58.110 GBP Juridisk bistand 103.004 GBP Offentlige kontorer 357.600 GBP Andre professionelle rådgivere 412.246 GBP B A/S - Salgs- og prospekthonorar 268.200 GBP - projekthonorar 299.408 GBP B Finans A/S - Honorar, formidling af finansiering 178.800 GBP 1.677.368 GBP Købspris ejendom A K/S 10.617.368 GBP For så vidt  

 angår det beløb på GBP 268.200, der i opstillingen benævnes "salgs- og  

 projekthonorar", anfører forespørgerens advokat, at 157.567 GBP kan  

 henføres til værdistigningen på ejendommen, mens restbeløbet på GBP 141.841  

 udgør det egentlige projekthonorar.
 Advokaten  

 henviser i denne forbindelse til, at der i prospektet anføres følgende:
"B A/S's  

 projekthonorar er blevet tillagt 1,5 pct. af købesummen excl.
VAT.
Grundlaget  

 for dette yderligere honorar skal ses i lyset af, at ejendommen er steget i  

 værdi siden exchange af ejendomme og B A/S har ejet K/S'et i perioden frem  

 til  

 offentliggørelsen af prospektet." Advokaten  

 bemærker herved, at udbyder ved offentliggørelsen af prospektet ikke havde  

 kendskab til den præcise værdistigning, hvorfor man indlagde et forsigtigt  

 skøn  

 på 1,5 pct. af købesummen.
Forespørgers eventuelle opfattelse iflg. anmodning og høringssvar Det er  

 advokatens opfattelse, at spørgsmålet skal besvares med "ja".
 Advokaten  

 henviser til, at der efter afskrivningslovens § 14, stk. 1, som udgangspunkt  

 kan foretages skattemæssige afskrivninger på erhvervsmæssigt benyttede  

 bygninger.
 Efter  

 afskrivningslovens § 14, stk. 2, nr. 4, kan der dog ikke foretages  

 afskrivning  

 på bygninger, der anvendes til beboelse eller hertil knyttede formål, bortset  

 fra hoteller og campinghytter samt døgninstitutioner og bygninger, som er  

 omfattet af lov om social service, og som udsættes for et tilsvarende  

 slid.
 Da der er  

 afskrivningsret på bygninger, der anvendes til døgninstitutioner og på  

 bygninger, som er omfattet af lov om social service, og som udsættes for  

 et tilsvarende slid, vil der efter advokatens opfattelse kunne afskrives på  

 plejehjemsbygninger.
 Advokaten  

 henviser endvidere til, at det fremgår af afskrivningslovens § 14, stk. 2,  

 nr.  

 5, at der ikke kan afskrives på hoteller og plejehjem, der er opdelt i  

 ejerlejligheder.
Han gør i denne  

 forbindelse gældende, at det afgørende for, om en bygning er omfattet § 14,  

 stk. 2, er bygningens faktiske anvendelse, jf.
Ligningsvejledningen 2006-1,  


  

 E.C.4.1.1  


.
 Efter advokatens  

 opfattelse kan det herefter konkluderes, at der kan afskrives på en bygning,  

 som faktisk anvendes som plejehjem, hvis ejendommen ikke er opdelt i  

 ejerlejligheder.
 Da den  

 omhandlede bebyggelse ikke er opdelt i ejerlejligheder og faktisk anvendes  

 faktisk til plejehjem, er der efter advokatens opfattelse afskrivningsret på  

 bygningen.
Han bemærker i  

 denne forbindelse, at det forhold, at bygningen er beliggende  

 i udlandet,  

 ingen betydning har for spørgsmålet om afskrivning, idet en tilsvarende  

 bygning  

 beliggende i Danmark ville være afskrivningsberettiget.
Dette følger  

 efter  

 advokatens opfattelse af Skatterådets afgørelse refereret i  


  

 SKM2006.495.SR  


.
 I sagen skulle  

 Skatterådet tage stilling til, om et plejehjem beliggende i England var  

 afskrivningsberettiget.
 Advokaten  

 anfører, at Skatterådet - ud fra en formålsfortolkning af afskrivningslovens  

 § 14, stk. 2, nr. 4, fandt - at et plejehjem beliggende  

 England,  

 der var undergivet den engelske The Care Standards Act 2000, var  

 afskrivningsberettiget.
 Han gør herefter  

 gældende, at det plejehjem, der er omhandlet i denne sag, er undergivet samme  

 lovgivning, hvorfor det kan lægges til grund, at det er  

 afskrivningsberettiget  

 efter afskrivningslovens § 14.
 Advokaten  

 anfører, at der ved opgørelsen af kommanditisternes afskrivningsgrundlag  

 efter  

 den nugældende praksis skal tages udgangspunkt i ejendommens anskaffelsessum,  

 hvortil kan lægges sædvanlige omkostninger, der er direkte forbundet med  

 ejendommens erhvervelse.
 Ifølge  

 administrativ praksis - der ifølge advokaten for tiden er under angreb for  

 Højesteret  

 - er der ikke mulighed for at medtage udbyderomkostninger i  

 afskrivningsgrundlaget.
 Advokaten  

 fremhæver, at kommanditisterne A K/S  

  

 ikke  

  

 ønsker at foretage  

 skattemæssige afskrivninger på det udbyderhonorar, der er opgjort i  

 prospektet.
 Med henvisning  

 til prospektet anfører advokaten, at der for så vidt angår beløbet på GBP  

 157.567 ikke er tale om et udbyderhonorar, men derimod et beløb, der kan  

 henføres til en værdistigning på ejendommen i de ca. 8 måneder, der er  

 forløbet  

 fra A K/S købte den pågældende ejendom og indtil de nye investorer  

 (kommanditister) indtræder i kommanditselskabet.
 Idet han gør  

 gældende, at beløbet således kan henføres direkte til ejendommens værdi,  

 finder  

 advokaten, at beløbet også kan tillægges afskrivningsgrundlaget for  

 ejendommen.
 Ifølge advokaten  

 er der således tale om, at kommanditisterne ved deres indtræden i  

 kommanditselskabet  

 skattemæssigt - som følge af kommanditselskabets skatteretlige transparens -  

 køber ejendommen af B A/S, der til at begynde med var den eneste kommanditist  

 i  

 kommanditselskabet, for den oprindelige købesum på GBP 8.940.000 med tillæg  

 af  

 en værdistigning på GBP 157.567.
 At der er tale  

 om en værdistigning på ejendommen - og ikke et egentligt  

 ikke-afskrivningsberettiget udbyderhonorar - er efter advokatens opfattelse  

 dokumenteret ved den fremlagte valuarrapport fra konsulentfirmaet, hvoraf  

 fremgår, at ejendommen pr. 4. december 2006 er steget med ca. 9 pct. i værdi  

 siden den blev anskaffet af kommanditselskabet den 22. december 2005.
 Som tidligere  

 nævnt af advokaten havde B A/S ved offentliggørelsen af prospektet i august  

 2006 ikke kendskab til den præcise værdistigning på ejendommen, hvorfor  

 selskabet indlagde et forsigtigt skøn på ca. 1,5 pct. af købesummen.
 At der ikke er  

 tale om et egentligt ikke-afskrivningsberettiget udbyderhonorar fremgår efter  

 advokatens opfattelse også af, at B A/S og B Finans A/S i projektet tager et  

 udbyderhonorar, der svarer til, hvad selskaberne normalt tager i tilsvarende  

 projekter.
 B A/S' salgs- og  

 prospekthonorar udgør ifølge advokaten GBP 268.200 svarende til 3 pct. af  

 købesummen,  

 mens B Finans A/S honorar for finansieringsformidlingen udgør GBP 178.800  

 svarende til 2 pct. af købesummen.
 De samlede  

 købsomkostninger i et B A/S-projekt, dvs. til eksterne rådgivere m.v. og til  

 B  

 A/S samt B Finans A/S, udgør ifølge advokaten som udgangspunkt altid 17 pct.  

 af  

 købsprisen.
 B A/S'  

 projekthonorar udgør residualbeløbet, dvs. forskellen mellem de øvrige  

 samlede  

 (eksterne og interne) omkostninger og købsprisen tillagt 17 pct.
 I den konkrete  

 sag udgjorde de eksterne omkostninger GBP 930.960, B A/S' salgs- og  

 prospekthonorar  

 GBP 268.200 og B A/S' honorar GBP 178.800 svarende til i alt GBP 1.377.960.
 Projekthonoraret  

 (ekskl. værdistigningen) er herefter fastsat til GBP 141.900, således at de  

 samlede udgifter udgør GBP 1.519.800 svarende til, at investorernes købspris  

 for ejendommen udgør 117 pct. af den oprindelige købspris.
 Advokaten  

 anfører, at disse procentsatser og beregningsmetoden helt svarer til  

 selskabernes sædvanlige praksis for beregning af deres udbyder- og  

 finansieringshonorarer.  Som dokumentation herfor har han vedlagt  

 anmodningen et prospekt for et tilsvarende projekt, hvor der ikke betales for  

 en værdistigning på ejendommen.
 Sagen har været  

 sendt til høring hos selskabets advokat med indstilling om, at der svares  

 "nej" til det stillede spørgsmål under henvisning til, at det  

 følger  

 af praksis, jf.  


  

 SKM2003.350.LSR  


, at forskellen mellem udbyderens købspris og investorernes  

 anskaffelsessum må  

 anses for udbyders honorar for tilrettelæggelse af det samlede projekt og den  

 knowhow, der lå til grund for tilrettelæggelsen.
 I sin  

 høringsudtalelse bemærker advokaten følgende:
 "Jeg er  

 ikke enig i indstillingen.
 Under henvisning  

 til Landsskatterettens afgørelse i  


  

 SKM2003.350.LSR  


  

 indstilles det, at der svares "nej" til forespørgerens spørgsmål  

 om,  

 hvorvidt en værdistigning på den omhandlede ejendom i perioden fra  

 erhvervelsen  

 til offentliggørelsen af prospektet kan tillægges det skattemæssige  

 afskrivningsgrundlag  

 for investorerne.
 Det anføres, at  

 afgørelsen "vedrørte samme problemstilling" som i denne sag, og at  

 praksis herefter ligger fast.
 Dette er jeg  

 ingenlunde enig i.
I  


  

 SKM2003.350.LSR  


  

 var situationen den, at en udbyder for 17 mio. kr. havde købt en ejendom, der  

 på et senere tidspunkt blev udbudt til 10 investorer til en samlet pris af  

 18,5  

 mio. kr.
I prospektet var det angivet, at 1,2 mio. kr. udgjorde  

 købsomkostninger, mens 300.000 kr. udgjorde låneomkostninger.
 I  

 Landsskatterettens præmisser hedder det:
"Retten  

 finder, at forskellen mellem udbyders købspris for ejendommen og  

 investorernes  

 anskaffelsessum for andelene i projektet er udbyderens honorar for  

 tilrettelæggelse af det samlede projekt og den knowhow, der ligger til grund  

 for tilrettelæggelsen.
Forskellen mellem udbyders købspris for ejendommen og  

 investorernes anskaffelsessum for andelene kan ikke anses for en del af  

 anskaffelsessummen for ejendommen.
Udbyderens honorar er i det hele en  

 etableringsudgift for klageren, og udgiften kan ikke medregnes i  

 afskrivningsgrundlaget for ejendommen eller fradrages ved indkomstopgørelsen.  

 Det bemærkes, at der ikke indgår udgifter til stempel og advokat i honoraret,  

 idet udgifterne til overdragelsen af ejendommen var indeholdt i  

 interessentskabets anskaffelsessum på 17.000.000 kr.
Skatteankenævnets  

 afgørelse stadfæstes derfor." Landsskatterettens  

 afgørelse er i fuld overensstemmelse med rettens praksis, hvorefter  

 udbyderomkostninger  

 ikke anses for en del af anskaffelsessummen for ejendommen, men som en  

 etableringsudgift for klageren.
 Landsskatteretten  

 har imidlertid ikke i den pågældende sag taget stilling til det spørgsmål,  

 der  

 er det essentielle i nærværende sag, nemlig om en dokumenteret prisstigning  

 på  

 ejendommen kan tillægges afskrivningsgrundlaget, når det samtidig lægges til  

 grund, at udbyderens sædvanlige honorarer er inkluderet i udbudsprisen.
I den omtalte  

 sag var det ganske vist af rådgiveren gjort gældende, at der havde været en  

 prisstigning på ejendommen i den mellemliggende periode, men der var ikke  

 gjort  

 forsøg på at godtgøre, at købsomkostningerne i øvrigt oversteg sædvanlige  

 udbyderomkostninger.
I prospektet var der da tilsyneladende heller ikke  

 anført  

 noget om, at investorerne betalte for en værdistigning på ejendommen.
 Investorernes  

 pris på 18,5 mio. kr. set i forhold til udbyders købesum på 17 mio. kr. er  

 endvidere  

 ikke usædvanlig, og indikerer ikke nødvendigvis, at der er tillagt noget  

 beløb,  

 der kan henføres til en værdistigning.
 Det kan derfor  

 næppe kritiseres, at Landsskatteretten behandlede denne sag på samme måde,  

 som  

 retten havde behandlet og afgjort andre sager om udbyderomkostninger.
 I nærværende sag  

 forholder det sig ganske anderledes.
 Udbyder har i  

 prospektet anført, at investorerne - ud over sædvanlige udbyderomkostninger -  

 skal betale for en mellemliggende værdistigning på ejendommen.
 Denne  

 værdistigning er endvidere fuldt ud dokumenteret ved en sagkyndig rapport.
 Hertil kommer -  

 hvad der må være det væsentlige - at det er dokumenteret, at udbyder i  

 prospektet  

 har beregnet sig sædvanlige udbyderhonorarer, der i overensstemmelse med  

 gældende  

 praksis  

  

 ikke  

  

 er tillagt afskrivningsgrundlaget.
 Der er således  

 ikke tvivl om, at merbeløbet på GBP 157.567 vedrører en værdistigning på  

 ejendommen  

 og ikke - som antaget af SKAT, Hovedcentret, - honorar for  

 "tilrettelæggelse af det samlede projekt og den knowhow, der ligger til  

 grund for tilrettelæggelsen".
 Jeg går  

 umiddelbart ud fra, at Hovedcentret er enig i, at det med fremlæggelsen af et  

 sammenligneligt prospekt  kan lægges til grund, at dette forhold må  

 anses  

 for dokumenteret.  I modsat fald kan der fremlægges yderligere  

 prospekter,  

 der viser, hvad udbyders sædvanlige honorarer beløber sig til.
 Sammenfattende  

 gøres det gældende, at den af SKAT, Hovedcentret, anførte  

 landsskatteretskendelse  

  

 ikke  

  

 er anvendelig på nærværende sag, idet afgørelsen ikke tager  

 stilling til en situation som den foreliggende, hvor (i) det i prospektet er  

 anført, at investorerne - ud over sædvanlige udbyderomkostninger - skal  

 betale  

 for en mellemliggende værdistigning på ejendommen, (ii) værdistigningen er  

 fuldt ud dokumenteret ved en sagkyndig rapport, og (iii) udbyder i prospektet  

 har beregnet sig sit sædvanlige udbyderhonorar, der i overensstemmelse med  

 gældende praksis  

  

 ikke  

  

 er tillagt afskrivningsgrundlaget.
Det gøres videre  

 gældende, at der ikke forefindes offentliggjort praksis, der tager stilling  

 til  

 en situation som den foreliggende.
Dette er vel også grunden til, at sagen er  

 henlagt til Skatterådet til afgørelse." SKATs indstilling og begrundelse Efter det  

 oplyste anvendes den omhandlede bygning til udlejning til plejehjem for  

 plejekrævende  

 ældre.
Plejehjemmet er undergivet det engelske regelsæt The Care Standard  

 Act,  

 der er en del af National Minimum Standards for Social Care.
Bl.a. følger det  

 af disse regler, at det er udelukket at anvende bygningen til hospital og  

 lægeklinik.
SKAT bemærker,  

 at plejehjemmet udsættes for et slid, der er sammenligneligt med det slid,  

 som  

 danske plejehjem omfattet af lov om social service er udsat for.  

 Udgangspunktet  

 er derfor, at der kan afskrives på plejehjemmet i medfør af  

 afskrivningslovens  

 § 14, stk.1, da det forhold, at plejehjemmet er beliggende i England, ikke er  

 til hinder udøvelsen af afskrivningsretten.
Dette følger af en  

 formålsfortolkning af den nævnte bestemmelse, jf.  


  

 SKM2002.157.LR  


  

 og  


  

 SKM2006.495.SR  


.
 Da plejehjemmet  

 ikke er opdelt i ejerlejligheder, og da det er udelukket at anvende bygningen  

 til hospital og lægeklinik, er bestemmelserne i afskrivningslovens § 14, stk.  

 2, nr. 5 og 6, heller ikke til hinder for, at der afskrives på bygningen.
 Efter SKATs  

 opfattelse kan det herefter lægges til grund, at der kan afskrives på  

 plejehjemmet,  

 jf. afskrivningslovens § 14, stk. 1.
I kendelsen  


  

 SKM2003.350.LSR  


  

 traf Landsskatteretten afgørelse i sag, der vedrørte samme problemstilling  

 som  

 denne sag.
I sagen havde et interessentskab ved slutseddel af 29. december  

 1994  

 og betinget skøde af 2. juli 1996 erhvervet en fast ejendom for 17.000.000  

 kr.  

 Den skatteyder, som sagen vedrørte, erhvervede ved kontrakt af 2. oktober  

 1996  

 en interessentskabsandel for 1.850.000 kr.
Skatteyderen gjorde over for  

 Landsskatteretten gældende, at han var berettiget til at opgøre sit  

 afskrivningsgrundlag til 1.850.000 kr., da hans købesum for  

 interessentskabsanparten skulle fordeles på interessentskabets aktiver, der  

 udelukkende bestod af den pågældende ejendom.
Til støtte herfor henviste  

 skatteyderen bl.a. til, at det fremgik af Told- og Skattestyrelsens  

 statistikker, at der siden sælgers køb i 1994 og videresalget i 1996, havde  

 været en prisstigning på fast ejendom på ca. 15 pct., hvorfor der ikke var  

 belæg for at anfægte en fortjeneste på 1.500.000 kr., svarende til 8,8 pct.  

 Endvidere gjorde han gældende, at der ikke var hjemmel til at omkvalificere  

 sælgeren bruttoavance til en etableringsudgift for sælgeren.  

 Landsskatteretten  

 fandt ikke grundlag for at give skatteyderen medhold, da retten fandt, at  

 forskellen mellem udbyderens købspris og investorernes anskaffelsessum måtte  

 anses  

 for udbyders honorar for tilrettelæggelse af det samlede projekt og den  

 knowhow, der lå til grund for tilrettelæggelsen.
Efter SKATs  

 opfattelse må det herefter lægges til grund, at det følger af praksis, at  

 hele  

 det beløb på GBP 268.200, der i salgsprospektet benævnes "salgs- og  

 prospekthonorar" skal anses for betaling til udbyder for  

 tilrettelæggelse  

 af det samlede projekt m.v.
Der er således tale om en etableringsudgift, der  

 ikke kan medregnes ved opgørelsen af afskrivningsgrundlaget for den  

 omhandlede  

 bygning.
 Det bemærkes, at  

 der herved ikke er taget stilling til, hvor stor en del af de øvrige  

 handelsomkostninger, der kan indgå i afskrivningsgrundlaget.
 SKAT indstiller  

 med denne begrundelse, at der svares "nej" til spørgsmålet.
Skatterådets afgørelse og begrundelse Skatterådet  

 tiltrådte SKATs indstilling og begrundelse.
Svaret er bindende for skattemyndighederne i følgende periode 5 år fra  

 afgørelsens dato.
