 Resumé  




  

 En amtsdirektør skrev en kronik om  

 offentligt ansattes ytringsfrihed til et internt blad for amtets ansatte.  

 Kronikkens indhold kunne opfattes som et udtryk for regler der forsøgte at  

 indskrænke de ansattes ytringsfrihed.
 Ombudsmanden besluttede derfor af egen drift at undersøge sagen.  

 Amtet oplyste at kronikken skulle ses som en henstilling til de ansatte om i  

 første række at bruge ledelses- og samarbejdssystemet i amtet.
Ombudsmanden udtalte at det var nærliggende at forstå de  

 spilleregler der var opstillet i kronikken som egentlige retsregler om de  

 ansattes offentlige ytringer om forholdene i amtet, og at regelsættet på  

 flere  

 punkter afveg væsentligt fra de regler der i almindelighed antages at gælde  

 for  

 offentligt ansattes ytringsfrihed.
Ombudsmanden udtalte endvidere at amtet  

 ved  

 offentligt at dementere at der med kronikken var fastlagt særlige regler der  

 begrænsede de ansattes ret til at udtale sig over for offentligheden, havde  

 taget passende skridt til at fjerne det indtryk kronikken kunne give. (J.nr.  

 1998-3597-815).
Offentligt ansattes ytringsfrihed På baggrund af en henvendelse fra  

 amtsdirektør A anmodede jeg i et brev af 10. december 1998 Århus Amt om en  

 udtalelse om hvorvidt det i kronikken anførte var i overensstemmelse med  

 reglerne  

 for offentligt ansattes ytringsfrihed.
Desuden bad jeg amtet om at oplyse  

 nærmere hvad der var anledningen til kronikken. Århus Amt fremsatte en  

 udtalelse i et brev af 16. februar 1999.
 Amtsdirektør As kronik  

 indeholdt følgende:
Tanker om ytringsfrihed Århus Amt lægger vægt på den  

 åbne dialog i organisationen.
 I Ledelsesgrundlaget for  

 Århus Amt hedder det således: Dialogen skal være med til at skabe  

 den bredde,  

 der sikrer læring, udvikling og nytænkning i Århus Amt.
Dialogen er nødvendig for at  

 organisationen kan nå frem til et fælles handlegrundlag, og uenighed forud  

 for  

 beslutningsprocessen kan forøge kvaliteten af beslutningsgrundlaget.
Når  

 beslutningen til gengæld er truffet, må der være fælles fodslag.
Men hvad med den eksterne  

 dialog? Hvad med dialogen med offentligheden? Det hører til sjældenhederne  

  hvis det overhovedet kan forekomme  at en medarbejder i en  

 privat virksomhed  

 går til pressen og siger, at virksomhedens produkt er noget bras.
 Hvis det skulle ske er der  

 næppe tvivl om, at medarbejderen vil ryge ud med fynd og klem begrundet i  

 illoyal optræden over for virksomheden.
 Hos os forekommer det  

 jævnligt.
 Bare inden for de sidste par  

 år har vi f.eks. haft en overlæge, der påstod, at vi holdt patienterne  

 længere  

 tid i sengene, end der er lægelig indikation for - af hensyn til personalets  

 arbejdsvilkår.
 Der har også været en  

 sygeplejerske, som påstod, at forholdene på en bestemt medicinsk afdeling  

 kunne  

 sammenlignes med rumænske tilstande.
Der har også været  

 sygehusdirektører, som har udtalt til pressen, at det er umuligt at drive  

 sygehus under de her budgetregler (at budgetterne skal overholdes!) Vi har haft en rektor som  

 mente, at amtsrådet underprioriterer ungdomsuddannelserne og en anden  

 overlæge,  

 at der gøres for lidt for lungepatienterne, og en økonoma, der mente, at  

 institutionsmaden ikke var noget at skrive hjem om.
 Ingen af disse medarbejdere -  

 eller andre mig bekendt - er røget ud på grund af kritiske udtalelser til  

 pressen om produkterne - og det på trods af, at offentlig fremsat kritik som  

 oftest giver anledning til en farlig ballade.
 Der er flere grunde til denne  

 forskel i de privates og det offentliges reaktion i disse situationer, men en  

 væsentlig er, at de private virksomheder er styret af markedet, dvs. at  

 forbrugeren blot kan købe produkterne et andet sted, hvis de synes, at  

 virksomheden laver noget bras, og så går den fallit.
 Det offentlige system er  

 demokratisk styret.
 Succes og fiasko kan ikke  

 umiddelbart aflæses på bundlinien - men afspejles derimod i den  

 offentlige  

 mening.
Hvad siger borgeren, hvad  

 står der i aviserne, hvad siger fagfolkene og hvad oplever politikerne? På baggrund heraf styres den  

 offentlige virksomhed.
 Det er enhver borgers - også  

 offentligt ansattes - grundlovssikrede ret at ytre sig om hvad som helst til  

 hvem som helst - med respekt for regler om tavshedspligt mv. naturligvis.
 Ovenikøbet bliver den  

 offentlige debat kvalificeret af, at de offentligt ansatte - som jo har  

 større  

 kendskab til de offentlige anliggender end borgere i almindelighed - deltager  

 aktivt.
 Så udgangspunktet er klart  

 nok: alle ansatte kan deltage i den offentlige debat og fremkomme med  

 kritiske  

 indlæg uden at risikere jobbet af den grund.
 Der er dog nogle  

 spilleregler, som amtsrådet som arbejdsgiver må forlange bliver overholdt.
Syv spilleregler Man skal som ansat være opmærksom på, at kritiske  

 udtalelser kan give anledning til ængstelse og uro hos brugere, pårørende og  

 samarbejdspartnere.
Udtalelserne skal være korrekte.
Selvfølgelig kan man i  

 vildfarelse komme til at fare med halv (eller slet ingen) vind og  

 så må man  

 være parat til at foretage en berigtigelse.
Man skal give den (eller de) ansvarlige for de  

 kritisable forhold mulighed for at rette op på situationen, dvs. at man skal  

 gå  

 til sin umiddelbart foresatte.
Ved forhold af særlig alvorlig karakter er man  

 iøvrigt forpligtet til at følge om henvendelsen fører til handling.
I modsat  

 fald må man gå videre op i ledelsessystemet.
Det står der direkte i  

 ledelsesgrundlaget.
 Man bør skelne mellem forhold, der er uforsvarlige -  

 hvor man som medarbejder har pligt til at reagere - og forhold, som ikke er  

 så  

 gode, som de kunne være, hvis vi havde nogle flere penge.
 Man bør som medarbejder anvende de kanaler, som er  

 autoriserede i forbindelse med f.eks. budgetlægningen til fremme af forslag  

 til  

 forbedringer, dvs. via SU-system og afdelings- og driftsledelser frem til  

 amtsrådets prioritering.
 Hvis man vil drive politik er det klogt at blive  

 politiker.
Amtsrådet skal kunne være tryg ved, at medarbejderne  

 loyalt efterlever de politiske beslutninger.
Det betyder selvsagt ikke, at  

 man  

 som ansat er afskåret fra offentligt at kritisere amtsrådets beslutninger -  

 også en amtsdirektør må ytre sig, men hvis han skal opretholde amtsrådets  

 tillid, er det nok klogest at tie stille.
 Generelt gælder det, at jo  

 tættere man som ansat er på beslutningscentret, jo mere opmærksom skal man  

 være på beslutningstagernes behov for og krav på loyalitet.
Betyder brud på disse  

 spilleregler så, at man ryger ud? Næppe, for hensynet til  

 behovet for åbenhed og dialog i den demokratiske proces kalder på tolerancen.
 Men det kan ikke udelukkes,  

 at man som ansat ved brud på spillereglerne - under visse særligt grelle  

 omstændigheder - kan bringe sig i en situation, hvor samarbejdet skal bringes  

 til ophør - enten fordi man ikke selv kan lide lugten i bageriet eller fordi  

 arbejdsgiveren ikke længere har tillid til, at samarbejdet kan fortsætte.
 Udveksling af information og  

 den åbenhjertige dialog skal forhindre, at det kommer der til.
Med det engagement som ledere  

 og medarbejdere i Århus Amt har lagt for dagen i vores arbejde i  

 samarbejdssystemet med ledelsesgrundlaget og med personalepolitiken - og med  

 de resultater, der kom ud af det - er jeg ganske tryg ved den åbenhjertige  

 dialogs fremtid i Århus Amt. I foromtalen af kronikken  

 forrest i bladet var anført følgende:
Frihed til at ytre sig Enhver er berettiget til på  

 tryk, i skrift og tale at offentliggøre sine tanker, dog under ansvar for  

 domstolene.
Denne ret er fastslået i  

 Grundlovens paragraf 77, og det er implicit, at friheden også gælder retten  

 til at ytre sig om sin arbejdsgiver og sin arbejdsplads.
Uanset om man sidder  

 på Sølund, Kommunehospitalet, FDB eller Århus Flydedok.
Alligevel er det mere  

 problematisk, når amtets ansatte ytrer sig om jobbet, end når privat-ansatte  

 gør det.
Dels fordi et enkelt udsagn om dårlig kvalitet på et sygehus, en  

 døgninstitution eller i et vejbyggeri ofte får pressen/borgerne til at  

 stemple  

 HELE væsenet som dårligt.
 Dels fordi udsagnet let kan  

 skabe unødig ængstelse hos de mennesker, det berører.
 Dels fordi offentligt ansatte  

 skal iagttage alle regler om tavsheds- og loyalitetspligt.
Men det betyder ikke, at  

 amtets medarbejdere skal smække døren i, når offentligheden melder sig med et  

 spørgsmål.
Tvært imod går samfundet og lovgivningen i retning af stadig  

 større  

 åbenhed hos den offentlige sektor.
Men det betyder, at hver gang  

 man letter låget for sit hjertes kritik, skal man gøre det med omtanke.
Og  

 som  

 Ledelsespolitikken fastslår: Råb indad i systemet først. Efter det oplyste havde  

 kronikken givet anledning til en del omtale både i offentligheden og blandt  

 amtets medarbejdere.
 I det brev fra amtsdirektør A  

 som afdelingschef B modtog den 27. november 1998, var kronikken kommenteret  

 på  

 følgende måde:
 ...
 Den måde hvorpå kronikken kan  

 være blevet opfattet, som beskrevet i avisomtalen, mener jeg kan skyldes, at  

 nogle læsere alene har fokuseret på de syv spilleregler, som  

 fremgår af  

 første spalte side 3. Det giver mig naturligvis anledning til overvejelse.
 Det har været hensigten, at  

 de syv spilleregler skulle ses som en del af helheden, og med  

 respekt af den  

 præambel, som er trykt på den foregående side (side 2). Kronikken  

 hedder  

 Tanker (ikke regler) om ytringsfrihed, og på forsiden af bladet henvises til  

 kronikken under overskriften Frihed til at ytre sig.
 Det har aldrig været  

 hensigten i kronikken at give udtryk for et ønske om at begrænse de  

 amtsansattes  

 ytringsfrihed, og på baggrund af det passerede har jeg derfor overvejet,  

 hvorledes jeg kan bløde enkelte af formuleringerne op, så  

 mulighederne for at  

 misforstå intentionerne reduceres.
 Jeg har i den forbindelse  

 overvejet at formulere det sidste afsnit forud for overskriften syv  

 spilleregler  

 således:
Der er dog nogle  

 omstændigheder, som jeg finder, at de ansatte - tildels i egen interesse -  

 bør  

 være opmærksomme på, hvis de ytrer sig om forhold indenfor deres eget  

 arbejdsfelt.
Det drejer sig om følgende: Som punkt 0. indføjes  

 følgende:
Århus Amt hverken kan eller  

 vil indskrænke de ansattes ytringsfrihed, men det er en kendt sag, at  

 ytringer  

 kan vanskeliggøre - og i sjældne tilfælde umuliggøre - fortsat samarbejde.  

 Nedenfor er gengivet nogle overvejelser, der kan gøre det nemmere at undgå  

 den  

 slags følgevirkninger af en ytring: Det er endvidere min  

 opfattelse, at en afvisning af kritikken vedrørende punkt 6 - at hvis man vil  

 drive politik, bør man blive politiker - vil kræve et uforholdsmæssigt stort  

 udredningsarbejde, herunder af begrebet politik, og jeg overvejer  

 derfor at  

 lade punktet udgå.
 Ved ovennævnte håber jeg, at  

 de muligheder for misforståelser, der eventuelt har kunnet indfortolkes  

 hidtil,  

 er fjernet, og jeg hører gerne din mening herom.
Jeg er naturligvis til  

 disposition, såfremt du måtte have behov for yderligere oplysninger, og  

 afslutningsvis  

 vil jeg gerne benytte lejligheden til at takke dig for, at du vil have  

 ulejlighed med at se på sagen. Til brug for mine  

 overvejelser om hvorvidt jeg af egen drift skulle foretage en undersøgelse af  

 sagen,  

 bad jeg den 10. december 1998 Århus Amt om en udtalelse.
 Århus Amts brev af 16.  

 februar 1999 indeholdt følgende udtalelse om sagen:
 ...
 Bladet Intern udkommer i  

 ca. 600 eksemplarer og udsendes udelukkende til ledere samt formænd og  

 næstformænd i samarbejdsudvalg m.v. i Århus Amt.
 Den konkrete kronik i  

 Intern nr. 1/98 relaterede sig ikke til nogen bestemt sag eller  

 begivenhed,  

 og kronikken er skrevet af amtsdirektøren på eget initiativ.
 Kronikken skal ses som en  

 henstilling til de ansatte om i første række at bruge det - i øvrigt  

 velfungerende  

 - ledelses- og samarbejdssystem, som eksisterer i amtet.
 Det er en kendsgerning, at  

 selvom udtalelser er lovligt fremsat af en offentligt ansat - og dermed  

 omfattet af pågældendes ytringsfrihed - kan udtalelser i enkeltstående  

 tilfælde  

 resultere i samarbejdsproblemer.
 Retspraksis har vist, at  

 lovligt fremsatte ytringer på denne måde - omend indirekte - kan komme til at  

 udgøre grundlaget for disciplinære sanktioner, og kronikken skal derfor også  

 ses som en opskrift på, hvordan man bedst undgår den slags - for  

 alle parter  

 - uheldige konsekvenser.
 Kronikken skal derimod på  

 ingen måde ses som et forsøg på at indskrænke de ansattes ytringsfrihed.
 Efterfølgende udtalelser til  

 pressen har imidlertid vist, at afsnit i kronikken af nogle var blevet  

 opfattet  

 som sådan, og i konsekvens heraf har amtsdirektøren i amtets medarbejderavis  

 På Tværs nr. 1/99 - der er tilgængelig for alle medarbejdere i  

 amtet -  

 uddybet og præciseret sine udtalelser.
Amtsdirektøren har i den  

 forbindelse præciseret, at kronikken under ingen omstændigheder må forstås  

 som  

 et forsøg på at begrænse medarbejdernes lovbestemte ytringsfrihed.
En kopi af  

 medarbejderavisen På Tværs nr. 1/99 vedlægges, og der henvises  

 dels til  

 forsiden, dels til siderne 6 og 7.
 Århus Amt kan tilslutte sig  

 amtsdirektørens bemærkninger i medarbejderavisen På Tværs nr.  

 1/99, og det  

 skal præciseres, at hverken amtsdirektøren eller Århus Amt under nogen  

 omstændigheder har - eller har haft - til hensigt at forsøge at begrænse de  

 ansattes  

 ytringsfrihed, herunder adgangen til at udtale sig til pressen.
For at imødegå enhver tvivl  

 herom agter amtet at publicere såvel nærværende brev som Deres kommentarer  

 til  

 samme i medarbejderavisen På Tværs, og det er på denne baggrund  

 såvel amtets  

 som amtsdirektørens forhåbning, at eventuelle opfattelser af kronikken i  

 Intern nr. 1/98 som et forsøg på at begrænse medarbejdernes  

 ytringsfrihed er  

 bortvejret. Interviewet med amtsdirektør  

 A i amtets medarbejderavis På Tværs nr. 1/99 som der var henvist til i amtets  

 udtalelse, indeholdt følgende:
 ...
 Den største fejl i mit  

 skriveri var, at jeg ikke sluttede af med at sige: At uanset hvad jeg måtte  

 sige, så må I sige hvad som helst og når som helst  alt naturligvis  

 indenfor  

 den gældende lovgivnings grænser, lyder indgangsreplikken fra amtsdirektør  

 (A) til PÅ TVÆRS snak om ytringsfrihed  eller mere nøjagtig om  

 den blæst, som  

 hans skriveri i bladet Intern har givet anledning til.
Forsiden på det siden så  

 omtalte blad, der sendes til medlemmer af samarbejdsudvalg og  

 Hovedsamarbejdsudvalget  

 i amtets forvaltning og institutioner, bærer overskriften Frihed til at  

 ytre  

 sig.
Der bringes en kort tekst, som fortæller, at Grundloven sikrer  

 alle ret  

 til i ord og tale at give sin mening til kende ‑ samt at amtet og dets  

 medarbejdere skal være åbne overfor offentligheden.
Men samtidig nævnes også  

 problemet, at en enkelt medarbejders udsagn kan stemple det amtslige system.  

 Forsiden sluttes af med en opfordring til at ytre sig med omtanke ‑ og  

 først at råbe indad i systemet.
Vigtigt for borgerne - En dialog skal køre indtil  

 man synes, at sagen er vendt og drejet.
Dialogen er vigtig både for borgerne  

 og de ansatte ‑ og er selve kernen i et demokratisk samfund.
Man kan  

 komme med et udsagn, som gør, at en dialog forsvinder.
Eller der kan gives  

 fejlagtige eller fordrejede oplysninger.
Det bremser også en dialog.
Det er  

 også svært, hvis man taler forbi hinanden ‑ eller har en forskellig  

 virkelighedsopfattelse.  

 Men igen: dialogen er ufattelig vigtig ‑ ikke mindst i en offentlig  

 virksomhed.
Den er borgernes og politikernes mulighed for at finde ud af, om  

 det går godt eller skidt.
Det kan jo ikke læses på bundlinien som ved et  

 regnskab.
Derfor er det afsindigt vigtigt, at dialogen fungerer både eksternt  

 i  

 forhold til offentligheden og ikke mindre internt.
Så kan de ting, der ikke  

 fungerer, blive bragt frem til dem, der kan rette det, siger (A).
Kan vi blive bedre til at få dialogen til at køre? ‑ Det kan vi da.
Vi  

 skal arbejde med at finde en struktur for vores mødevirksomhed, der sikrer,  

 at  

 det er de rigtige mennesker, der snakker sammen ‑ at de snakker om de  

 relevante ting, ‑ at dagsordnerne er til stede, ‑ og at der  

 skabes  

 et miljø, hvor det at give sin mening til kende er velkomment.
Det er det, vi  

 bestræber os på, siger amtsdirektøren.
‑Jeg synes, at Århus  

 Amt har en meget velfungerende organisation.
I sygehusvæsnet har vi en meget  

 flad struktur: Der er ikke langt fra medarbejderne på en afdeling og ind til  

 amtsrådet, amtsborgmester og udvalgsformand.
To skridt: sygehusledelsen og  

 direktion ‑ så er man fremme.
Tager vi f.eks.
Rigshospitalet, så er der  

 fem eller seks led, man skal igennem.
Men dermed er ikke sagt, at det ikke  

 kan blive bedre hos os.
De næstbedste løsninger Der er meget fokus på sygehusområdet.
Det betyder vel, at de ansatte  

 netop her bliver mere ømskindede ‑ og kan føle sig og deres fag hængt  

 ud? ‑ Det er rigtigt, at  

 der her er et voldsomt pres.
Et af de helt store problemer er, at alle de  

 ydelser, vi leverer, er vedkommende, gode og nyttige.
Alle har nogle ideer om  

 at gøre det bedre.
Det som man desværre må acceptere er, at det ikke altid  

 kan  

 blive den bedste løsning, men kun den næstbedste, fordi der også er andre  

 hensyn, der også skal varetages.
Man kan ikke på f.eks. lungemedicinsk  

 afdeling  

 få alt, hvad man peger på, fordi kræftfolkene også skal have til f.eks.  

 endetarmskræft.
Tilsvarende kan man ikke i sygehusvæsnet få alt, fordi der  

 skal også gøres noget for de handicappede.
Den afvejning er selvfølgelig op  

 til det politiske system.
Det kan give anledning til frustrationer og  

 utilfredshed,  

 når man ikke får alle sine ønsker opfyldt.
Det er jo som oftest ikke  

 luksusønsker.  

 Det er jo ønsker på vegne af nogle mennesker, der er syge og svage ‑ og  

 som de ansatte møder dagligt.
Det er da ikke let for dem, medgiver (A).
Mister tillid (A) nævnte i sin kronik fire  

 eksempler, hvoraf de tre stammer fra sygehusvæsnet.
Det ene var om en  

 sygehusdirektør,  

 som til pressen udtalte, at det ikke var til at drive sygehuse, når budgetter  

 skulle holdes.
Det andet eksempel var om en sygeplejerske, som sammenlignede  

 forholdene på en medicinsk afdeling med rumænske tilstande.  

 Tredje eksempel  

 handlede om en overlæge, som påstod, at patienterne af hensyn til personalet  

 blev længere tid i sengene end lægeligt nødvendigt.
Det sidste gav problemer  

 for Århus Amt i forhold til de andre amter, som betalte for at have patienter  

 liggende her i amtet.
‑ Vi har i de senere år  

 ikke haft nogen sager her i amtet.
Det er meget vigtigt at slå fast: Ingen  

 fyringer  

 eller irettesættelser, pointerer (A) og fortsætter: ‑ Jeg kan som  

 amtsdirektør lovligt kritisere amtsrådets beslutninger offentligt, men jeg må  

 være opmærksom på, at der efterfølgende vil kunne opstå nogle  

 samarbejdsproblemer,  

 og at amtsrådet måske mister tilliden til mig.
Omvendt kan ansatte, der ikke  

 er  

 rådgivere for politikerne, f.eks. en sygeplejerske kritisere amtsrådets  

 beslutninger, uden at man af den grund kan tale om samarbejdsproblemer, som  

 følge af udtalelsen.
Spilleregler er ikke lov Der gik et halvt år før balladen kom.
Opfatter du det som et angreb på  

 dig? ‑ Nej, men jeg synes,  

 at nogen har læst min artikel, som fanden læser Biblen.
Der er åbenbart nogle  

 ting, som vil kunne misforstås.
Min artikel i det hele taget var ment som en  

 opfordring til, at offentligt ansatte blander sig i debatten.
Det er der ikke  

 rigtig nogen, der har bemærket.
Jeg skriver også lige så klart og tydeligt,  

 at  

 ytringsfriheden er ukrænkelig.
Det er blevet underspillet i debatten.
Det er  

 nagelfast, at jeg ikke under nogen form kan lægge begrænsninger på offentligt  

 ansattes ytringsfrihed.
Det følger nærmest af grundloven.
Det, jeg  

 appellerede  

 til, var, at man også bruger systemet.
Vi har cirka 2.500 medarbejdere, der  

 arbejder i samarbejdsudvalg og sikkerhedsudvalg.
Hvis man ikke vil bruge det  

 system, men vil gå direkte til pressen, så mener jeg, at man ignorerer disse  

 medarbejderes vigtige engagement.
 ‑ Det kan være et  

 problem, at ytringer, man er kommet med, får konsekvenser for det brede  

 samarbejde.  

 Det er derfor, jeg prøvede at give nogle gode råd.
De 7 punkter Hvilken af dine 7 nummererede punkter, var du helst fri for i dag? ‑Jeg synes personligt,  

 de er fornuftige alle sammen.
Jeg kaldte punkterne spilleregler.
Det er et  

 sæt  

 spilleregler for et godt samarbejde, men de er blevet opfattet som regler for  

 ytringsfriheden.
Jeg burde derfor nok ikke ‑ set i bakspejlet ‑  

 have brugt udtrykket, at amtsrådet må forlange spillereglerne  

 overholdt.
Jeg  

 kan ikke ‑ som sagt 100 gange ‑ sætte grænser.
 Nummer 6 lyder: Hvis man vil drive politik, er det klogt at blive  

 politiker.
‑ Den er selvfølgelig  

 også lidt fræk og polemisk.
Den overordnede hensigt er selvfølgelig at sige,  

 at  

 det er politikerne, som står for de politiske beslutninger.
Jeg har eksempler  

 fra min tidligere arbejdsplads, hvor der var en medarbejder, som brugte sin  

 ansættelse til at gøre en politisk karriere.
Det gav nogen uro.
Det kan gøre  

 amtets arbejde utroværdigt, hvis medarbejderne har nogle andre motiver.
Det  

 er  

 det, jeg har villet henlede opmærksomheden på.
Har det været kendetegnende i Århus Amt? ‑ Det er overhovedet  

 ikke noget problem her.
Den svære åbenhed Nogen synes åbenbart, at det er lettere at komme igennem ved at gå til  

 pressen? ‑ Jeg ved ikke, om det  

 er lettere med pressen.
Tænk hvis alle gjorde det.
Nogle enkelte gør det og  

 får særlig fokus, og så bliver der skabt en stemning til, hvad amtsrådets bør  

 gøre.
Hvis nu alle 460 overlæger i Århus Amt gør det.
Så vil aviserne hver  

 dag  

 være fyldt med adskillige historier.
Og alligevel skal der laves en eller  

 anden  

 prioritering.
Den kan være god for den enkelte overlæge, men andre overlæger  

 vil sikkert have sig frabedt en form, hvor prioriteringen ikke afvejer alle  

 saglige hensyn og inddrager den faglige ledelse på sygehusene ‑ og  

 helheden i systemet, mener (A).
‑ Men modsat er der nok  

 også mange medarbejdere, der får et sug i maven, hvis en journalist ringer.  

 Hvorfor ved jeg ikke helt.
Den risiko og frygt, der er for at blive  

 misforstået  

 eller ikke få det sagt rigtigt, er noget af det, vi skal arbejde med, fordi  

 det  

 er og bliver vilkårene.
I takt med den åbenhed der er med de åbne  

 elektroniske  

 postlister, kan medarbejderne ikke bare sige, at det kun er ledelsen, der kan  

 udtale sig.
Efterhånden er informationsmængden så bred, at lederne er nødt  

 til  

 at anmode medarbejderne om at være journalister behjælpelige med at  

 fremskaffe oplysninger.
Vi er nødt til at træne vores medarbejdere i at være  

 i  

 kontakt med pressen, siger amtsdirektøren og slår samtidig fast, at han  

 ‑  

 når han ser på sine fire år som amtsdirektør her i amtet ‑ er meget  

 tilfreds med den stadig større åbenhed og hele ånden, som amtets ansatte  

 demonstrer.
Venter på Ombudsmanden Du gik selv til Ombudsmanden med sagen? ‑ Der blev jo sagt, at  

 jeg krænkede ytringsfriheden.
Det var absolut ikke min hensigt, og så var  

 det,  

 jeg rettede henvendelse til Ombudsmanden for at få at vide, på hvilke  

 områder, det jeg havde skrevet, krænkede ytringsfriheden.
Ombudsmanden  

 overvejer at tage sagen op af egen drift og har i denne  

 forbindelse bedt  

 amtet om en udtalelse.
Den er vi ved at skrive.
Det er der sagen ligger nu,  

 slutter (A). Ombudsmandens udtalelse Amtsdirektør (A)s kronik blev trykt i bladet Intern, og Århus  

 Amtsråd har oplyst at bladet bliver trykt i ca. 600 eksemplarer og udsendt  

 til ledere samt formænd og næstformænd i samarbejdsudvalg mv. i amtet.  

 Kronikken indeholder indledningsvis en række overordnede betragtninger om  

 nødvendigheden af dialog internt i organisationen og eksternt mellem  

 organisationen og borgerne.
Også i det senere interview med amtsdirektør (A)  

 i På Tværs tages dette emne op.
Jeg har tidligere haft lejlighed til at ytre mig om visse af de retlige  

 spørgsmål der opstår i forbindelse med tjenstlige henvendelser internt i en  

 offentlig myndighed, jf.
Folketingets Ombudsmands beretning for året 1996, s.  

 131. Spørgsmålet om den interne dialog i amtet giver mig ikke i øvrigt  

 anledninger til bemærkninger.
Med hensyn til eksterne udtalelser, altså udtalelser der fremsættes  

 offentligt af en person i offentlig tjeneste, er der væsentlig forskel på om  

 sådanne udtalelser fremsættes på myndighedens vegne eller som privatperson.  

 Når en offentligt ansat fremsætter udtalelser som led i tjenesten, er den  

 ansatte på sædvanlig måde undergivet ledelsens bestemmelse.
Inden for vide  

 rammer kan ledelsen således beslutte om den ansatte overhovedet skal udtale  

 sig offentligt på myndighedens vegne, og hvilken form og indhold udtalelsen  

 skal have, jf.
Kaj Larsen mfl., Forvaltningsret (1994), s.  

 129f.
Det forholder sig anderledes hvis den ansatte udtaler sig som privatperson.  

 De offentligt ansattes ret til at ytre sig offentligt om forhold på deres  

 arbejdsplads begrænses dels af lovgivningens regler om bl.a. tavshedspligt og  

 dels af en ulovbestemt loyalitetspligt.
Jeg har ved flere lejligheder givet  

 udtryk for min opfattelse af dette spørgsmål.
I Folketingets Ombudsmands  

 beretning for året 1987, s. 237, er det formuleret på denne måde:
 ...
Ved besvarelsen af det centrale spørgsmål om, hvorvidt der gælder særlige  

 begrænsninger for offentligt ansattes ytringsfrihed i forhold til den  

 ytringsfrihed, der gælder for borgerne i almindelighed, er udgangspunktet  

 utvivlsomt, at offentligt ansatte har  

 ganske samme frihed som andre til at deltage i den offentlige debat.
Det  

 store  

 antal offentligt ansatte taler afgørende imod, at der skulle gælde  

 almindelige  

 begrænsninger for offentligt ansattes ytringsfrihed.
Sådanne begrænsninger  

 ville være uforenelige med de hensyn, der ligger bag grundlovens bestemmelser  

 om den demokratiske styreform og den herved forudsatte materielle  

 ytringsfrihed.
Det er dog antaget, at  

 hensynet til offentlige myndigheders interne beslutningsproces og  

 funktionsevne  

 i  

  

 særlige  

  

 tilfælde kan føre til en  

 begrænsning af de ansattes ytringsfrihed.
Det er næppe muligt at give en  

 fuldstændig beskrivelse af, hvornår, i hvilket omfang og for hvilke ansatte  

 sådanne særlige begrænsninger gælder.
Men der kan anføres nogle  

 hovedsynspunkter.
Begrænsningerne omfatter alene udtalelser vedrørende  

 sager inden for de pågældendes eget arbejdsområde.
Offentligt ansatte har  

 samme  

 frihed som andre borgere til at udtale sig om sager på forvaltningsområder,  

 som de ikke har berøring med i deres daglige arbejde.
Ved udtalelse inden for eget arbejdsområde er det af  

 betydning, om den pågældende som led i sit arbejde har været (eller er)  

 aktivt  

 medvirkende i myndighedens beslutningsproces.
Begrænsningerne vil i  

 almindelighed ikke omfatte ansatte med en funktion, der ligger fjernt fra de  

 politiske eller administrative beslutningstagere.
Det spiller en rolle, om udtalelserne fremsættes før  

 eller efter, at en beslutning er truffet.
Adgangen til at udtale sig, inden  

 en  

 sag er afgjort, kan - af hensyn til beskyttelse af den interne  

 beslutningsproces  

 - være noget snævrere end adgangen til at udtale sig senere.
 Det ligger efter praksis fast, at offentligt ansatte  

 har en vidtgående frihed til at udtale sig om ressourcespørgsmål inden for  

 eget  

 arbejdsområde, hvor spørgsmålet kan have væsentlig betydning for  

 medarbejdernes  

 fremtidige ansættelses- og arbejdsforhold.
 Det følger af det anførte,  

 dels at der kræves særlig tungtvejende grunde for at anerkende begrænsninger  

 i  

 offentligt ansattes ytringsfrihed, dels at disse grunde normalt kun vil  

 foreligge i forhold til centralt placerede medarbejdere, der deltager eller  

 har  

 deltaget i den omstridte beslutnings tilblivelse.
... Overskriften for kronikken i  

 Intern er Tanker om ytringsfrihed.
Den første del af kronikken  

 indeholder  

 reflektioner over forskellen på offentligt og privat ansattes adgang til at  

 udtale sig offentligt om deres arbejdsplads.
Efterfølgende omtales de  

 retsregler som gælder på området, og det fastslås at udgangspunktet er at  

 offentligt ansatte kan deltage i den offentlige debat med kritiske indlæg  

 uden at risikere sanktioner fra ledelsen.
Disse dele af kronikken giver mig  

 ikke anledning til bemærkninger.
De efterfølgende afsnit som  

 indledes med overskriften syv spilleregler, har derimod givet mig  

 anledning  

 til nærmere overvejelser.
Det spørgsmål som opstår ved læsning af disse  

 afsnit,  

 er om de skal forstås som regler fastsat af amtets ledelse for medarbejdernes  

 ytringer over for offentligheden angående forhold på deres arbejdsplads.  

 Amtsdirektøren har efterfølgende anført at det ville være en misforståelse  

 at betragte disse punkter som bindende regler.
I tråd hermed har Århus  

 Amtsråd anført at kronikken skal ses som en henstilling til de ansatte om i  

 første omgang at bruge amtets ledelses- og samarbejdssystem.
Amtsrådet har  

 videre anført at kronikken på ingen måde må ses som et forsøg på at  

 indskrænke  

 de ansattes ytringsfrihed.
Efter min opfattelse er det  

 dog nærliggende at forstå de afsnit som indledes med overskriften Syv  

 spilleregler sådan at de indeholder bindende regler for amtets ansatte.  

 Jeg  

 henviser til at afsnittene er placeret umiddelbart efter det afsnit hvor det  

 generelle retlige udgangspunkt gengives således at de syv spilleregler  

 naturligt må opfattes som undtagelser fra det generelle udgangspunkt om  

 offentligt  

 ansattes ytringsfrihed.
Hertil kommer at det umiddelbart forud for  

 opstillingen af spillereglerne er anført at amtsrådet som arbejdsgiver må  

 forlange at spillereglerne bliver overholdt.
Når en myndighed forlanger af  

 sine ansatte at de skal overholde bestemte krav, vil det normalt have  

 karakter  

 af retsregler meddelt ved en tjenestebefaling.
Ved bedømmelsen af spørgsmålet  

 må der desuden lægges vægt på at Intern tilsendes en bred kreds af ledere  

 samt  

 formænd og næstformænd for samarbejdsudvalgene mv. i hele amtet, og på at  

 amtsdirektøren  

 i kraft sin stilling har bemyndigelse til at fastsætte generelle regler for  

 amtets personale.
Den omstændighed  

  

 at  

  

 kronikken bærer overskriften Tanker om ytringsfrihed,  

  

 at  

  

 de første afsnit i kronikken ikke kan forstås som retsregler og  

  

 at  

  

 der i flere af de syv punkter  

 anvendes udtrykket bør i stedet for skal, er efter  

 min opfattelse ikke tilstrækkeligt  

 til at fravige denne opfattelse.
 Det er ikke præciseret i  

 kronikken om de syv punkter tager sigte på ytringer fremsat på myndighedens  

 vegne eller ytringer fremsat på egne vegne, men efter deres indhold må de  

 antages at være møntet på udtalelser fremsat som privatperson.
Flere af punkterne er  

 formuleret så det mere præcise indhold af en regel ikke kan fastslås.
Det  

 gælder navnlig pkt. 1, 6 og 7. Men disse punkter må, ligesom de øvrige,  

 forstås  

 som forhold de ansatte skal være opmærksom på og som skal motivere dem til at  

 være tilbageholdende med kritiske ytringer om deres arbejdsplads over for  

 offentligheden.
Under pkt. 2 er det angivet  

 at udtalelserne skal være korrekte, og i givet fald må den ansatte være parat  

 til at foretage en berigtigelse.
Jeg har tidligere haft lejlighed til at  

 beskæftige mig med dette spørgsmål.
I en sag der er gengivet i Folketingets  

 Ombudsmands beretning for året 1995, s. 381, udtalte jeg bl.a. følgende (s.  

 396):
 ...
Efter min mening må  

 udgangspunktet være at den blotte omstændighed at en ansats oplysninger til  

 pressen ikke er fuldt korrekte, ikke i sig selv er tilstrækkeligt til at  

 udtalelsen kan anses for retsstridig.
Over for sådanne fejl har ledelsen  

 mulighed for at foretage berigtigelse eller fremkomme med korrektioner.  

 Derimod  

 må udtalelser der bevidst eller ved grov uagtsomhed på væsentlige punkter har  

 fået et ukorrekt indhold eller udtrykker en åbenbart uholdbar vurdering,  

 anses  

 for retsstridige.
... På den baggrund har jeg ikke  

 bemærkninger til det i kronikken anførte om at udtalelserne skal være  

 korrekte;  

 men der er - i hvert fald ved fejl af mindre betydning - ikke grundlag for at  

 forlange at den ansatte skal foretage en berigtigelse af eventuelle forkerte  

 oplysninger.
Mens punkt 2 i det væsentlige  

 er korrekt, er de øvrige punkter ikke i overensstemmelse med hvad der i  

 almindelighed  

 antages at gælde på dette område.
Den ansattes ret til at fremsætte kritiske  

 ytringer  

 om forholdene på sin arbejdsplads er således ikke betinget af at den ansatte  

 først har rettet henvendelse til sin umiddelbart foresatte for at få rettet  

 op  

 på situationen sådan som det er nævnt under pkt. 3. Der kan heller ikke - som  

 nævnt under pkt. 5 - stilles krav om at en medarbejder anvender de kanaler  

 der er autoriseret i forbindelse med f.eks. budgetlægningen til fremme af  

 forslag til forbedringer.
I pkt. 4 er det anført at man  

 bør skelne mellem forhold der er uforsvarlige og hvor man som medarbejder har  

 pligt til at reagere, og forhold der ikke er så gode som de kunne være.
Denne  

 sondring kan normalt ikke tillægges retlig betydning i forbindelse med en  

 offentligt ansats ytringer over for offentligheden.
Derimod har sondringen,  

 som anført i kronikken, betydning for medarbejdernes pligt til over for  

 ledelsen at gøre opmærksom på behovet for ændringer.
Efter pkt. 7 fremhæves det  

 som noget generelt at jo tættere man som ansat er på beslutningscenteret, jo  

 mere opmærksom skal man være på beslutningstagernes behov for og krav på  

 loyalitet.
Dette er korrekt.
Som nævnt i pkt. 2 i Folketingets Ombudsmands  

 beretning, 1987, s. 237, omfatter begrænsningerne i ytringsfriheden dog i  

 almindelighed ikke ansatte med en funktion der ligger fjernt fra de politiske  

 eller administrative beslutningstagere.
 Sammenfattende er det således  

 min opfattelse at det er nærliggende at forstå de spilleregler der opstilles  

 i  

 kronikken som egentlige retsregler, og disse regler afviger på flere punkter  

 væsentligt fra de regler der i almindelighed antages at gælde på området.  

 Dette  

 anser jeg for beklageligt.
Det hører dog med til  

 bedømmelsen af sagen at amtsdirektør (A) ikke selv har forstået  

 spillereglerne  

 som retsregler og ikke har haft til hensigt at begrænse de ansattes  

 ytringsfrihed.
Dette fastslås klart i brevet af 27. november 1998, og det  

 samme  

 fremgår af Århus Amts brev af 16. februar 1999. Dette kan dog kun tillægges  

 begrænset betydning, medmindre amtsdirektørens egen forståelse af  

 spillereglerne  

 og hensigt med kronikken er meddelt den samme kreds som fik tilsendt bladet  

 Intern hvor kronikken var optrykt.
Amtets medarbejderavis På  

 Tværs bliver efter det oplyste sendt til samtlige amtets ansatte, mens kun  

 ledere samt formænd og næstformænd for amtets samarbejdsudvalg mv. får  

 tilsendt  

 Intern.
Det interview som På Tværs bragte med amtsdirektør (A) og som er  

 gengivet ovenfor, s. 7ff, indeholder et tydeligt dementi af at der i  

 kronikken  

 i Intern var fastsat særlige regler der begrænsede de ansattes ret til at  

 udtale sig over for offentligheden.
Det samme fremgår som nævnt af Århus Amts  

 brev af 16. februar 1999, og det fremgår også af dette brev at amtet for at  

 imødegå enhver tvivl agter at offentliggøre dette brev sammen med mine  

 kommentarer  

 i medarbejderavisen På Tværs.
Efter min opfattelse har  

 amtet med dette taget passende skridt til at fjerne det indtryk som blev  

 skabt  

 med kronikken i Intern, og til at fastslå at amtet respekterer de almindeligt  

 gældende regler på området.
Jeg har derfor ikke grundlag for at foretage mig  

 yderligere i sagen.
 Jeg anmoder om at få tilsendt  

 et eksemplar af den udgave af På Tværs hvor amtets brev af 16. februar 1999  

 og  

 dette brev bliver optrykt.
Der er et enkelt punkt i  

 amtets brev af 16. februar 1999 hvor de gældende regler på området ikke er  

 gengivet korrekt.
Da amtet som nævnt vil offentliggøre brevet sammen med  

 dette  

 brev i medarbejderavisen På Tværs, anser jeg det for rigtigst afslutningsvis  

 at gøre opmærksom på dette.
Det er anført i brevet at lovligt  

 fremsatte ytringer indirekte kan komme til at udgøre grundlaget for  

 disciplinære  

 sanktioner.
Disciplinære sanktioner kan imidlertid kun komme på tale hvis den  

 ansatte har overtrådt sine tjenesteforpligtelser.
Det kan være tilfældet hvis  

 den ansatte har fremsat en udtalelse der er retsstridig, f.eks. hvis den  

 afslører  

 fortrolige oplysninger eller overskrider de begrænsninger i ytringsfriheden  

 der er omtalt ovenfor, s. 11-12. Derimod kan en lovligt fremsat ytring ikke  

 betragtes  

 som en overtrædelse af den ansattes tjenesteforpligtelser og kan derfor ikke  

 danne grundlag for disciplinære sanktioner.
Kopi af dette brev er sendt  

 til Indenrigsministeriet. NOTER: (*1) FOB 1987, s.237,  

 FOB 1995, s. 381.
