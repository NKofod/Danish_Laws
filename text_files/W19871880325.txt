 En maskinmester på Storebæltsoverfarten, bosat i Nyborg og med  

 arbejdsplads i Korsør, der havde frikort til DSB, kunne ikke få fradrag for  

 færgeudgifter, idet sådant fradrag ifølge § 3 i bekendtgørelse nr. 627 af 13.  

 december 1984 kræver dokumentation af de faktiske udgifter.
 Makinmester A klagede over, at de stedlige skattemyndigheder ikke havde  

 godkendt hans fradrag på 4.048 kr. for befordringsudgifter i indkomståret  

 1985.
Det fremgik af sagens oplysninger, at klageren var ansat ved DSB og  

 forrettede tjeneste som maskinmester på Storebæltsoverfarten.
Han havde bopæl  

 i Nyborg og arbejdsplads i Korsør.
Klageren havde fratrukket udgifter til  

 befordring mellem hjemmet i Nyborg og arbejdspladsen i Korsør med 368 kr. x  

 11 måneder, eller 4.048 kr.
De stedlige skattemyndigheder havde ikke anset klageren for berettiget til  

 fradrag for befordringsudgifter.
Man havde herved henset til, at klageren  

 benyttede frirejsekort til DSB, og at fradrag for udgift til færgetransport  

 kun kunne godkendes mod fremlæggelse af behørig dokumentation.
Ifølge bekendtgørelse nr. 627 af 13. december 1984 kan der indrømmes  

 fradrag for udgifter til færgetransport ved befordring mellem hjem og  

 arbejdsplads i henhold til ligningslovens § 9 C.
Fradraget for udgifter til  

 færgetransport kan ifølge bekendtgørelsens § 3 kun foretages mod  

 dokumentation af de faktiske udgifter.
På grundlag heraf samt under hensyn til, at klageren ikke havde haft  

 udgifter til færgetransport ved befordring mellem hjem og arbejdsplads, fandt  

 Landsskatteretten, at klageren ikke var berettiget til fradrag for  

 færgetransport.
Den påklagede ansættelse blev derfor stadfæstet.
 LV 1986, U 1.4.
