 Landsskatteretskendelse af 21/12 2001- Udbyttebeskatning   

 datterselskaber i USA.
 A A/S klager for indkomståret 1998 over, at udbytter, 7.542.560  

 kr., modtaget fra datterselskaber i USA, er anset for skattepligtige.
 Det fremgår af sagen, at aktiekapitalen  

    

 i selskabet pr. 30. september 1997 var ejet  

 af B (54,21 %), C A/S (15 %) og andre aktionærer (ca. 30 %). Pr. 12. februar  

 1998 erhvervede D ApS aktierne fra B, således at aktierne herefter var  

 fordelt  

 mellem D ApS (54,21 %), C A/S (15 %) og andre aktionærer (ca. 30 %). Ved  

 udgangen af 1998 ejede D ApS fortsat 54,21 % af aktierne i selskabet.
Selskabet erhvervede den 26. september 1997 34 % af aktierne i E  

 Inc. og 44 % af aktierne i F Inc.
I perioden frem til sommeren 1998  

 erhvervede  

 selskabet yderligere 6,3 % af aktiekapitalen i E Inc. for 905.336 kr. og 7,0  

 %  

 af aktiekapitalen i F Inc. for 481.874 kr.
Fra sommeren 1998 ejede selskabet  

 således 40,3 % af aktiekapitalen i E Inc. og 51 % af aktiekapitalen i F Inc.
Selskabet modtog i indkomståret 1998 (regnskabsperioden 1.  

 oktober 1997  31. december 1998) et samlet bruttoudbytte på 7.542.560  

 kr.  

 Udbyttet kom fra de to amerikanske datterselskaber, E og F Inc.  

 Bruttoudbyttet  

 fra E Inc. udgjorde 1.192.306 kr. og fra F Inc. 6.299.506 kr.
Der blev  

 foretaget et fradrag for kursregulering på 50.748 kr.
Endvidere blev der  

 tilbageholdt udbytteskat på 1.123.772 kr. i USA.
Nettoudbyttet udgjorde  

 herefter 6.368.040 kr.
Beslutningen om udbytteudlodning blev truffet i de  

 amerikanske  

 selskaber den 28. november 1997.
 Udbyttet blev ikke ved selvangivelsen medregnet ved opgørelse af  

 selskabets skattepligtige indkomst, da udbyttet blev anset som skattefrit,  

 jf.  

 selskabsskatteloven § 13, stk. 1, nr. 2.
E og F Inc. ejede på udlodningstidspunktet en række vindmøller  

 opført i Californien, og drev virksomhed med salg af energi produceret af  

 disse  

 vindmøller.
Vindmøllerne var overtaget pr. 1. juni 1995.
Vindmøllerne blev oprindelig anskaffet af K/S G og K/S H.
K/S G  

 erhvervede 62 vindmøller i december 1986. Investeringen skete igennem et  

 selvstændigt amerikansk selskab i USA, et Limited Partnership, hvori K/S G  

 udøvede en 99 % ejerinteresse som General Partner, dvs. komplementar.
Den  

 sidste 1 % i selskabet var ejet af et amerikansk selskab.
Denne ordning  

 muliggjorde, at en særlig US Tax Credits ordning kunne anvendes.
K/S H  

 erhvervede i december 1987 91 vindmøller.
Disse vindmøller blev anskaffet af  

 K/S H direkte, idet den særlige US Tax Credits ordning udløb i 1986.
Vindmølleparkerne gav frem til juni 1995 underskud.
Den 19. juni  

 1995 overdrog K/S H 100 % af sine aktiver til det nystiftede selskab F Inc.  

 K/S  

 G overdrog samtidig 99 % af sine ejerandele til det nystiftede selskab E Inc.  

 Som vederlag for aktiverne modtog K/S G og H 100 % af aktierne i E og F Inc.  

 Som led i denne omstrukturering blev K/S G og H ifølge amerikanske regler  

 de  

 facto liquidated og alle de kommanditselskaberne tilkommende aktier  

 blev  

 udloddet til de danske investorer.
Der skete ingen avancebeskatning efter  

 amerikanske regler ved den gennemførte omstrukturering, da et krav i de  

 amerikanske regler om asset og shareholder identity var opfyldt.  

 K/S G og H  

 vedblev ifølge amerikanske regler at virke som agent for investorerne ved at  

 besidde aktierne på investorernes vegne indtil investorernes forpligtelser og  

 hæftelser for lån, som deltagere i kommanditselskaberne var opfyldt.  

 Kommanditselskaberne blev likvideret ved generalforsamlingsbeslutning af 29.  

 september 1997, hvor endeligt likvidationsregnskab blev vedtaget.  

 Kommanditisterne i de to kommanditselskaber modtog for hver anpart 1 aktie i  

 E  

 henholdsvis F.
Ved omstruktureringen kunne E og F Inc. efter amerikanske  

 skatteregler succedere i det skattemæssige underskud og  

 afskrivningsgrundlaget  

 i E og F Inc.
Der skete således ingen afståelsesbeskatning efter amerikanske  

 regler.
Frem til overdragelsen af aktiver og passiver fra  

 kommanditselskaberne til E og F Inc. den 19. juni 1995 havde kommanditisterne  

 i  

 de to kommanditselskaber foretaget skattemæssige afskrivninger.  

 Kommanditisterne i K/S H havde hver fratrukket 32.445 kr. i den  

 skattepligtige  

 indkomst pr. overdragelsesdagen.
Det samlede skattemæssige fradrag fordelt på  

 de 3000 anparter udgjorde således 97.335.000 kr.
Vindmølleparkerne i Californien udgjorde efter amerikanske  

 regler selvstændige skattesubjekter i form af faste driftssteder.  

 Driftsstederne var skattepligtige til USA og forpligtet til at svare føderal  

 skat (US Tax) og skat til staten Californien.
Selskabets revisor har fremlagt  

 en opgørelse over afskrivningerne i det amerikanske driftssted for  

 vindmøllerne  

 tilhørende K/S H.
Det fremgår heraf, at driftsstederne i USA foretog bundne  

 lineære skattemæssige afskrivninger i perioden 1987 til overdragelsen af  

 vindmøllerne til E og F Inc. den 19. juni 1995. Driftsstedet for vindmøllerne  

 tilhørende K/S H havde således pr. 19. juni 1995 afskrevet 14.132.522 USD i  

 den  

 føderale skat og 11.021.103 USD i den californiske skat.
Afskrivningerne  

 efter  

 amerikanske regler skete med bunde lineære afskrivninger over 12 år (US Tax)  

 og  

 15 år (Californisk skat). De skattepligtige indtægter, der skulle henregnes  

 til  

 US Tax henholdsvis den californiske skat i disse år udgjorde 6.379.466 USD.  

 Driftsstederne i K/S H havde således pr. 19. juni 1995 skattemæssige  

 underskud  

 til fremførsel efter amerikanske regler (Net Operation Loss) på 9.365.292 USD  

 i  

 US skattepligtig indkomst og 2.752.906 USD i californisk skattepligtig  

 indkomst.
 Ved E og F Inc.s overtagelse af vindmølleparkerne succederede  

 disse selskaber i de faste driftssteders afskrivningsgrundlag og  

 fremførselsberettigede underskud.
 Som følge af denne skattemæssige succession mellem  

 driftsstederne og E og F Inc. kunne kommanditselskabernes skattemæssige  

 underskud anvendes til nedbringelse af E og F Inc.s skattepligtige  

 indkomst i  

 årene 1995  1999.
Den 23. januar 1999 tilbagesolgte selskabet aktierne til de  

 udstedende selskaber, E og F Inc.
E Inc. købte 609 aktier for 8.051.361 kr.
F  

 Inc. købte 1.516 aktier for 22.199.330 kr.
Baggrunden for salget var et ønske  

 om at nedbringe beskatningen  

    

 af udbytte  

 til aktionærerne i selskabet.
Ved udbytteudlodning fra det amerikanske  

 selskab  

 til selskabet og herfra videre til aktionærerne ved et nyt udbytte, var den  

 samlede udbyttebeskatning således højere end ved udbytte direkte til  

 aktionærerne i selskabet, A A/S.
Samtidig med tilbagesalget af aktierne  

 underskrev selskabet en aftale om, at selskabet indtrådte i de  

 garantiforpligtelser, der ville være over for de selskaber, der købte  

 vindmøllerne ved aftale af den 25. november 1998.
 Den kommunale skatteforvaltning har udarbejdet følgende  

 sammenligning af de skattebetalinger, som en tilsvarende omstrukturering  

 ville  

 have udløst i Danmark for det fortsættende selskab F Inc. i årene 1995 -  

 1999,  

 i forhold til de skattebetalinger, som er udløst i USA:
Indkomstår 1995 1996 1997 1998 1999 I alt Danmark 678.991 kr.
 7.021.174 kr.
 3.855.113 kr.
 1.661.062 kr.
 8.650.071 kr.
 21.866.411 kr.
Betalt i USA 120.432 kr.
 754.527 kr.
 379.986 kr.
 0 kr.
 0 kr.
 1.254.945 kr.
Den kommunale skatteforvaltning har forhøjet selskabets  

 skattepligtige indkomst med de modtagne udbytter fra datterselskaberne i USA,  

 idet betingelsen i den dagældende selskabsskattelov § 13, stk. 3, jf. stk. 1  

 om  

 at selskabsindkomsten i datterselskaberne skal være beskattet i udlandet  

 efter  

 regler, der ikke væsentligt afviger fra reglerne i Danmark ikke er anset for  

 opfyldt.
Det er i denne forbindelse anført, at der ved bedømmelse af det  

 udenlandske beskatningssystem skal foretages en konkret vurdering.
Ved denne  

 vurdering er der henset til, at Inc. selskaberne har succederet i det  

 tidligere  

 K/S underskud, at der er succederet i afskrivningsgrundlaget fra  

 K/Serne, og  

 at den effektive skattebetaling udgør under 15 %. Underskuddet, der fremføres  

 til Inc. selskaberne er allerede fratrukket i danske investorers  

 skattepligtige  

 indkomst, således at det er det samme underskud, der igen anvendes i Inc.  

 selskaberne, dog opgjort efter andre regler.
Hvis den anvendte konstruktion  

 skulle bedømmes efter danske regler, ville skattebetalingen for 1995 være  

 678.991 kr., for 1996 7.021.174 kr., for 1997 3.855.113 kr., for 1998  

 1.661.062  

 kr. og for 1999 8.650.071 kr., hvori er indeholdt den aktuelle skat og  

 opgørelse af de udskudte skatter.
Den skat, der er pålignet efter reglerne i  

 USA er således væsentligt mindre, end den tilsvarende danske skat ville have  

 været, såfremt datterselskabet havde været fuldt skattepligtigt til Danmark.  

 Der er henvist til bekg. nr. 983 af 1. december 1994 om indkomstbeskatning af  

 aktieselskaber m.v. § 7, stk. 2 og skd. cirk. af 7. november 1988, pkt. 48.  

 Danske regler er afgørende for, hvorledes selskaberne og personerne ville  

 være  

 blevet beskattet efter danske regler.
Udbyttet er herefter skattepligtigt  

 efter  

 ligningsloven § 16 A, dog således at selskabet godskrives tilbageholdt  

 udbytteskat på 15 % i henhold til dobbeltbeskatningsoverenskomsten mellem USA  

 og Danmark, og at der foretages lempelse efter den dagældende  

 selskabsskattelovs § 17, stk. 2.
 Selskabets repræsentant har nedlagt påstand om, at selskabets  

 skatteansættelse for indkomståret 1998 skal nedsættes med 7.542.560 kr. til  

 det  

 selvangivne beløb.
Til støtte for påstanden er det bl.a. gjort gældende, at udbytte  

 modtaget fra E og F Inc. er omfattet af selskabsskatteloven § 13, stk. 3, at  

 betingelserne i selskabsskatteloven § 13, stk. 3, er opfyldt, at USA som  

 udgangspunkt er anerkendt som omfattet af selskabsskatteloven § 13, stk. 3,  

 og  

 at selskabsindkomst i USA ikke beskattes efter regler, der i væsentlig grad  

 afviger fra reglerne her i landet.
Der er henvist til TfS 1989.6, hvoraf  

 fremgår, at skatteministeriet har foretaget en generel vurdering af det  

 amerikanske selskabsskattesystem og udtalt, at det generelt kan anses at  

 opfylde betingelserne i selskabsskattelovens § 13, stk. 3. Det må på denne  

 baggrund være skattemyndighederne, der skal godtgøre, at der konkret er tale  

 om  

 et tilfælde, hvor betingelserne i selskabsskattelovens § 13, stk. 3, ikke er  

 opfyldt, og det er ikke sket i nærværende tilfælde.
Han har i denne  

 forbindelse  

 henvist til, at de regler, skattemyndighederne har gjort indsigelse imod  

   

 reglerne om lineære afskrivninger og mulighederne for succession i underskud  

   

 er generelle regler, der var en del af det amerikanske selskabsskattesystem,  

 således som dette blev godkendt af skatteministeriet.
Der er således ikke  

 tale  

 om, at datterselskaberne har været omfattet af konkrete særordninger, som  

 konkret kan medføre, at datterselskaberne er blevet beskattet efter særligt  

 lempelige regler.
Hvis det amerikanske selskabsskattesystem ikke generelt anses  

 for omfattet af selskabsskatteloven § 13, stk. 3, gøres det gældende, at der  

 ved en konkret vurdering af det amerikanske selskabsskattesystem ikke vil  

 foreligge en væsentlig mindre beskatning i USA end i Danmark.
Ved denne  

 bedømmelse  

 må der i øvrigt ved en sammenlægning af de to skattesystemer skulle lægges  

 vægt  

 på en længere periode end isolerede indkomstår.
Muligheden for succession i  

 skattemæssige underskud er nødvendigt i et skattesystem, hvor der opereres  

 med  

 bundne lineære afskrivninger.
Kun ved at kunne indtræde i underskud, som  

 hidrører fra de hidtil foretagne afskrivninger, vil beskatningsgrundlaget  

 være  

 det samme som ved saldoafskrivninger, når man ser bort fra, at der kan være  

 periodiseringsmæssige forskelle.
I modsat fald vil man stå væsentligt  

 dårligere.
 Landsskatteretten skal  

 udtale.
Det følger af den dagældende selskabsskattelov  

 (lovbekendtgørelse nr. 814 af 26. oktober 1997 som ændret ved lov nr. 888 af  

 3.  

 december 1997) § 13, stk. 3, at adgangen for et moderselskab til at modtage  

 skattefrit udbytte fra et datterselskab, jf. selskabsskatteloven § 13, stk.  

 1,  

 nr. 2, forudsætter, at det udbyttemodtagende selskab godtgør, at udbyttet  

 hidrører fra et eller flere selskaber, hvori den til grund for det modtagne  

 udbytte liggende selskabsindkomst beskattes efter regler, der ikke i  

 væsentlig  

 grad afviger fra reglerne her i landet.
Ifølge den dagældende bekendtgørelse  

 nr. 983 af 1. december 1994 § 7 skal der ved afgørelsen heraf foretages en  

 samlet vurdering af det pågældende udenlandske selskabssystem.
Ved denne  

 vurdering anses en væsentlig afvigelse fra danske regler blandt andet at  

 foreligge, såfremt den selskabsskat, der pålignes efter reglerne i det  

 pågældende udland, er væsentlig mindre, end den tilsvarende danske skat ville  

 have været, såfremt det udenlandske selskab havde været fuldt skattepligtigt  

 her til landet, jf. § 7, stk. 2, nr. 3.
 Landsskatteretten lægger til grund, at de faste driftssteder i  

 USA er anset som selvstændige skattesubjekter, og at de faste driftssteder  

 efter amerikanske regler har kunnet foretage skattemæssige afskrivninger på  

 de  

 af kommanditselskaberne og E og F Ltd. anskaffede vindmøller uanset, at  

 driftsstederne ikke var ejere af vindmøllerne.
Det må endvidere lægges til grund, at E Inc. og F Inc. ved  

 erhvervelsen af vindmøllerne efter amerikanske regler har kunnet succedere i  

 driftsstedernes skattemæssige stilling, herunder i de skattemæssige underskud  

 fra tidligere år og i afskrivningsgrundlaget, og retten finder, at denne  

 successionsadgang, som ikke tilsvares af en lignende successionsadgang efter  

 danske regler, medfører, at den pålignede selskabsskat i USA var væsentlig  

 mindre end den tilsvarende danske skat ville have været, såfremt de to  

 selskaber havde været fuldt skattepligtige her til landet.
Retten finder  

 herefter ikke, at selskabet har godtgjort, at betingelsen i  

 selskabsskattelovens dagældende § 13, stk. 3, kan anses for opfyldt, således  

 at  

 det udbetalte udbytte fra de to datterselskaber ikke kan anses for  

 skattefrit.  

 Det bemærkes i denne forbindelse, at udtalelsen TfS 1989.6 ikke kan være til  

 hinder for, at der foretages en konkret afgørelse af om, selskabet har  

 godtgjort, at betingelsen i selskabsskattelovens dagældende § 13, stk. 3, er  

 opfyldt, idet det fremgår af udtalelsen, at der er tale om en generel  

 vurdering.
 Den påklagede ansættelse vil derfor være at stadfæste.
