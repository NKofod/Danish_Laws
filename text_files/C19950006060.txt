 1.
 § 2a, stk. 1 i bekendtgørelse nr. 508 af 29. juni 1990 om dyrlægers  

 indkøb, opbevaring, anvendelse, ordinering og distribuering af lægemidler til  

 dyr har følgende ordlyd:
»§ 2a.
Findes der ikke et godkendt veterinært lægemiddel, kan en  

 dyrlæge undtagelsesvis anvende følgende lægemidler til behandling af  

 en sygdom hos en enkelt eller et lille antal husdyr på en bedrift:
 Veterinærdirektoratet har senest indskærpet følgende i forhold til  

 dyrlægerne:
 »På given foranledning skal det herved atter indskærpes, at  

 ordination af magistrelt fremstillede veterinære lægemidler skal ske i  

 overensstemmelse med Landbrugsministeriets bekendtgørelse nr. 508 af 29. juni  

 1990 om dyrlægers indkøb, opbevaring, anvendelse, ordinering og distribuering  

 af lægemidler til dyr, som ændret ved bekendtgørelse nr. 142 af 24. marts  

 1993.
Hovedreglen for anvendelse af lægemidler til dyr er, at dyrlægen anvender  

 et godkendt, markedsført lægemiddel i form af en farmaceutisk specialitet.  

 Findes der ikke et godkendt lægemiddel til behandling af det foreliggende  

 sygdomstilfælde, kan dyrlægen undtagelsesvis til et enkelt eller nogle  

 få husdyr anvende veterinære lægemidler, der er godkendt til en anden dyreart  

 eller til samme dyreart, men for en anden sygdom.
Såfremt et sådant præparat  

 ikke findes, er dyrlægen berettiget til under de nævnte omstændigheder at  

 anvende lægemidler, der er godkendt til sygdomme hos mennesker.
Kun i tilfælde af at et sådant præparat heller ikke findes, kan dyrlægen  

til et enkelt eller et lille antal husdyr anvende veterinære  

 lægemidler, der tilberedes på et apotek efter dyrlægeordination (magistrelt  

 fremstillede veterinære lægemidler). Enhver anvendelse, udlevering eller  

 ordination af magistrelle veterinære lægemidler ud over det angivne må  

 betragtes som overtrædelse af bestemmelserne.
I denne henseende henvises til,  

 at overtrædelse i henhold til bekendtgørelsens §9 er strafbelagt.« 2.
 Den apoteker, der ved ekspedition af en dyrlægerecept på et magistrelt  

 fremstillet lægemiddel ved, at der findes et alternativt, godkendt  

 lægemiddel, medvirker efter Sundhedsstyrelsens opfattelse til, at dyrlæger  

 anvender lægemidlet i strid med § 2a, stk. 1, og apotekeren medvirker derved  

 efter Sundhedsstyrelsens opfattelse til en overtrædelse af § 2a, stk. 1.
 Såfremt de veterinære tilsynsmyndigheder indleder retsforfølgning mod en  

 dyrlæge for overtrædelse af §2a, stk. 1 i den nævnte bekendtgørelse, og  

 Sundhedsstyrelsen konstaterer medvirken fra en apoteker, vil  

 Sundhedsstyrelsen anmode vedkommende politimester om, at der bliver indledt  

 straffesag mod apotekeren.
Den ordinerede mængde kan efter omstændighederne i sig selv  

 indebære, at dyrlæger overtræder bestemmelsen.
Såfremt de samlede doser  

 overstiger den nødvendige mængde til behandling i 4-5 dage af 2-3 store dyr  

 eller et kuld pattegrise (ca. 10) vil det efter Landbrugs- og  

 Fiskeriministeriets opfattelse indebære en overtrædelse.
 3.
 Blandt andet magistrelle lægemidler med følgende indhold af aktivt  

 lægemiddelstof kan for tiden efter Sundhedsstyrelsens opfattelse erstattes af  

 godkendte farmaceutiske specialiteter, set ud fra en  

 farmakologisk/terapeutisk synsvinkel.
- Pulver med tylosin som tatrat - Pulver med trimethoprim, sulfadiazin - Pulver med oxytetracyclinhydrochlorid - Pulver med oxolinsyre - Pulver med neomycinsulfat - Pulver med lincomycinhydrochlorid - Pulver med klortetracyclin En eventuel forskel i koncentrationen af de aktive indholdsstoffer er af  

 ingen eller liden betydning for den praktiske anvendelse, da pulveret oftest  

 bliver »fortyndet« gennem en opblanding i foderet eller opløsning i  

 drikkevandet.
 Sundhedsstyrelsen vil efter behov opdatere præparatfortegnelsen i dette  

 afsnit.
 Det understreges, at der ovenfor er tale om ikke udtømmende  

 eksempler, som ikke udelukker, at der efter omstændighederne kan blive  

 indledt retsforfølgning af apotekere i tilfælde af ekspedition af  

 dyrlægerecepter på andre magistrelt fremstillede lægemidler, hvor der findes  

 et alternativt godkendt lægemiddel.
 4.
 Det er et grundlæggende princip i lægemiddellovgivningen, at der kun kan  

 markedsføres lægemidler, såfremt myndighederne har foretaget en vurdering af  

 lægemidlernes kvalitet, sikkerhed og effekt og for lægemidler til  

 produktionsdyr tillige har fastsat en tilbageholdstid.
 Efter lægemiddelloven er der åbnet mulighed for, at apoteket kan  

 fremstille et såkaldt magistrelt lægemiddel, dvs. et lægemiddel, der  

 fremstilles i overensstemmelse med receptudstederens anvisninger til brug for  

 en konkret patient/dyr.
 Baggrunden for denne vejledning er, at der på det seneste er konstateret  

 en betydelig stigning i apotekernes fremstilling af magistrelle lægemidler  

 efter dyrlægerecept til behandling af dyr.
 Der er i mange tilfælde tale om lægemidler, hvor der ved behandlingen  

 kunne anvendes et af Sundhedsstyrelsen godkendt industrifremstillet  

 lægemiddel.
 Det har ikke været hensigten med adgangen til fremstilling af magistrelle  

 lægemidler efter receptudstederens anvisninger, at der skulle ske en  

 massefremstilling af ikke-godkendte lægemidler, når der samtidig har været  

 industrifremstillede godkendte lægemidler til behandlingen af den pågældende  

 sygdom.
Vurderingen af, hvorvidt et industrielt fremstillet lægemiddel kan  

 erstatte et magistrelt fremstillet lægemiddel, vil ikke alene afhænge af,  

 hvorvidt de to lægemidler er nøjagtig identiske.
Det afgørende er, at  

 lægemidlerne har samme terapeutiske virkning.
Mindre forskelle i  

 sammensætning, styrke m.v. vil ikke gøre det lovligt at fremstille det  

 pågældende lægemiddel.
Det vil endvidere indgå i vurderingen, hvorvidt det  

 pågældende lægemiddel fremstilles i større mængder.
 For at undgå et eventuelt strafansvar i tilfælde af tvivl om det  

 ordinerede kan apotekeren underrette dyrlægen om, at recepten ikke lovligt  

 kan ekspederes før apotekeren - på initiativ fra den ordinerende dyrlæge -  

 fra Veterinærdirektoratet via fax får accept.
 5.
 Sundhedsstyrelsen vil med virkning fra den 1. maj 1995 tilrettelægge sin  

 kontrol af apotekernes ekspedition af recepter for dyrlæger på magistrelt  

 fremstillede lægemidler efter denne vejlednings indhold.
 Bekendtgørelse nr. 28 af 13. januar 1995 om omgang med visse stoffer og  

 produkter med indhold af stoffer, der kan anvendes som veterinærmedicinske  

 præparater, er trådt i kraft den 15. februar 1995.
 Med denne bekendtgørelse og med nærværende vejledning strammes der  

 nogenlunde samtidig op på reglerne i relation til dyrlæger, apoteker,  

 virksomheder og private borgere.
