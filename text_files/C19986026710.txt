Cirkulæreskrivelse om meddelelse om  

 manglende tilmelding til Arbejdsformidlingen Kommentar m.v.:
 Fortolkningsbidrag til arbejdsløshedsforsikringslovens § 57, stk. 4  

 og 5, og direktoratets bekendtgørelse nr. 667 af 10. juli 1996 om  

 rådighed og selvforskyldt ledighed § 4.
 Følgende meddelelse fra DfA er hermed ophævet: Meddelelse fra  

 DfA nr. 75 fra 1996.
Det fremgår af § 57, stk. 4, i  

 arbejdsløshedsforsikringsloven, at udbetaling af dagpenge kun kan  

 finde sted, hvis den ledige er tilmeldt Arbejdsformidlingen som  

 arbejdssøgende.
Tilmelding skal ske, når ledigheden  

 indtræder, og den ledige skal opretholde kontakten med  

 Arbejdsformidlingen i hele ledighedsperioden.
 Det fremgår af § 57, stk. 5, i loven, at direktøren for  

 arbejdsløshedsforsikringen efter forhandling med  

 Landsarbejdsrådet fastsætter nærmere regler om de  

 dagpengemæssige konsekvenser af manglende kontakt til  

 Arbejdsformidlingen, samt i hvilke tilfælde manglende tilmelding ikke  

 skal have dagpengemæssige konsekvenser.
 Dette er sket i § 4, stk. 2 og stk. 3, i direktoratets  

 bekendtgørelse nr. 667 af 10. juli 1996 om rådighed og  

 selvforskyldt ledighed.
Dokumentationskrav Det følger af vejledningen til § 4 i  

 rådighedsbekendtgørelsen, at hvis arbejdsløshedskassen  

 har udbetalt dagpenge til et medlem, der ikke har været tilmeldt  

 Arbejdsformidlingen, skal arbejdsløshedskassen kunne dokumentere, at  

 Arbejdsformidlingen har påtaget sig ansvaret for, at medlemmet ikke har  

 været tilmeldt Arbejdsformidlingen.
Arbejdsløshedskassen skal  

 notere, hvilke medlemmer der har fået dagpenge, selv om de ikke har  

 været tilmeldt Arbejdsformidlingen.
Hvis kassen har udbetalt dagpenge,  

 uden at det kan dokumenteres, at Arbejdsformidlingen har påtaget sig  

 ansvaret for udbetalingen, omfattes udbetalingen af § 79, stk. 3, i  

 arbejdsløshedsforsikringsloven.
Direktoratet skal præcisere, at kravet om dokumentation for  

 Arbejdsformidlingens fejl også gælder i situationer, hvor  

 arbejdsløshedskassen anmoder om dispensation efter § 4, stk. 3, i  

 rådighedsbekendtgørelsen.
Dette materiale skal derfor - tillige  

 med medlemmets forklaring til sagen, herunder hvornår og hvordan  

 medlemmet blev opmærksom på den manglende tilmelding - medsendes  

 arbejdsløshedskassernes ansøgning om dispensation i henhold til  

 § 4, stk. 3, i rådighedsbekendtgørelsen.
Hvis ikke dette  

 materiale er på sagen, vil direktoratets tilladelse bero på, at  

 kassen fremsender det til sagen.
Hvis den manglende tilmelding skyldes en fejl i  

 arbejdsløshedskassen, skal arbejdsløshedskassen også  

 medsende en nærmere redegørelse for fejlens karakter.
Da  

 direktoratet først kan træffe afgørelse, når  

 dokumentationskravet er opfyldt, og da udbetalingen af dagpenge efter § 4,  

 stk. 3, i rådighedsbekendtgørelsen er betinget af direktoratets  

 tilladelse, skal direktoratet understrege betydningen af, at det  

 fornødne materiale følger med kassens anmodning om  

 dispensation.
Det skal særligt bemærkes, at et medlem, der reelt ikke er  

 blevet afmeldt Arbejdsformidlingen, opfylder kravet om tilmelding i lovens §  

 57, stk. 4, selv om kassen har rekvireret medlemmet afmeldt  

 Arbejdsformidlingen.
Kasserne skal derfor altid ved indhentelse af  

 udskrift fra AF-Match kontrollere, i hvilken periode medlemmet ikke har  

 været tilmeldt Arbejdsformidlingen.
Udskriften skal altid - uanset  

 årsagen til at medlemmet er blevet afmeldt - vedlægges  

 ansøgningen om dispensation.
 Arbejdsløshedskassen skal i øvrigt altid oplyse  

 størrelsen på dispensationsbeløbet eller et eventuelt  

 fejludbetalt beløb.
Hvornår kan der dispenseres? På baggrund af en række afgørelser i  

 Arbejdsmarkedets Ankenævn og Direktoratet for  

 Arbejdsløshedsforsikringen vedrørende spørgsmålet  

 om tilmelding til Arbejdsformidlingen skal direktoratet præcisere, i  

 hvilke situationer der gives dispensation fra § 57, stk. 4, i loven:
Manglende tilmelding som følge af fejl begået af  

 Arbejdsformidlingen  

 (DfA j.nr.: 96-623-1326. AMA j.nr.: 1996-1-4482) I situationer, hvor medlemmet ikke er blevet tilmeldt eller er blevet  

 afmeldt pga. af en fejl begået af Arbejdsformidlingen, vil der som  

 hovedregel blive givet dispensation.
Dette gælder, hvis 1) Arbejdsformidlingen har oplyst, at det skyldes Arbejdsformidlingen, at  

 medlemmet ikke er blevet tilmeldt eller ved en fejl er blevet afmeldt, 2) medlemmet i øvrigt opfylder betingelserne for ret til dagpenge,  

 og 3) medlemmet ikke har kunnet hindre eller afhjælpe den manglende  

 tilmelding.
 Der henvises til det ovenfor anførte vedrørende  

 dokumentation.
 Er perioden, hvori medlemmet ikke har været tilmeldt, på over  

 3 måneder, skal arbejdsløshedskassens udbetaling afvente  

 direktoratets tilladelse til at udbetale dagpenge, jf. § 4, stk. 2, i  

 rådighedsbekendtgørelsen.
Direktoratet giver tilladelse til, at medlemmet får dagpenge, selv  

 om betingelsen i nr. 1 ikke er opfyldt, hvis direktoratet finder, at det er  

 sandsynliggjort, at det væsentligst skyldes Arbejdsformidlingens  

 forhold, at medlemmet ikke er blevet tilmeldt eller ved en fejl er blevet  

 afmeldt.
Dette vil fx kunne ske på baggrund af Arbejdsmarkedsstyrelsens  

 udtalelse til sagen.
Fra det tidspunkt, hvor medlemmet eller kassen bliver opmærksom  

 på, at medlemmet ikke er blevet tilmeldt eller ved en fejl er blevet  

 afmeldt, anses den manglende tilmelding ikke længere for  

 væsentligst at skyldes Arbejdsformidlingens forhold.
Det betyder bl.a.,  

 at det anses som en fejludbetaling, hvis kassen udbetaler dagpenge, efter den  

 har modtaget meddelelse om, at medlemmet ikke er tilmeldt  

 Arbejdsformidlingen.
Dette gælder også, hvis kassen ikke er  

 opmærksom på indholdet af Arbejdsformidlingens eller  

 Arbejdsformidlingens edb-leverandørs bemærkninger til kassens  

 af- eller tilmeldinger af medlemmet.
Manglende tilmelding som følge af fejl begået af  

 arbejdsløshedskassen  

 (DfA j.nr.: 96-623-1456, 96-623-1526,  97-623-1941  

  AMA j.nr.: 1996-1-4162, 1996-1-4482, 1997-1-4908) Opfylder medlemmet ikke betingelserne om at stå tilmeldt som  

 følge af arbejdsløshedskassens forhold, vil direktoratet  

 tillade, at der udbetales dagpenge, hvis 1) medlemmet i øvrigt opfylder betingelserne for ret til  

 dagpenge, 2) medlemmet ikke har kunnet hindre eller afhjælpe den manglende  

 tilmelding, og 3) medlemmet ikke har modtaget ydelser fra arbejdsløshedskassen  

 eller uforskyldt vil lide et tab som følge af den manglende  

 tilmelding.
 Dispensation vil fortsat blive givet i situationer, hvor medlemmet er  

 blevet afmeldt som følge af en egentlig teknisk fejl i  

 arbejdsløshedskassen, hvis den tekniske fejl ikke har kunnet  

 undgås, og hvis den tekniske fejl sandsynliggøres.
 Hvis en fejl er opstået hos kassens selvstændigt virkende  

 edb-leverandør, pålægges kassen ansvaret for den skete  

 fejl, som om den var sket i kassen.
Der vil i øvrigt blive givet dispensation for andre fejl  

 begået i arbejdsløshedskassen, når hensynet til medlemmet  

 tilsiger det.
Dette vil kunne være tilfældet i situationer, hvor  

 medlemmet ikke har fået udbetalt ydelser fra  

 arbejdsløshedskassen i den periode, hvor medlemmet som følge af  

 en fejl fra kassen ikke har været tilmeldt Arbejdsformidlingen.
Hvis medlemmet har modtaget ydelser fra kassen i perioden, hvor medlemmet  

 ikke har været tilmeldt som følge af kassens forhold,  

 dispenseres der ikke.
Det udbetalte beløb vil blive anset som  

 fejludbetalt.
Dette gælder fx, hvis kassen har afmeldt medlemmet, fordi  

 kassen urigtigt har været i den tro, at dagpengeretten er  

 ophørt, eller hvis kassen forgæves har forsøgt at  

 annullere en afmelding.
 Fra det tidspunkt, hvor medlemmet er blevet opmærksom på, at  

 kassen ved en fejl har afmeldt medlemmet, vil en eventuel udbetaling af  

 dagpenge blive anset som en fejludbetaling og behandlet efter reglerne herom,  

 jf. § 86, stk. 1 og 4, i arbejdsløshedsforsikringsloven.
 Der henvises til Meddelelse fra DfA nr. 64 fra 1997, afsnit VIII, om ret  

 til refusion af udbetalte ydelser.
Hvis afmeldingen skyldes en fejl i arbejdsløshedskassen, men  

 medlemmet har kunnet forhindre afmeldingen, vil der ikke blive givet  

 dispensation.
Dette vil fx være tilfældet, hvis kassen i  

 forbindelse med den automatiske afmelding ved en fejl har sendt et  

 såkaldt "afmeldebrev" til medlemmet, hvoraf det  

 fremgår, at medlemmet vil blive afmeldt, hvis medlemmet ikke retter  

 henvendelse til kassen inden for en given frist, og medlemmet undlader at  

 kontakte kassen inden for fristen.
Manglende tilmelding i forbindelse med overflytning o.lign.  

 (DfA j.nr.: 96-623-1626.  

 AMA j.nr.: 1997-1-4766.) Opfylder et medlem ikke betingelsen om at stå tilmeldt som  

 følge af forhold i en arbejdsløshedskasse, som  

 pågældende ikke er medlem af, gives der tilladelse til at  

 udbetale dagpenge, hvis 1) der ikke er begået fejl i den udbetalende  

 arbejdsløshedskasse, der har forårsaget fejludbetaling, 2) medlemmet i øvrigt opfylder betingelserne for ret til  

 dagpenge, 3) medlemmet ikke har kunnet hindre eller afhjælpe den manglende  

 tilmelding, og 4) medlemmet ikke har modtaget ydelser fra arbejdsløshedskassen  

 eller uforskyldt vil lide et tab som følge af den manglende  

 tilmelding.
 Hvis betingelserne i nr. 3 og nr. 4 ikke er opfyldt, pålægges  

 den arbejdsløshedskasse, der har forårsaget, at medlemmet ikke  

 står tilmeldt, ansvaret for fejludbetalingen, indtil det tidspunkt,  

 hvor den udbetalende kasse er blevet eller burde være blevet  

 opmærksom på, at medlemmet ikke står tilmeldt  

 Arbejdsformidlingen, jf. § 86, stk. 5, i  

 arbejdsløshedsforsikringsloven.
 Der henvises til Rundskrivelse fra DfA nr. 47 fra 1997, om udveksling af  

 information om medlemmer, der skifter arbejdsløshedskasse eller  

 slettes/udmeldes som medlemmer.
Manglende tilmelding som følge af fejl begået af  

 medlemmet  

 (DfA j.nr.: 96-623-1853, 96-623-1557, 96-623-1616, 96-623-1678.  

 AMA j.nr.: 1996-1-4691,1996-1-4348, 1996-1-4259, 1997-1-4678.) I disse tilfælde vil der som hovedregel ikke blive givet  

 dispensation.
 Der kan dog efter en konkret vurdering gives dispensation, hvis  

 afmeldingen er sket på grund af en misforståelse, som medlemmet  

 efter en konkret vurdering ikke skal bære risikoen for.
 Dette vil bl.a. være tilfældet, hvis medlemmet ved  

 overflytning mellem to arbejdsløshedskasser i begrundet god tro  

 fejlagtigt har afmeldt sig ved afkrydsning på dagpengekortet, idet  

 medlemmet ikke længere skal modtage dagpenge fra fraflytterkassen.
 Der vil også blive givet tilladelse til at udbetale dagpenge, hvis  

 det kan sandsynliggøres, at det er kassens manglende eller mangelfulde  

 vejledning, der har medført, at medlemmet ikke har tilmeldt sig eller  

 har afmeldt sig ved en fejl.  

 Dette gælder også, hvis afmeldingen skyldes, at kassen har givet  

 forkert vejledning om andre forhold vedrørende medlemmets dagpengeret,  

 og medlemmet har afmeldt sig pga. denne vejledning.
 Der henvises til Meddelelse fra DfA  nr. 57 fra 1997, om en  

 arbejdsløshedskasses vejledningspligt.
Manglende tilmelding som følge af andre offentlige myndigheders  

 forhold  

 (DfA j.nr.:97-623-2038) Opfylder et medlem ikke betingelsen om at stå tilmeldt, som  

 følge af forhold i andre offentlige myndigheder end  

 Arbejdsformidlingen, giver direktoratet tilladelse til at medlemmet modtager  

 dagpenge, hvis 1) medlemmet ikke har kunnet påregne, at der ville ske en  

 afmelding, 2) medlemmet i øvrigt opfylder betingelserne for ret til dagpenge,  

 og 3) arbejdsløshedskassen ikke har kunnet hindre eller afhjælpe  

 den manglende tilmelding.
 Dette vil kunne være tilfældet, hvis medlemmet uden at vide  

 det bliver fejlafmeldt ved opdateringen af Arbejdsformidlingens register,  

 fordi medlemmet  er registreret som udrejst i Det centrale  

 Personregister.
