Fremsat den 22. oktober 2004 af  

 Aage Frandsen (SF),  

 Anne Baastrup (SF) og Holger K.
Nielsen&nbsp  

 ;(SF) Forslag til folketingsbeslutning om nedsættelse af en  

 grundlovskommission Folketinget nedsætter en grundlovskommission på 25 personer  

 med henblik på at kortlægge behovet for en ny grundlov og komme med konkrete  

 forslag til en ny grundlov.
Kommissionen sammensættes efter de regler i  

 Folketingets forretningsorden, der gælder ved udvalgsbesættelse, jf.  

 forretningsordenens  

 § 36, stk. 1. Mindst 15 af disse personer skal være valgt blandt Folketingets  

 medlemmer.
Kommissionen kan inddrage særligt sagkyndige med henblik på  

 rådgivning.
Kommissionen kan nedsætte underudvalg.
Bemærkninger til forslaget Almindelige bemærkninger Beslutningsforslaget er en uændret genfremsættelse af  

 beslutningsforslag nr.
B 25, folketingsåret 2003-04 (se Folketingstidende  

 2003-04, forhandlingerne side 5671 og tillæg A side 1476 og 1478).
SF har tre gange tidligere i 1990erne fremsat forslag i  

 Folketinget om nedsættelse af en grundlovskommission: den 10. februar 1995,  

 den  

 7. november 1996 og den 13. november 1998. I de tilfælde indeholdt forslagene  

 også SFs ideer til, hvordan en ny grundlov skulle se ud.
Nu har SF  

 valgt at  

 adskille forslaget om nedsættelse af en grundlovskommission og SFs  

 forslag til  

 en ny grundlov, L 47, til afløsning af 1953-grundloven.
Derfor skal  

 beslutningsforslaget ses i sammenhæng med L 47, forslag til ny grundlov.
 SF forventer, at andre partier, der har forestillinger om,  

 hvordan en ny grundlov skal se ud, har tilsvarende, mere eller mindre  

 konkrete  

 forslag hertil.
For SF er der for det første grundlag for nærmere at se på  

 menneskerettighederne, som er gengivet i grundloven.
De er slet ikke  

 tidssvarende i forhold til de menneskerettigheder og retsprincipper, som  

 Danmark  

 gennem internationale konventioner har tilsluttet sig.
For det andet giver det stigende internationale samarbejde  

 et klart behov for præciseringer i grundloven.
Det gælder primært med hensyn  

 til beslutningsprocesserne omkring dansk udenrigspolitik og  

 suverænitetsafgivelse  

 i forbindelse med et mere forpligtende samarbejde i EU.
 For det tredje er der i grundloven angivet en række  

 demokratiske spilleregler, som det også kan være værd at se nærmere på,  

 f.eks.  

 præciseringer af magtens tredeling og af det kommunale selvstyre, forholdet  

 mellem stat og kirke, monarkiets rolle, Grønlands og Færøernes status m.v.  

 Endelig er der rigsrettens status.
For det fjerde berettiger grundlovens alder i sig selv til,  

 at paragrafferne bliver gennemset med henblik på modernisering.
En grundlov  

 skal naturligvis både sprogligt og indholdsmæssigt afspejle det samfund, som  

 den er forfatning for.
Hvis dette beslutningsforslag om nedsættelse af en  

 grundlovskommission bliver vedtaget, siger det ikke noget om, hvad indholdet  

 i  

 en ny grundlov eventuelt bliver.
SF har lagt sit forslag frem i form af L 47.  

 Men SF er naturligvis vidende om, at andre partier har andre forslag, og SF  

 er  

 klar over, at en kommende ny grundlov bliver et kompromis mellem mange  

 forskellige opfattelser.
