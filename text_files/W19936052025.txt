 Ansøgning om patent på et »apparat til udstramning af  

 pelsdyrskind på tane« afslået efter indsigelse i medfør af patentlovens  

 § 2, da en tilsvarende maskine havde været åbenbart tilgængelig på et åbent  

 hus-arrangement før indleveringen af ansøgningen om patent.
År 1993, den 13. juli afsagde Patentankenævnet (Grønning-Nielsen, Hans Chr.
Thomsen, Herborg, Laubst, Ansgar Sørensen) følgende Den 6. maj 1987 indleverede Søren Daniel Sørensen, v/patentingeniør N.
H.  

 Gregersen, en ansøgning om patent på et »apparat til udstramning af  

 pelsdyrskind på tane«.
Ansøgningens krav lød således:
 »1. Apparat til udstramning af pelsdyrskind på tane, dvs. på en flad  

 stok, fortrinsvis af træ, der anvendes ved tørring af pelsdyrskindet i  

 udstrammet tilstand, hvilket apparat omfatter en holder for en endedel af  

 tanen samt et forskydeligt gribeorgan, der er indrettet til at gribe fat i en  

 del af pelsdyrskindet for udstramning deraf ved forskydning af gribeorganet  

 mod nævnte endedel af tanen, inden pelsdyrskindet fikseres til tanen, f.eks.  

 ved hjælp af hæfteklammer, kendetegnet ved, at det forskydelige  

 gribeorgan omfatter en tryksål med en ved en side i plan med undersiden af  

 tryksålen udragende underste griber, der er bredere end tryksålen, og som er  

 indrettet til at anligge mod bagsiden af pelsdyrskindet langs et tværområde  

 af dette indenfor haleroden, og at det forskydelige gribeorgan desuden  

 omfatter en bevægelig, øvre gribekæbe, der er indrettet til fra oversiden af  

 pelsdyrskindet at fastklemme dette mod førstnævnte griber, idet den  

 bevægelige gribekæbe er betjent af en trykcylinder, fortrinsvis en pneumatisk  

 trykcylinder.
 2. Apparat ifølge krav 1 og med en fortrinsvis pneumatisk  

 forskydningscylinder, hvormed nævnte gribeorgan er forbundet ved hjælp af en  

 svingarm, der rager ind over tanen, kendetegnet ved, at nævnte tryksål  

 er anbragt i afstand under en fri ende af svingarmen og er forbundet med  

 denne ved hjælp af en eller flere korte arme, at den bevægelige gribekæde er  

 svingbart ophængt på en kort svingarm, der modsat den bevægelige gribekæde er  

 forbundet med en aksel, der er drejeligt lejret i nævnte korte arme mellem  

 svingarmen og tryksålen, og som desuden er forbundet med en betjeningsarm ved  

 modsatte side af nævnte korte arme, hvilken betjeningsarm er forbundet med en  

 pneumatisk aktiveringscylinder anbragt ved oversiden af nævnte svingarm.
3. Apparat ifølge krav 2, kendetegnet ved, at nævnte svingarm, der  

 rager ind over tanen modsat denne er hængselforbundet med en bæreplade, der  

 er forskydeligt lejret på siden af hoveddrivcylinderen, og som har en armdel,  

 der rager ud under tanen i afstand fra denne, hvilken armdel ved en fri  

 endedel er forsynet med en mod undersiden af tanen pneumatisk cylinder med et  

 stempel, der ved en fri ende er forsynet med en støtterulle, der er beregnet  

 til at presses imod undersiden af tanen ud for nævnte tryksål, der ligger an  

 mod modsatte side, dvs. mod den opadvendende side af tanen.« Med skrivelse af 28. februar 1989 indleverede ansøgeren nye krav.
På  

 grundlag heraf blev ansøgningen under nr. 156.515 fremlagt den 4. september  

 1989 med følgende krav:
 »1. Apparat til udstramning af pelsdyrskind på tane, dvs. på en flad  

 stok - fortrinsvis af træ, der anvendes ved tørring af pelsdyrskindet i  

 udstrammet tilstand, hvilket apparat omfatter en holder (18) for tanen (20)  

 samt et gribeorgan (36), der er indrettet til at gribe fat i en del af  

 pelsdyrskindet for udstramning af dette, inden pelsdyrskindet fikseres til  

 tanen, f.eks. ved hjælp af hæfteklammer, hvilket apparat omfatter  

 forskydningsorganer, der er indrettet til at udvirke en indbyrdes  

 forskydningsbevægelse mellem nævnte holder (18) og gribeorganet (36)  

kendetegnet ved, at gribeorganet (36) omfatter en i dette stationær  

 griberdel (40), der er indrettet til at anligge mod en indvendig side af  

 pelsdyrskindet langs et tværområde af dette indenfor haleroden, og en  

 bevægelig griberdel (42), der er indrettet til fra modsatte ydre side af  

 pelsdyrskindet at fastklemme dette mod den stationære griberdel (40), idet  

 den bevægelige griberdel (42) er betjent af en forskydningscylinder,  

 fortrinsvis en pneumatisk trykcylinder (54).
 2. Apparat ifølge krav 1, kendetegnet ved, at griberorganet (36)  

 omfatter en tryksål (38), hvorfra den stationære griberdel (40), der er  

 bredere end tryksålen (38), og som er indrettet til at anligge mod bagsiden  

 af pelsdyrskindet langs nævnte tværområde af dette, er udragende, og at  

 nævnte bevægelige øvre griberdel i form af griberkæben (42) er betjent ved  

 hjælp af nævnte pneumatiske trykcylinder (54) via et system af svingarme (52,  

 48).
 3. Apparat ifølge krav 1 og med en fortrinsvis pneumatisk  

 forskydningscylinder (22), hvormed griberorganet (36) er forbundet ved hjælp  

 af en svingarm (26), der rager ind over tanen (20), kendetegnet ved,  

 at nævnte tryksål (38) er anbragt i afstand under en fri ende af svingarmen  

 (26) og er forbundet med denne ved hjælp af en eller flere korte arme (46),  

 at den bevægelige griberkæbe (42) er svingbart ophængt på en kort svingarm  

 (48), der modsat griberkæben (42) er forbundet med en aksel (50), der er  

 drejeligt lejret i nævnte korte arme (46), og som desuden er forbundet med  

 betjeningsarmen (52), der er forbundet med den pneumatiske trykcylinder (54),  

 som er anbragt på svingarmen (26).
4. Apparat ifølge krav 3, kendetegnet ved, at nævnte svingarm (26),  

 der rager ind over tanen (20) modsat denne er hængselforbundet med en  

 bæreplade (24), der er forskydeligt lejret på forskydningscylinderen (22), og  

 som har en armdel (28), der rager ud under tanen (20) i afstand fra denne,  

 hvilken armdel (28) ved sin fri ende er forsynet med en mod undersiden af  

 tanen (20) opragende pneumatisk cylinder (30) med et stempel (32), der ved en  

 fri ende er forsynet med en støtterulle (34), der er beregnet til at støtte  

 mod undersiden af tanen ud for tryksålen (38), der ligger an mod den  

 opadvendende side af tanen (20).« Jens Peter Vestergaard, Skørping, nedlagde ved skrivelse 10. oktober 1989  

 indsigelse mod udstedelse af patent med følgende begrundelse:
 »Undertegnede oplyser hermed, at taneapparatet beskrevet i ansøgning  

 nr. 2308/87 har været offentligt fremvist inden patentansøgningen den 7. maj  

 1987.
 Taneapparatet har været offentligt fremvist på landsudstillingen for  

 pelsdyrsartikler i Herninghallerne den 21. og 22. februar 1987, og ved et  

 åbent hus arrangement hos Jørgen Pedersen, Hvide Sande, den 14. april 1987.
Disse to offentlige fremvisninger giver mig anledning til at protestere  

 mod udstedelsen af det ansøgte patent.« Klageren i den foreligende sag nedlagde ved skrivelse af 26. oktober 1989  

 indsigelse mod udstedelse af patent under henvisning til, at den fremlagte  

 ansøgning ikke opfylder patentlovens § 13 og § 19. I skrivelsen anførtes  

 videre:
 »Det fremlagte krav 1 i ovennævnte ansøgning opfylder ikke  

 bestemmelsen i patentlovens § 13, idet ansøgeren ved ændringerne indleveret  

 den 1. marts 1989 har fjernet eller ændret nogle af kravets bestemmelser,  

 således at kravet nu omfatter noget, der ikke fremgik af ansøgningen, da  

 denne blev indleveret.
Krav 1's beskyttelsesomfang er i strid med patentlovens § 19, stk. 2,  

 blevet udvidet.
Udvidelsen er sket efter, at direktoratet ved sin skrivelse  

 af 3. januar 1989 godkendte ansøgningen til fremlæggelse på grundlag af krav  

 af 6. maj 1987 med sagsbehandlerens rettelser.
 Det er også i strid med patentlovens § 19, stk. 2, at direktoratet i sin  

 skrivelse af 14. april 1989 til ansøgeren accepterer den senere fremsendte  

 beskrivelse med krav og samtidig annullerer sit brev af 3. januar 1989.
Vi skal anmode om, at patentansøgning nr. 2308/87 berigtiges ved  

 begrænsning af ansøgningen til de ved direktoratets skrivelse af 3. januar  

 1989 godkendte patentkrav, subsidiært ved begrænsning af krav 1's omfang til  

 foranstaltninger, der kan udledes af basisdokumenterne.« Som indsigelsesbegrundelse anførte klageren følgende:
»Ved sammenligning af det den 6. maj 1987 indleverede patentkrav 1 i  

 ansøgning nr. 2308/87 med det tilsvarende krav i DK B 156.515 fremgår det, at  

 der ved udeladelse eller omformulering af nogle af bestemmelserne i kravet er  

 sket en udvidelse af patentkravets omfang.
I det følgende skal vi opregne de  

 væsentligste af disse efter vor opfattelse utilladelige ændringer, idet  

 indholdet af det fremlagte krav 1 ikke fremgår af ansøgningens  

 basisdokumenter.
Vi vedlægger kopi af det fremlagte krav 1, hvor disse ændringer er  

 markeret med tal anbragt over henholdsvis V eller ( ) alt efter, om der er  

 tale om udeladelser eller omformuleringer.
Nye formuleringer, der er indført  

 i kravet, er markeret med (-). Vi opregner i det følgende disse ændringer ved  

 angivelse af det, der skulle være indført for at bringe kravet i  

 overensstemmelse med basisdokumenterne.
Der henvises til  

 fremlæggelsesskriftets linienummerering på side 7.
 Linie 5 - V - V: .. for en endedel af tanen (20) samt et forskydeligt  

 gribeorgan (36)...
 Linie 7 - V: ..af dette ved forskydning af gribeorganet mod nævnte endedel  

 af tanen, inden ..
 Linie 11 - V: .. at det forskydelige gribeorgan(et) ...
 Linie 12 - (5): .. omfatter en tryksål med en ved en side i plan med  

 undersiden af tryksålen udragende underste griber, der er bredere end  

 tryksålen, der er...
 Linie 14 - 15 - (6): .. en bevægelig øvre gribekæbe, der er ..
 Linie 16 - 17 - (7): .. fastklemme dette mod førstnævnte griber, idet den  

 ...
 Linie 17 - (8): .. bevægelige gribekæbe (42) er betjent ...
Det er en udvidelse af kravets omfang, at der nu ikke længere er tale om  

 en holder for »en endedel af« tanen eller et  

 »forskydeligt« gribeorgan.
I stedet for den oprindelige angivelse i linie 7, jf. vor reference V, er der nu indført den meget  

 bredere formulering i linie 8 - 11 i kravet, begyndende »hvilket apparat  

 ...« og sluttende »... og gribeorganet (36)».
Endvidere er der  

 i stedet for den tidligere bestemmelse, se vor ref. (5), er indført den mere  

 omfattende angivelse »i dette stationære gribedel (40)».  

 Tilsvarende er den oprindelige betegnelse »gribekæbe« eller  

 »griber« erstattet med »griberdel«, jf. ændringerne i  

 kravets linie 15 - 17.
 Vi kan ikke se, at disse mere generelle og omfattende bestemmelser er  

 omhandlet i basisdokumenterne, som de foreligger i form af beskrivelse, krav  

 og tegning indleveret den 6. maj 1987.
Vi skal endvidere anføre, at Gregersen i sin skrivelse af 28. februar 1989  

 angiver det som sin overbevisning, at de foretagne ændringer i ansøgningen  

 ikke beskriver en ny teknisk virkning ved opfindelsen, som ikke allerede var  

 indeholdt i den oprindelige ansøgning.
Denne bemærkning er helt irrelevant,  

 da den netop ikke drejer sig om nogen teknisk virkning, men om tekniske  

 midler.
Gregersen siger altså intet om, at de nye bestemmelser i patentkrav 1  

 er indeholdt i den oprindelige ansøgning.
 Det må endvidere betegnes som irrelevant i forhold til patentlovens § 13,  

 at »det på intet tidspunkt har været af afgørende betydning, hvordan  

 selve forskydningsbevægelsen bliver udført, det vil sige, om taneholderen  

 eller gribeorganerne er stationære«. Ønskede ansøgeren at udvide  

 patentkravenes bestemmelser i forhold til basisdokumenterne, har han haft  

 mulighed derfor, både i form af løbedagsforskydning inden den 6. november  

 1987 eller ved indlevering af prioritetsansøgning inden den 6. maj 1988.
 Vi har bemærket, at bestemmelsen markeret med vor reference (5) delvist er  

 optaget i det fremlagte krav 2, se fremlæggelsesskriftets side7, linie 21 -  

 22 og linie 24. Det kan imidlertid kun bestyrke vor opfattelse af, at krav 1  

 omfatter noget, som ikke er indeholdt i kravene, som blev godkendt til  

 fremlæggelse ved direktoratets skrivelse af 3. januar 1989.
Ansøgeren har i sin skrivelse af 28. februar 1989 ved patentingeniør N.H.  

 Gregersen bedt om, at patentlovens § 19, stk. 2, ikke kan bringes i  

 anvendelse mod den foretagne ændring af patentkravene, fordi  

 Patentdirektoratet fejlagtigt havde opgjort 20-månedersfristen til at udløbe  

 den 6. november 1988, og ikke, som faktisk var, den 6. januar 1989. Denne  

 20-månedersfrist har imidlertid intet med patentlovens §19, stk. 2, at gøre.  

 Det må være ansøgerens eget ansvar, at han ikke har ændret patentkravene  

 inden godkendelsen af ansøgningen, så meget mere som N.H.
Gregersen angiver,  

 at han allerede ved sin rapportering af direktoratets skrivelse af 27.  

 november 1987 bemærkede den fejlagtige beregning af fristen.
Vi skal anmode direktoratet om at berigtige ansøgningen, således at  

 patentet udstedes med krav, hvis beskyttelsesomfang er i overensstemmelse med  

 patentlovens §§ 13 og 19, stk. 2.' Ansøgeren imødegik ved skrivelse af 21. maj 1990 indsigelserne og anførte:
»Allerførst - ansøgeren bestrider påstanden om åbenlys udøvelse af  

 opfindelsen forud for nærværende ansøgnings indleveringsdato, den 6. maj  

 1987. Ansøgeren oplyser, at Jens Peter Vestergaard end ikke var til stede ved  

 det nævnte åbent-hus arrangement i Hvide Sande den 14. april 1987. Det var  

 derimod indsigers far, Søren Vestergaard, der var salgskonsulent for ansøger,  

 og som den 10. februar 1989 blev bortvist som følge af bedrageri overfor  

 ansøger.
Den efterfølgende retsag mellem ansøger og indsigers far er endnu  

 ikke afsluttet.
 Ansøger kan imidlertid oplyse, at taneapparatet ifølge nærværende  

 ansøgning eller tilsvarende taneapparater ikke blev vist offentligt af  

 ansøger, hverken ved Landsudstillingen i Herning den 21. og 22. februar 1987  

 eller ved det nævnte åbent-hus arrangement i Hvide Sande.
 Vedrørende indsigelsen fra Gøl Pelsningsredskaber A/S kan jeg oplyse, at  

 der tidligere har været ført korrespondance mellem parterne angående et  

 taneapparat markedsført af Gøl Pelsningsredskaber A/S og beskrevet i dansk  

 patent ansøgning nr. 6889/87.
 Indsigers fuldmægtig ved Peter Vestergaard Olsen skulle imidlertid have  

 alle forudsætninger for at vide, at den helt præcise forretningsgang i  

 Patentdirektoratet suverænt bestemmes af Patentdirektoratet selv.
Forholdet er det, at Patentdirektoratet har skønnet, at de ændringer, som  

 blev foretaget i ansøgningen i forbindelse med min besvarelse af 28. februar  

 1989 ikke indebar nogen reel udvidelse af beskyttelsesgrundlaget i  

 ansøgningen, som ikke kunne udledes af den oprindelige beskrivelse med  

 patentkrav og tegning.
Jeg vil derfor tillade mig at forvente, at  

 Patentdirektoratet ikke nu har ændret opfattelse.
 Jeg skal derfor anmode Patentdirektoratet om at tilbagevise indsigelsen  

 fra Jens Peter Vestergaard, der bygger på en ukorrekt påstand, som ikke lader  

 sig dokumentere.
Jeg skal ligeledes anmode Patentdirektoratet om at tilbagevise indsigelsen  

 fra Gøl Pelsningsredskaber A/S, således at nærværende patentansøgning kan  

 fremmes til patentudstedelse i henhold til dansk fremlæggelsesskrift nr.  

 156.515.« Patentdirektoratet afviste ved skrivelse af 7. december 1990 indsigelsen  

 fra Jens Peter Vestergaard på grund af manglende dokumentation for det  

 påståede.
 Ved skrivelse af samme dato afviste Patentdirektoratet indsigelsen fra  

 klageren med følgende begrundelse:
»Vi har vedtaget at meddele patent.
Den nærmere begrundelse følger  

 nedenfor:
 Ved Deres indsigelse af 27. oktober 1989 og supplement hertil af 16.  

 november 1989 har De påberåbt Dem patentlovens § 13 og § 19, stk. 2.
 Hvad angår den sidstnævnte paragraf, finder vi, at den ikke kan komme til  

 anvendelse i sagen, da ansøgningen ikke var godkendt til fremlæggelse på  

 tidspunktet for de foretagne ændringer i beskrivelse og krav.
Ved en fejl herfra stillede vi ved et brev af 3. januar 1989 - 2 måneder  

 før 20 månedersfristens udløb - en godkendelse i udsigt, betinget af af  

 nærmere angivne rettelser i beskrivelse og krav.
Ved brev af 14. april 1989  

 annulleredes vor ovennævnte skrivelse af 3. januar 1989, og ansøgningen  

 godkendtes samtidigt til fremlæggelse på basis af en beskrivelse af 1. marts  

 1989, hvori der udover af os forlangte rettelser var foretaget nogle  

 ændringer i forhold til den oprindelige beskrivelse.
De nævnte ændringer blev  

 således foretaget inden den endelige godkendelse til fremlæggelse.
 I henhold til patentlovens § 13 må en ansøgning om patent ikke ændres  

 således, at patent søges på noget, som ikke fremgik af ansøgningen, da denne  

 blev indleveret.
 Vi har på baggrund af Deres indsigelse mod de i ansøgningens krav 1  

 foretagne ændringer taget disse op til ny vurdering i relation til  

 patentlovens § 13.
 Ændringerne i den indledende del af krav 1 medfører efter vor mening ingen  

 udvidelse af beskyttelsesområdet for opfindelsen, som er kendetegnet ved  

 indretningen af et gribeorgan for den ene ende af et pelsdyrskind, og dets  

 anvendelse har som en selvfølge en relativ bevægelse mellem gribeorganet og  

 den tane, hvorpå skindet sidder, dvs. en forskydelighed i forhold til tanen,  

 hvilket blot er tydeliggjort ved ændringen i kravets indledning.
 Ændringerne i kravets kendetegnende del tjener ligeledes kun til  

 tydeliggørelse og har deres basis i den oprindelige ansøgning, deriblandt  

 tegningen.
 Vi anser derfor bestemmelsen i patentlovens § 13 for overholdt.
Vi har derfor vedtaget at meddele patent på grundlag af  

 fremlæggelsesskrift nr. 156.515 uden ændringer.« Denne afgørelse har klageren ved skrivelse af 6. februar 1991 indbragt for  

 Patentankenævnet.
I skrivelsen anførte klageren følgende:
»..... Vi anmoder om principalt at patentansøgning nr. 2308/87 afslås under henvisning til  

 patentlovens § 2, idet et taneapparat som omhandlet patentansøgningen og især  

 i fremlæggelsesskriftets krav 1 til 4 var almindeligt tilgængeligt før  

 ansøgningens indleveringsdagen d. 6. maj 1987, subsidiært at der udstedes patent med nye patentkrav, der kun omfatter  

 foranstaltninger, der direkte kan udledes af basisdokumenterne til  

 patentansøgning nr. 2308/87, jf. patentlovens § 13.
Vedrørende den første påstand har vi fået oplyst, at et taneapparater, som  

 svarer til det taneapparat, der er beskrevet på fremlæggelsesskriftets side  

 4-6, af ansøgeren eller hans repræsentanter er blevet - vist på en udstilling i Herning den 21. og 22. februar 1987, - fremvist og udbudt til salg til mindst 50 personer inden den 6. maj  

 1987, - vist på/ved et offentligt arrangement på Tambjerg Minkfarm v/Inge og  

 Jørgen Pedersen, Tambjergvej 1, 6950 Ringkøbing, den 14. april 1987, - solgt til Per Nielsen, Brovst, ifølge faktura dateret 1. april 1987, - solgt til mindst 5 andre ifølge ordrebekræftelser dateret før 6. maj  

 1987.
 Bevisligheder for flere af disse forhold foreligger endnu ikke, da de  

 fleste forhold først er blevet os bekendt den 1. februar 1991 eller senere.
 Vi skal derfor anmode Patentankenævnet om en så lang frist som mulig til  

 at fremkomme med et nyt indlæg i sagen, herunder til fremlæggelse af  

 bevisligheder og til at komme med flere anbringender.
Vedrørende den anden påstand fastholder vi, at der i det fremlagte krav 1  

 i strid med patentlovens § 13 søges beskyttelse for noget, der ikke fremgik  

 af ansøgningen, som den blev indleveret.
En nærmere begrundelse vil blive  

 tilsendt Patentankenævnet samtidig med det ovennævnte indlæg.« Med skrivelse af 15. maj 1991 indleverede klageren følgende  

 klagebegrundelse:
»I.
Som nævnt i vor klageskrivelse til Ankenævnet af 6. februar 1991,  

 er der efter vor opfattelse sket en offentliggørelse ved åbenlys brug af et  

 apparat til udstramning af pelsdyrskind på taner, herefter kaldet  

 tanemaskine, svarende til det apparat, der er beskrevet i dansk  

 fremlæggelsesskrift nr. 156.515. Offentliggørelsen er sket således, at et  

 ubestemt antal personer før den 6. maj 1987 har kunnet gøre sig bekendt med  

 den opfindelse, der er søgt beskyttet ved patentkravene i fremlæggelsesskrift  

 nr. 156.515.
 Til støtte for denne påstand vedlægges to erklæringer underskrevet  

 henholdsvis af Søren Vestergaard og Jens Møller.
Indledningsvis skal bemærkes, at tanemaskinerne nævnt i det følgende blev  

 produceret og markedsført af firmaerne BS teknik ApS (reg.nr. 54058) og  

 B.S.-Teknik ved Søren Sørensen.
Sidstnævnte er identisk med ansøgeren Søren  

 Daniel Sørensen og har efter det oplyste selv tilladt markedsføring,  

 demonstration og udstilling af tanemaskinen inden den 6. maj 1987.
Jens Møllers og Søren Vestergaards erklæring er sammenfaldende med hensyn  

 til offentliggørelse af tanemaskinen på Tambjerg Minkfarm den 14. april 1987.  

 Til orientering vedlægges kopi af side 224 i bladet Dansk Pelsdyravl, nr. 3,  

 1987, hvor åbent-hus arrangementet blev annonceret.
Den i annoncen nævnte  

 Søren Sørensen er identisk med ansøgeren Søren Daniel Sørensen.
Som det fremgår af punkt 3 og 4 i Søren Vester gaards erklæring er der  

 under markedsføring af tanemaskinen sket en demonstration af denne for et  

 ubestemt antal personer, dog mindst 50 personer, i Søren Vestergaards  

 arbejdsfelt.
Det bekræftes af, at flere kunder afgav ordrer på eksemplarer,  

 jf. vedlagte gennemslag af daterede ordrebekræftelser nr. 190-192, 197 og  

 207, ligesom en enkelt tanemaskine blev solgt, jf. vedlagte gennemslag af  

 faktura nr. 102871.
 Endvidere blev en tanemaskine som den patentsøgte udstillet på  

 Landsskindudstillingen i Herning den 21. og 22. februar 1987. Efter det  

 oplyste, var Søren Daniel Sørensen selv til stede på firmaet B.S.-Tekniks  

 udstillingsstand, hvor tanemaskinen var udstillet.
 Der er således ved flere lejligheder og på forskellig måde sket en åbenlys  

 udøvelse af en tanemaskine, der svarer til det apparat, der søges  

 patentbeskyttet ifølge danske patentansøgning nr. 2308/87 og før denne  

 patentansøgnings indleveringsdag den 6. maj 1987.
 Da indholdet af patentansøgning nr. 2308/87, fremlagt under nr. 156.515,  

 således ikke opfylder patentlovens § 2, skal vi anmode ankenævnet om at afslå  

 ansøgningen i sin helhed.
II.
Som nævnt i vor klageskrivelse af 6. februar 1991 er der efter vor  

 opfattelse sket en ændring i strid med patentlovens § 13 af ansøgning nr.  

 2308/87 under sagens behandling i Patentdirektoratet.
Ved sammenligning af det den 6. maj 1987 indleverede patentkrav 1 i  

 ansøgning nr. 2308/87 med det tilsvarende krav i DK B 156.515 fremgår det, at  

 der ved udeladelse eller omformulering af nogle af bestemmelserne i kravet er  

 sket en udvidelse af patentkravets omfang.
I det følgende skal vi opregne de  

 væsenligste af disse efter vor opfattelse utilladelige ændringer, idet  

 indholdet af det fremlagt krav 1 ikke fremgår af ansøgningens  

 basisdokumenter.
Vi vedlægger kopi af det fremlagte krav 1, hvor disse ændringer er  

 markeret med tal anbragt over henholdsvis et V eller ( ) alt efter, om der er  

 tale om udeladelser eller omformuleringer.
Nye formuleringer, der er indført  

 i kravet, er markeret med (-). Vi opregner i det følgende disse ændringer ved  

 angivelse af det, der skulle være indført for at bringe kravet i  

 overensstemmelse med basisdokumenterne.
Der henvises til  

 fremlæggelsesskriftets linienummering på side 7.
 Linie 5 - V - V: .. for en endedel af tanen (20) samt et forskydeligt  

 gribeorgan (36)...
 Linie 7 - V: .. af dette ved forskydning af gribeorganet mod nævnte  

 endedel af tanen, inden ..
 Linie 11 - V: .. at det forskydelige gribeorgan(et) ...
 Linie 12 - (5): .. omfatter en tryksål med en ved en side i plan med  

 undersiden af tryksålen udragende underste griber, der er bredere end  

 tryksålen, der er...
 Linie 14 - 15 - (6): .. en bevægelig øvre gribekæbe, der er ..
 Linie 16 - 17 - (7): .. fastklemme dette mod førstnævnte griber, idet den  

 ...
 Linie 17 - (8): .. bevægelige gribekæbe (42) er betjent ...
 Der er ikke ved denne opremsning medtaget de ændringer, som er tilladelige  

 ifølge indholdet af basisdokumenterne.
Det er en udvidelse af kravets omfang, at der nu ikke længere er tale om  

 en holder for »en endedel af« tanen eller et  

 »forskydeligt« gribeorgan.
I stedet for den oprindelige 3 angivelse i linie 7, jf. vor reference V, er der nu indført den meget  

 bredere formulering i linie 8 - 11 i kravet, begyndende »hvilket apparat  

 ... » og sluttende »... og gribeorganet (36)».
Endvidere er  

 der i stedet for den tidligere bestemmelse, se vor ref. (5), indført den mere  

 omfattende angivelse »i dette stationære griberdel (40)».  

 Tilsvarende er den oprindelige betegnelse »gribekæbe« eller  

 »griber« erstattet med »griberdel«, jf. ændringerne i  

 kravets linie 15 - 17.
 Vi kan ikke se, at disse mere generelle og omfattende bestemmelser er  

 omhandlet i basisdokumenterne, som de foreligger i form af beskrivelse, krav  

 og tegning indleveret den 6. maj 1987.
Vi skal endvidere anføre, at Gregersen i sin skrivelse af 28. februar 1989  

 angiver det som sin overbevisning, at de foretagne ændringer i ansøgningen  

 ikke beskriver en ny teknisk virkning ved opfindelsen, som ikke allerede var  

 indeholdt i den oprindelige ansøgning.
Denne bemærkning er helt irrelevant,  

 da den netop ikke drejer sig om nogen teknisk virkning, men om tekniske  

 midler.
Gregersen siger altså intet om, at de nye bestemmelser i patentkrav 1  

 er indeholdt i den oprindelige ansøgning.
 Det må endvidere betegnes som irrelevant i forhold til patentlovens § 13,  

 at »det på intet tidspunkt har været afgørende betydning, hvordan selve  

 forskydningsbevægelsen bliver udført, det vil sige, om taneholderen eller  

 gribeorganerne er stationære.« Ønskede ansøgeren at udvide  

 patentkravenes bestemmelser i forhold til basisdokumenterne, har han haft  

 mulighed derfor, både i form af løbedagsforskydning inden den 6. november  

 1987 eller ved indlevering af prioritetsansøgning inden den 6. maj 1988.
 Vi har bemærket, at bestemmelsen markeret med vor reference (5) delvist er  

 optaget i det fremlagte krav 2, se fremlæggelsesskriftets side 7, linie 21 -  

 22 og linie 24. Det kan imidlertid kun bestyrke opfattelsen af, at krav 1  

 omfatter noget, som ikke er indeholdt i kravene, som blev godkendt til  

 fremlæggelse ved direktoratets skrivelse af 3. januar 1989.
Dersom Ankenævnet ikke vil afslå patentansøgning nr. 2308/87 i henhold til  

 pkt.
I i denne klage skal vi anmode om, at ansøgningen sendes tilbage til  

 Patentdirektoratet til fornyet behandling, således at ansøgningen berigtiges,  

 og at der udstedes patent med krav, hvis beskyttelsesomfang er i  

 overensstemmelse med patentlovens § 13.' De vedlagte erklæringer lød således:
 »Undertegnede Jens Møller, Vestervang 4, Nesbjerg, 6820 Varde,  

 erklærer herved:
1. at jeg i forbindelse med mit daværende arbejde, C.
Nielsen & Søn,  

 (sælger af udstyr til pelsdyrbranchen) har kendskab til redskaber til brug  

 ved behandling af minkskind, herunder apparater til påsætning af minkskind på  

 taner, såkaldte tanemaskiner, 2. at jeg var til stede på Tambjerg Minkfarm, Tambjergvej 1, 6950  

 Ringkøbing, den 14. april 1987 i anledning af et åbent-hus arrangement  

 afholdt der, 3. at jeg ved ovennævnte åben-hus arrangement så en tanemaskine der var  

 opbygget som angivet i DK fremlæggelsesskrift nr. 156.515, markedsført under  

 navnet BS Teknik.« og:
 Undertegnede Søren Vestergaard, Hedevangen 5, Rebild, 9520 Skørping,  

 erklærer herved:
1. At jeg var ansat i firmaet BS Teknik ApS, Långawten 36, 8643 Ans,  

 herefter kaldet firmaet, fra den 1. marts 1984 til februar 1989, i hvilken  

 periode jeg som repræsentant for firmaet markedsførte og solgte redskaber til  

 brug ved pelsdyravl og til behandling af pelsdyrskind, idet mit geografiske  

 arbejdsfelt var områderne Himmerland og Vendsyssel, 2. at jeg er vel bekendt med et apparat til udstramning af pelsdyrskind på  

 taner som det, der er beskrevet i dansk patentansøgning nr. 2308/87, fremlagt  

 under nr. 156.515, idet et sådant apparat var blevet konstrueret af Søren  

 Daniel Sørensen, der blandt andet fungerede som konsulent for firmaet, og  

 blev produceret af firmaet og markedsført af firmaets repræsentanter, og jeg  

 selv har fremvist og solgt flere af disse apparater til firmaets kunder, 3. at jeg personligt og med salg for øje har demonstreret apparatet nævnt  

 i pkt. 2 herover for mindst 50 personer bosiddende i mit ovennævnte  

 arbejdsfelt i tiden før den 6. maj 1987, 4. at jeg solgte et apparat som nævnt i pkt. 2, kaldet tanemaskine, til  

 Per Nielsen, Rolighed 11, Øland, 9460 Brovst, den 1. april 1987, jf. firmaets  

 faktura nr. 102871, og modtog bestillinger på disse tanemaskiner fra fem  

 andre kunder i perioden fra den 30. marts 1987 til den 13. april 1987, jf.  

 firmaets ordrebekræftelser nr. 190-192, 197 og 207, idet apparatet var  

 demonstreret for alle de nævnte kunder forinden salget eller bestillingen  

 fandt sted, 5. at apparatet nævnt i pkt. 2 i forbindelse med firmaets markedsføring  

 blev udstillet på Landsskindudstillingen i Herning den 21. og 22. februar  

 1987 og på firmaets stand, hvor jeg selv var til stede, 6. at apparatet nævnt i pkt. 2 blev fremvist ved et åbent-hus arrangement  

 for lokale pelsdyravlere i Tambjerg Minkfarms pelseri, Tambjergvej 1,  

 Lodbjerg Hede, 6950 Ringkøbing, den 14. april 1987, hvor jeg også selv var  

 til stede.' Klageren indleverede ved skrivelse af 10. juni 1991 følgende erklæring:
 »Undertegnede Bent Juhl Larsen, Hennevej 30, 6855 Outrup, erklærer  

 herved:
1. At jeg i forbindelse med mit daværende arbejde, Granly Trykluft,  

 (udvikling af maskiner til pelsdyrbranchen) har kendskab til redskaber til  

 brug ved behandling af minkskind, herunder apparater til påsætning af  

 minkskind på taner, såkaldte tanemaskiner, 2. at jeg var til stede på Tambjerg Minkfarm, Tambjergvej 1, 6950  

 Ringkøbing, den 14. april 1987, i anledning af et åben-hus arrangement  

 afholdt der, 3. at jeg ved ovennævnte åbent-hus arrangement så en tanemaskine der var  

 opbygget som angivet i DK fremlæggelsesskrift nr. 156.515, markedsført under  

 navnet BS Teknik.« Ansøgeren har ved skrivelse af 24. september 1991 anført følgende:
 »Klagerens fuldmægtig Larsen & Birkeholm A/S, Skandinavisk  

 Patentbureau, har ved Peter Vestergaard Olsen i skrivelser af 6. februar, 15.  

 maj og 10. juni 1991 fremført følgende påstande:
 1) At et taneapparat som omhandlet i dansk patentansøgning nr. 2308/87 og  

 især i fremlæggelsesskrift nr. 156.515 var almindeligt tilgængeligt før  

 ansøgningens indleveringsdato den 6. maj 1987.
 2) At der i det fremlagte krav 1 i strid med patentlovens § 13 søges  

 patentbeskyttelse for noget, der ikke fremgik af ansøgningen, som den blev  

 indleveret.
I skrivelse af 6. februar 1991 underbygges påstand 1) af, at man har fået  

 oplyst, at et taneapparat, som svarer til det taneapparat, der er beskrevet  

 på fremlæggelsesskriftets side 4-6, af ansøgeren eller hans repræsentanter er  

 blevet - vist på en udstilling i Herning den 21. og 22. februar 1987, - fremvist og udbudt til slag til mindst 50 personer inden den 6. maj  

 1987, - vist ved et offentligt arrangement på Tambjerg Minkfarm v/Ingen og  

 Jørgen Pedersen, Tambjergvej 1, 6950 Ringkøbing den 14. april 1987, - solgt til Per Nielsen, Brovst, ifølge faktura af 1. april 1987, og - solgt til mindst 5 andre ifølge ordrebekræftelser dateret før den 6. maj  

 1987.
 Klager fremsendte imidlertid ikke nogen form for bevis for de nævnte  

 forhold: men ved skrivelse af 15. maj 1991 forsøges påstand 1) underbygget  

 med henvisning til:
- erklæring fra Søren Vestergaard, dateret 12. april 1991, - erklæring fra Jens Møller dateret 15. april 1991, - kopi af side 224 fra Dansk Pelsdyr Avl nr. 3 fra 20. marts 1987, - kopi af gennemslag af ordrebekræftelser nr. 190, 191, 192, 197 og 207  

 fra firmaet BS Teknik ved Søren Sørensen, - kopi af faktura nr. 102871 dateret 1. april 1987.
 Erklæringen fra Søren Vestergaard kan ansøger ikke tillægge sandheds  

 betydning, fordi Søren Vestergaard - som nævnt i min skrivelse af 21. maj  

 1990, hvoraf Ankenævnet har modtaget kopi som bilag til Olsens skrivelse af  

 6. februar 1991 - bl.a. som følge af bedrageri overfor ansøger blev bortvist  

 fra sin stilling hos ansøger den 10. februar 1989. Den efterfølgende retssag  

 mellem ansøger og deklarenten er endnu ikke afsluttet.
 Erklæringen fra Jens Møller forstås ikke, og ansøger fastholder, at en  

 tanemaskine, der var opbygget som angivet i DK fremlæggelsesskrift nr.  

 156.515, ikke blev vist ved det nævnte åben-hus arrangement i Ringkøbing den  

 14. april 1987. En mulig forklaring på erklæringen fra Jens Møller kan måske  

 være, at Jens Møller - som salgschef hos det konkurrerende firma, Farm-Center  

 A/S - har til hensigt at skade ansøger, der driver virksomhed i selskabet -  

 BS Teknik ApS af 1990.
Annoncesiden fra Dansk Pelsdyr Avl fra 20. marts 1987 bekræfter, at  

 firmaet BS Teknik, som ansøger dengang drev, stod som medarrangør af åben-hus  

 arrangementet den 14. april 1987 på Tambjerg Minkfarm v/Inge og J.
Pedersen.
 De indsendte kopier af ordresedler, som klageren formentlig disponerer  

 over fra ansøgers tidligere, bortvist medarbejder, Søren Vestergaard, kan på  

 ingen måde dokumentere, at ansøger har fremvist og solgt taneapparater som  

 angivet i DK patentansøgning nr. 2308/87 (156.515) før den 6. maj 1987. For  

 en udenforstående er det derimod bemærkelsesværdigt, at kun sælgers  

 repræsentant, Søren Vestergaard, har underskrevet de i kopi fremlagte  

 ordrebekræftelser, selvom de anvendte formularer som normalt også har plads  

 til underskrift af køber.
 Som tidligere nævnt blev ansøgers tidligere firma, BS Teknik ApS, i 1990  

 taget under konkursbehandling, og derfor har det for ansøger ikke været  

 muligt at få be- eller afkræftet ægtheden af det af klageren indleverede  

 bilagsmateriale i form af de nævnte kopier af ordrebekræftelser og faktura:  

 men ansøger må hælde til den antagelse, at der ikke kan være tale om ægte  

 bilag, hvilket for ansøgeren underbygges af, at de anførte priser ikke kan  

 være korrekte.
Ansøger ved således, at Per Nielsen, Rolighed 11, Øland, 9060 Brovst, har  

 oplyst, at han ultimo oktober 1987 blev faktureret for et taneapparat jf.  

 opfindelsen til kr. 23.000,- ekskl. moms.
Ansøger vil forsøge at fremskaffe  

 dokumentation for dette salg, der repræsenterer første salg af et taneapparat  

 jf. opfindelsen og jf. ansøgers vedlagte brochure (bilag A).
 Indtil medio oktober 1987 fandtes kun en ægte prototype af det pågældende  

 taneapparat, og dette taneapparat var bestemt ikke tjenlig til fremvisning i  

 salgsøjemed: men det pågældende prototype-apparat blev behørigt afprøvet -  

 men ikke på en sådan måde, at en ubestemt personkreds havde adgang til at  

 blive bekendt med apparatet.
 Klagers påstand om, at et taneapparat, der svarer til det i DK  

 fremlæggelsesskrift nr. 156.515 beskrevne, blev vist ved udstilling i Herning  

 21-22. februar 1987, kan af ansøger tilbagevises som ukorrekt.
 I det hele taget ses klagers nævnte påstand 1) at hvile på et så tvivlsomt  

 dokumentationsmateriale, at ansøger må anmode Patentankenævnet om at bortse  

 fra denne påstand.
 Vedrørende klagers påstand 2) skal jeg indledningsvis knytte nogle  

 bemærkninger til side 4, 2. afsnit af klagebegrundelsen, hvor Olsen på vegne  

 klager fremfører:
»Ønskede ansøgeren at udvide patentkravenes bestemmelser i forhold  

 til basisdokumenterne, har han haft mulighed derfor, både i form af  

 løbedagsforskydning inden den 6. november 1987 eller ved indlevering af  

 prioritetsansøgning inden den 6. maj 1988.« Der er to forhold, der gør sig gældende i den forbindelse:
For det første var det dengang som nu ansøgers opfattelse, at der ikke er  

 tale om en utilladelig omformulering af krav 1, når henses til det samlede  

 indhold af basisdokumenter, beskrivelse, krav og tegning.
Og for det andet  

 var ansøger allerede inden den 6. november 1987 blevet underrettet om, at  

 klageren også var i gang med at udvikle et lignende taneapparat.
Derfor har  

 en løbedagsforskydning aldrig været på tale.
 Klagers fuldmægtig bedes uddybe, hvordan man på basis af  

 Paris-konventionen kan opnå en holdbar udvidelse af patentkravenes  

 beskyttelsesomfang, når man samtidigt er af den opfattelse, at udvidelsen  

 ikke på legal måde kan udledes af basisdokumenterne.
 I øvrigt vil ansøger tillade sig at henvise til den grundige behandling af  

 klagers påstand 2), der fandt sted ved indsigelsesbehandling af ansøgningen,  

 og som fremgår af de sagsakter, som klager har indleveret til  

 Patentankenævnet.
 Jeg skal navnlig henvise til min skrivelse af 21. maj 1990.
På basis af de hermed fremførte bemærkninger skal jeg anmode  

 Patentankenævnet om at stadfæste Patentdirektoratets afgørelse, som meddelt i  

 skrivelse af 7. december 1990, således at patent snarest kan meddeles.' I skrivelse af 25. september 1991 tilføjede ansøgeren:
 »I fortsættelse af min svarskrivelse af g.d. skal jeg for ansøger  

 fremføre følgende supplerende bemærkninger, der knytter sig til den af klager  

 med skrivelse af 10. juni 1991 efterindleverede erklæring fra Bent Juhl  

 Larsen, Hennevej 30, Outrup.
 Ansøger har virket i pelsdyravler-branchen i mange år og er fortrolig med  

 branchen, der har en overskuelig personkreds, og derfor kender ansøger også  

 Bent Juhl Larsen.
Ansøger er sikker på, at Bent Juhl Larsen ikke var til stede ved det  

 omtalte åben-hus-arrangement på Tambjerg Minkfarm, den 14. april 1987, og  

 derfor må ansøger tilbagevise den af Bent Juhl Larsen angivne erklæring som  

 ukorrekt.« Ankenævnet har behandlet sagen på sit møde den 4. maj 1993.
 For klageren mødte patentagent Peter Vestergaard Olsen med Carl  

 Westergaard.
For og med ansøgeren mødte patentingeniør N.H.
Gregersen.
Der fremlagdes erklæring af 9. marts 1993 fra Per B.
Nielsen, hvori denne  

 erklærer den 10.-15. september 1987 hos ansøgeren personligt at have bestilt  

 en tanemaskine til levering ca. 1. november 1987.
Søren Sørensen forklarede, at den ansøgte maskine ikke var udstillet på  

 messen den 21.-22. februar 1987, ej heller som prototype, og at den ej heller  

 var klar til demonstration før juni 1987, hvorfor Søren Vestergaards  

 forklaring om at have demonstreret den under sin ansættelse og solgt flere  

 eksemplarer af den før maj 1987 er urigtigt.
De fremlagte ordrebekræftelser  

 om køb er ikke forsynet med køberunderskrift og derfor ikke gyldige.
Ikke  

 desto mindre forsøgte Søren Vestergaard at hæve provision på dem: det var  

 grunden til, at han blev bortvist.
Ved åbent hus-arrangementet den 14. april  

 1987 i Tambjerg blev der forevist et nyt pelseri.
Der var maskiner fra andre  

 producenter, men ikke fra ham, der alene optrådte med et tørreri.
Søren Vestergaard har vedstået sine skriftlige oplysninger og har  

 forklaret, at den maskine, der var på ansøgerens stand den 21.-22. februar  

 1987, var uden klammeværktøj, men i øvrigt identisk med det ansøgte.
Ved  

 åbent hus-arrangementet var der nok 3-500 personer til stede.
Det var den  

 samme maskine, der var udstillet, og han uddelte brochurer som sælger.  

 Ordrebekræftelserne er nok telefonordrer, hvor forsiden blev sendt til  

 køberne, der havde set maskinen ved hans demonstrationsbesøg.
Der blev senere  

 solgt klammeudstyr til de tidligere solgte maskiner.
Per B.
Nielsen har  

 formentlig senere fået leveret en maskine med klammeudstyr, således at den  

 tidligere ordrebekræftelse er blevet annulleret.
Den Jens Peter Vestergaard,  

 der den 10. oktober 1989 nedlagte indsigelse mod patentudstedelsen, er hans  

 søn.
Han ved ikke, hvorfor sønnen nedlagde indsigelse, og har aldrig  

 diskuteret det med ham.
Jens Møller har forklaret, at han som repræsentant for et konkurrerende  

 firma var til stede ved åben hus-arrangementet i april 1987. Der var nok  

 2-500 personer til stede.
De havde solgt nogle taneborde til den pågældende  

 kunde: de var opstillet.
Søren Sørensens tanebord var også opstillet - det  

 var uden klammeværktøj.
Søren Sørensen var utilfreds med, at vidnets  

 taneborde var opstillet og ville have dem fjernet.
 Parterne har procederet i det væsentlige som i de skriftlige indlæg.
 Ankenævnet skal udtale:
 Den af Søren Vestergaard afgivne forklaring om udstilling af det ansøgte  

 på messen den 21.-22. februar 1987 og om demonstration og salg af det ansøgte  

 før den 6. maj 1987 findes at måtte forkastes som utroværdig.
Et flertal af nævnets medlemmer (Grønning-Nielsen, Hans Chr.
Thomsen,  

 Laubst og Ansgar Sørensen) finder under hensyn til den af Jens Møller afgivne  

 forklaring og den af Bent Juhl Larsen afgivne erklæring at måtte lægge til  

 grund, at en maskine svarende til den ansøgte har været åbenbart tilgængelig  

 på åbent hus-arrangementet i april 1987. Det bemærkes herved, at et sådant  

 arrangement, selv om indbydelsen hertil er begrænset til pelsdyravlere, må  

 indebære, at en ubestemt - og relevant - personkreds havde adgang til at  

 blive bekendt med apparatet.
 Et medlem (Herborg) finder det ikke tilstrækkeligt godtgjort, at der var  

 tale om en maskine svarende til det ansøgte.
 Der træffes afgørelse efter stemmeflertallet.
Herefter bestemmes:
 Patentansøgning nr. 2308/87 afslås.
