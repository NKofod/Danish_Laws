Skrivelse om orientering om ændring af  

 bekendtgørelse nr. 1166 af 29. december 1999 om  

 forældrebetaling for ophold i dagtilbud til børn Socialministeren har den 8. juli 2002 underskrevet  

 vedlagte ændring af Socialministeriets bekendtgørelse nr. 1166  

 af 29. december 1999 om forældrebetaling for ophold i dagtilbud.
 Der er alene tale om sproglige konsekvensændringer  

 som følge af lov nr. 141 af 25. marts 2002 om ændring af lov om  

 ligebehandling af mænd og kvinder med hensyn til beskæftigelse og  

 barselorlov m.v., lov om dagpenge ved sygdom eller fødsel og lov om  

 børnepasningsorlov. (Udvidelse af barselorloven og ændring af  

 børnepasningsorloven), som trådte i kraft den 27. marts 2002 med  

 virkning fra den 1. januar 2002.
I de nye barselregler er fraværsretten efter  

 fødslen ændret.
Man kan derfor ikke længere definere  

 pasningsgarantien efter § 15 a i lov om social service i forhold til  

 udløb af »den maksimale  

 barsels- og fædreorlovsperiode på 26 uger«.
De 26 uger svarede til den maksimale barsels- og  

 fædreorlovsperiode, der var gældende indtil ikrafttræden  

 den 27. marts 2002 af ovennævnte lov nr. 141.
 Det er imidlertid ikke hensigten, at rammerne for  

 pasningsgaranti efter servicelovens § 15 a skulle ændres i  

 forbindelse med udvidelsen af barselorloven.
 De forældre, som ikke ønsker at benytte den  

 udvidede barselorlov, skal fortsat have mulighed for at vælge at vende  

 tilbage til arbejdsmarkedet og være sikret pasningsgaranti efter samme  

 regler, som før barselorloven blev udvidet.
 Kommuner, som ønsker at benytte muligheden for at  

 opkræve de særligt forhøjede forældrebetaling efter  

 servicelovens § 15 a, skal derfor fortsat sikre plads efter de  

 tidsrammer, der er fastsat i betalingsbekendtgørelsen.
 Socialministeriet vil indarbejde tilsvarende  

 konsekvensændringer i Socialministeriets vejledning nr. 53 af 6. marts  

 1998 ved næste revision af vejledningen.
Spørgsmål vedrørende ændringen  

 kan rettes til Socialministeriet, 2. Kontor.
Tlf. 33 92 93 00.
