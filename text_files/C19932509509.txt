Formål § 1.  Med det formål at fastsætte de overordnede  

 retningslinier for Hjemmeværnsbladets redaktionelle linie og for at sikre en  

 økonomisk forsvarlig drift nedsættes en bestyrelse for Hjemmeværnsbladet.
Sammensætning § 2.  Bestyrelsen består af i alt 9 medlemmer og  

 sammensættes således:
 Den Kommitterede for Hjemmeværnet, formand.
 Chefen for Hjemmeværnet.
 Chefen for Informationsafdelingen i Hjemmeværnskommandoen.
 Tre repræsentanter for det frivillige personel i hjemmeværnet.
 Tre eksterne repræsentanter med faglig ekspertise inden for bladudgivelse.
 Stk. 2.  Bestyrelsens tre repræsentanter for det  

 frivillige personel i hjemmeværnet udpeges af Hjemmeværnets Landsråd for en  

 periode af 3 år, dog således, at Hjemmeværnets Landsråd hvert år  

 udpeger/genudpeger en repræsentant til bestyrelsen.
 Stk. 3.  Bestyrelsens tre eksterne repræsentanter  

 udpeges af Hjemmeværnsledelsen for en periode af tre år, dog således, at  

 Hjemmeværnsledelsen hvert år udpeger/genudpeger en repræsentant til  

 bestyrelsen.
Ansvar § 3.  Bestyrelsen har ansvar for Hjemmeværnsbladets  

 overordnede redaktionelle linie.
Bestyrelsen er ansvarlig for, at den  

 redaktionelle linie er i overensstemmelse med hjemmeværnets formål, herunder  

 det folkelige arbejde inden for dette, som angivet i lov nr. 231 af 26. maj  

 1982 om hjemmeværnet, som ændret ved lov nr. 910 af den 8. december 1993, jf.  

 lovbekendtgørelse nr. 164 af 8. marts 1994.
 § 4.  Bestyrelsen har ansvaret for, at de til  

 Hjemmeværnsbladet tildelte ressourcer anvendes til understøttelse af den  

 redaktionelle linie, og at driften af Hjemmeværnsbladet finder sted på  

 økonomisk forsvarlig vis.
Kompetence § 5.  Bestyrelsen fastsætter selv sin  

 forretningsorden.
 § 6.  Redaktøren af Hjemmeværnsbladet refererer  

 direkte til Hjemmeværnsbladets bestyrelse i sager, der vedrører bladets  

 redaktionelle forhold og økonomiske drift.
Stk. 2.  Redaktøren har på det informationsfaglige  

 område reference til Den Kommitterede for Hjemmeværnet.
På det administrative  

 område refererer redaktøren til Stabschefen i Hjemmeværnskommandoen.
 Ikrafttræden mv.
 § 7.  Cirkulæret træder i kraft ved kundgørelsen.
 Stk. 2.  Hjemmeværnsledelsen og Hjemmeværnets Landsråd  

 fastsætter i samråd bestemmelser for bestyrelsens etablering.
 P.M.V.
 E.B.
