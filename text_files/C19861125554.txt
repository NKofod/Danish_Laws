 Kriminalforsorgen råder for tiden over 6 narkohunde og hundeførere, som er  

 til disposition for tjenestestederne med henblik på eftersøgning af  

 euforiserende stoffer.
 Det er over for direktoratet oplyst, at kriminalforsorgens narkohunde ikke  

 benyttes i det omfang, det er muligt, og at enkelte tjenestesteder aldrig  

 rekvirerer bistand af narkohunde.
 I den anledning skal direktoratet henstille, at alle anstalter og  

 arresthuse gør brug af kriminalforsorgens narkohunde, dels i forbindelse med  

 rutinemæssige visitationer, dels i andre tilfælde, hvor det efter en konkret  

 vurdering skønnes nødvendigt.
Der vedlægges en fortegnelse over kriminalforsorgens hundeførere.(* 1) E.B.
Erik Bang Kriminalforsorgens anstalter og arrestinspektørerne.
