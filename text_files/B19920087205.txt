 I medfør af § 1, stk. 1 og 2, og §§ 3 og 4, § 22, stk. 1, samt § 24, i lov  

 nr. 414 af 13. juni 1990 om administration af Det Europæiske Fællesskabs  

 forordninger om markedsordninger for landbrugsvarer m.v. fastsættes:
 § 1.  Denne bekendtgørelse vedrører anvendelsen af Det  

 Europæiske Økonomiske Fællesskabs forordninger for indvejning, klassificering  

 og afregning af slagtekroppe af svin samt indberetning af markedspriser for  

 disse.
 § 2.  Ved slagtekroppe af svin forstås hele eller  

 midtflækkede kroppe af slagtede svin uden tunge, børster, klove, kønsorganer,  

 flomme, nyrer og mellemgulv efter afblødning og udtagelse af indvolde.
Stk. 2.  Som undtagelse fra den i stk. 1, definerede  

 udskæring kan slagtekroppe af svin afhudes før vejning og klassificering.
I  

 disse tilfælde skal slagtekroppen udskæres som anført i stk. 1, fortæerne  

 afskæres umiddelbart over »os capri accessorium«, bagtæerne  

 afskæres umiddelbart under »calcaneum« samt masken fjernes.
 § 3.  Slagtekroppe af svin slagtet her i landet og med  

 en indvejningsvægt fra 50 kg til 100 kg skal indvejes og klassificeres i  

 overensstemmelse med Det Europæiske Økonomiske Fællesskabs bestemmelser  

 vedrørende handelsklasseskema for svinekroppe.
 Stk. 2.  For slagterivirksomheder, hvor slagtningen ikke  

 overstiger 100 svin pr. uge i årsgennemsnit, er indvejning og klassificering  

 i henhold til stk. 1, ikke obligatorisk.
 Stk. 3.  For slagterivirksomheder, der kun slagter i  

 egne anlæg fødte og opfedede svin, og som selv udskærer samtlige svinekroppe,  

 er indvejning og klassificering i henhold til stk. 1, ikke obligatorisk.
 § 4.  Den foretagne indvejning og klassificering af de  

 varme slagtekroppe skal anvendes ved afregning til svineproducenterne og  

 danne grundlag for henføring til salgsklasser.
 § 5.  Ved indvejningsvægten forstås vægten af en  

 slagtekrop, udskåret som anført i § 2, stk. 1, og vejet senest 45 minutter  

 efter, at svinet er blevet stukket.
 Stk. 2.  Indvejningsvægten for slagtekroppe udskåret som  

 anført i § 2, stk. 2, skal beregnes i overensstemmelse med følgende formel:  

 Indvejningsvægt = 3,19 + 1,064 x vægten af den afhudede slagtekrop.
Stk. 3.  Såfremt der undtagelsesvis foretages anden  

 udskæring af slagtekroppen end de i § 2 anførte, skal dette godkendes af  

 Landbrugsministeriet.
Indvejningsvægten skal i så tilfælde korrigeres for den  

 ændrede udskæring.
 § 6.  Følgende metoder til klassificering af  

 svinekroppe kan anvendes:
 Stk. 2.  For apparaterne  

 »Klassificeringscenter« og »Fat-O-Meater/Manuel  

 Klassificering« skal målingen finde sted på slagtekroppe udskåret som  

 anført i § 2. For apparatet »ULTRA-FOM« skal målingen finde sted på  

 slagtekroppen før åbningen af denne.
Stk. 3.  For apparatet »ULTRA-FOM« skal det  

 efter afslutningen af målingen være muligt på slagtekroppen at kontrollere,  

 at apparatet har målt værdierne x1, x2 og x3 på det sted, der er fastsat i  

 punkt 3 i tredje del af bilaget.
Den afmærkning, der modsvarer målestedet,  

 skal foretages samtidig med målingen.
 § 7.  Mærkning af slagtekroppe i overensstemmelse med  

 de af Fællesskabet fastsatte bestemmelser kan udelades, hvis der i en  

 protokol for hver svinekrop anføres mindst følgende:
 Stk. 2.  Svinekroppe, der bliver solgt i uudskåret stand  

 i en anden medlemsstat, skal dog altid mærkes.
 § 8.  Organisationen Danske Slagterier foretager på  

 grundlag af organisationens landsnotering beregning af markedsprisen for  

 svinekroppe i overensstemmelse med Fællesskabets bestemmelser herom og  

 indberetter disse til Landbrugsministeriet.
 Stk. 2.  Markedsprisen beregnes på grundlag af  

 noteringen for svinekroppe af klasse U med en vægt på mindst 60 kg, men under  

 100 kg.
 Stk. 3.  Omregning fra den i § 2 fastsatte  

 præsentationsform til den af Fællesskabet fastlagte standardudskæring skal  

 ske ved at forhøje slagtekroppens indvejningsvægt med 2,7 pct.
 § 9.  Slagterikontrollen foretager kontrollen med  

 overholdelsen af bestemmelserne vedrørende indvejning, klassificering og  

 afregning af svinekroppe.
 § 10.  Klassificeringsudvalget for svinekød følger  

 forhold vedrørende indvejning, klassificering og afregning af svinekroppe.  

 Udvalgets medlemmer udpeges af Landbrugsministeriet for en periode på 2 år.  

 Udvalget består af 9 medlemmer, hvoraf 7 medlemmer udpeges efter indstilling  

 fra Organisationen Danske Slagterier og 2 medlemmer udpeges efter indstilling  

 fra Danske Slagtermestres Landsforening.
Stk. 2.  Udvalget konstituerer sig selv med formand og  

 næstformand.
Udvalget udarbejder en forretningsorden, der godkendes af  

 Landbrugsministeriet.
Slagterikontrollen deltager i udvalgets møder og  

 fungerer som sekretariat.
 Stk. 3.  Udvalget udpeger efter godkendelse af  

 Landbrugsministeriet en overinspektør som leder af Slagterikontrollen.
Stk. 4.  Udvalget foretager indstilling til  

 Landbrugsministeriet om fastsættelse af bøde for overtrædelse af de  

 bestemmelser, som er omfattet af den i § 9 omhandlede kontrol.
Udvalget  

 foretager endvidere indstilling til Landbrugsministeriet om godkendelse af  

 nyt klassificeringsudstyr og andre forhold vedrørende indvejning,  

 klassificering og afregning af svinekroppe, som er omfattet af denne  

 bekendtgørelse.
 § 11.  Udgifterne til tilsyns- og  

 kontrolforanstaltningerne i henhold til denne bekendtgørelse afholdes af  

 midler fra Svineafgiftsfonden i overensstemmelse med de for denne fond  

 gældende bevillingsregler.
 § 12.  Overtrædelse af de i § 1 nævnte forordninger  

 straffes efter reglerne i kap. 5 i lov nr. 414 af 13. juni 1990 om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v.
 Stk. 2.  Med bøde straffes den, der overtræder §§ 3-7.
 Stk. 3.  Er en overtrædelse begået af et aktieselskab,  

 anpartsselskab, andelsselskab eller lignende, kan der efter § 27, stk. 1, i  

 lov nr. 414 af 13. juni 1990 om administration af Det Europæiske Økonomiske  

 Fællesskabs forodninger om markedsordninger for landbrugsvarer m.v. pålægges  

 selskabet som sådant bødeansvar.
 § 13.  Bekendtgørelsen træder i kraft den 16. november  

 1992.
 Stk. 2.  Bekendtgørelse nr. 493 af 4. juli 1989 om  

 indvejning, klassificering og afregning af slagtekroppe af svin samt  

 indberetning af markedspriser for disse ophæves.
Landbrugsministeriet, den 23. oktober  

 1992 Laurits Tørnæs / Anders Buch Kristensen Bilag Metoder til klassificering af svinekroppe i Danmark Del I Klassificeringscenter (KC) 1. Svinekroppe klassificeres ved hjælp af apparatet  

 »Klassificeringscenter« (KC).
 2. Apparatet er forsynet med 9 sonder, hver af en  

 diameter på 6 mm, og hver med en lysdiode (Siemens SFH 950-LD 242 II), en  

 fotodiode (Siemens SFH 960-BP 103) og en dybdeanvendelse på mellem 1 og 180  

 mm.
 Måleværdierne udtrykkes i beregnet indhold af magert kød ved hjælp af en  

 centralenhed.
 3. Svinekroppens indhold af magert kød beregnes på  

 grundlag af ti målinger foretaget på syv målepunkter, som er anført i stk. 4,  

 og i overensstemmelse med følgende formel:
 a. kroppe med hud:
y = 62,7200 -0,2271 x1 -0,0430 x2 - 0,1614 x3 -0,1467 x4 -0,1623 x5  

 -0,2062 x6 -0,1574 x7 +0,0621 x8 +0,0299 x9 + 0,0384 x10 + 0,0706x11 b. afhudede kroppe:
y = 58,4049 -0,0380 x1 -0,0304 x2 - 0,1660 x3 -0,1741 x4 -0,1819 x5 -0,1809 x6 -0,1722 x7 +0,0513 x8 +0,0522 x9 + 0,0394 x10 +0,0440x11 hvor:
 y = beregnet indhold af magert kød i svinekroppen i procent.
 4. Målepunkterne er:
x1 = spæklagets tykkelse (1) i mm, målt ved midten af tredje halshvirvel,  

 10,5 cm ved siden af svinekroppens midterlinje x2 = spæklagets tykkelse (1) i mm, målt ved midten af fjerde halshvirvel,  

 7 cm ved siden af svinekroppens midterlinje x3 = spæklagets tykkelse (1) i mm, målt mellem fjerde og femtebageste  

 brysthvirvel, 3 cm ved siden af svinekroppens midterlinje x4 = spæklagets tykkelse (1) i mm, målt mellem anden og tredjebageste  

 brysthvirvel, 7 cm ved siden af svinekroppens midterlinje x5 = spæklagets tykkelse (1) i mm, målt mellem første lændehvirvel og  

 bageste brysthvirvel, 6 cm ved siden af svinekroppens midterlinje x6 = spæklagets tykkelse (1) i mm, målt 4 cm foran forkanten af skambenet,  

 7 cm ved siden af svinekroppens midterlinje x7 = spæklagets tykkelse (1) i mm, målt ved forkanten af skambenet, 11 cm  

 ved siden af svinekroppens midterlinje x8 = muskeltykkelse i mm, målt mellem fjerde og femtebageste brysthvirvel,  

 3 cm ved siden af svinekroppens midterlinje x9 = muskeltykkelse i mm, målt mellem anden og tredjebageste brysthvirvel,  

 7 cm ved siden af svinekroppens midterlinje x10 = muskeltykkelse i mm, målt mellem første lændehvirvel og bageste  

 brysthvirvel, 6 cm ved siden af svinekroppens midterlinje x11 = indvejningsvægten af kroppen i kg (eksklusive flomme, nyrer og  

 mellemgulv).
 Formlen gælder for kroppe på mellem 50 og 100 kg.
Del II Fat-O-Meater/Manuel Klassificering (FOM/MK) 1. Svinekroppe klassificeres ved hjælp af apparatet  

 »Fat-O-Meater/Manuel Klassificering« (FOM/MK).
 2. Apparatet er forsynet med en sonde af en diameter  

 på 6 mm med en lysdiode (Siemens SFH 950-LD 242 II), en fotodiode (Siemens  

 SFH 960-BP 103) og en dybdeanvendelse på mellem 1 og 94 mm.
 Måleværdierne udtrykkes i beregnet indhold af magert kød ved hjælp af en  

 centralenhed.
 3. Svinekroppens indhold af magert kød efter følgende  

 formel:
 a. kroppe med hud:
y = 61,2548 -0,3724 x1 -0,3702 x2 +0,1337 x3 +0,0356 x4 b. afhudede kroppe:
y = 60,0 -0,4288 x1 -0,3619 x2 +0,1792 x3 hvor:
 y = beregnet indhold af magert kød i svinekroppen i procent.
x1 = spæklagets tykkelse (1) i mm, målt 8 cm ved siden af svinekroppens  

 midterlinje mellem tredje- og fjerdesidste lændehvirvel x2 = spæklagets tykkelse (1) i mm, målt 6 cm ved siden af svinekroppens  

 midterlinje mellem tredje- og fjerdesidste ribben x3 = musklens tykkelse i mm, målt på samme tid og sted som x2 x4 = indvejningsvægten af kroppen i kg (eksklusive flomme, nyrer og  

 mellemgulv).
 Formlen gælder for kroppe på mellem 50 og 100 kg.
Del III ULTRA-FOM 1. Svinekroppe klassificeres ved hjælp af apparatet  

 »ULTRA-FOM«.
 2. Apparatet er forsynet med en 4 MHz-ultralydssonde  

 (Krautkræmer MB 4 SE). Ultralydsignalet digitaliseres, oplagres og behandles  

 af en mikroprocessor (type INTEL 80 C 31).
 Apparatet »ULTRA-FOM« omregner selv måleværdierne til beregnet  

 indhold af magert kød.
 3. Svinekroppens indhold af magert kød beregnes efter  

 følgende formel:
y = 63,8662 -0,4465 x1 -0,5096 x2 +0,1281 x3 hvor:
 y = beregnet indhold af magert kød i svinekroppen i procent.
x1 = spæklagets tykkelse (inklusive svær) i mm, målt 7 cm ved siden af  

 svinekroppens midterlinje mellem tredje- og fjerdesidste lændehvirvel x2 = spæklagets tykkelse (inklusive svær) i mm, målt 7 cm ved siden af  

 svinekroppens midterlinje mellem tredje- og fjerdebageste ribben x3 = musklens tykkelse i mm, målt på samme tid og samme sted som x2.
 Formlen gælder for kroppen på mellem 50 og 100 kg.
