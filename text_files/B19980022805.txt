 I medfør af § 7, stk. 1 og 4 i lov om Statens Kunstfond, jf.  

 lovbekendtgørelse nr. 220 af 17. februar 1998 fastsættes:
Bestyrelsen § 1 .  Ifølge lovens § 3 ledes fonden af en bestyrelse  

 bestående af formændene for de nedenfor i § 2 nævnte udvalg.
Bestyrelsen  

 vælger selv sin formand for eet år ad gangen.
Bestyrelsen kan i særlige  

 tilfælde antage sagkyndig kunstnerisk bistand.
 Stk. 2.  Bestyrelsen fastlægger de almindelige  

 retningslinier for fondens virksomhed og drøfter og tager stilling til  

 spørgsmål, der har betydning for fonden som helhed.
Stk. 3.  Bestyrelsen træffer bestemmelse om fordelingen  

 af igangsætningsstipendier indenfor de kunstarter, som fonden støtter.  

 Bestyrelsens afgørelse træffes efter indstilling fra de i § 2, stk. 1 nævnte  

 udvalg.
Bestyrelsen administrerer selvstændigt de fondsmidler, der er stillet  

 til rådighed til dette formål.
 Stk. 4.  Bestyrelsen træffer hvert år bestemmelse om,  

 hvorledes fondens midler til støtte af kunstneres efterladte fordeles imellem  

 de enkelte udvalg.
 Stk. 5.  Bestyrelsen kan efter forudgående forhandling  

 med de pågældende udvalg træffe afgørelse om, at beløb, der af et udvalg ikke  

 er anvendt ved finansårets udløb, overføres til et af fondens andre udvalg.
 Stk. 6.  Bestyrelsen træffer for så vidt angår  

 ansøgninger inden for området andre former for kunstnerisk skabende  

 virksomhed afgørelse om, under hvilket eller hvilke udvalg en konkret sag  

 henhører i tilfælde, hvor der måtte være uenighed herom udvalgene imellem.
 Stk. 7.  Bestyrelsen kan gennem repræsentantskabet gøre  

 indstilling til kulturministeren om ændringer i de ved bekendtgørelsen  

 fastsatte bestemmelser eller i øvrigt i spørgsmål, der ønskes forelagt  

 ministeren.
Stk. 8.  Bestyrelsen aflægger årligt regnskab og  

 beretning for fondens virksomhed.
Regnskab og beretning afgives til  

 repræsentantskabet senest 4 måneder efter årets udløb.
Udvalgene § 2 .  Der nedsættes to udvalg for den bildende kunst,  

 et udvalg for den litterære kunst, to udvalg for tonekunsten, heraf et udvalg  

 for den klassiske musik og et udvalg for den rytmiske musik , et  

 udvalg for kunsthåndværket og den kunstneriske formgivning, et udvalg for  

 arkitekturen og et udvalg for film- og teaterkunsten.
Disse udvalg  

 administrerer selvstændigt fondens midler, bortset fra de midler, der er  

 stillet til rådighed for igangsætningsstipendier, hvortil udvalgene har  

 indstillende kompetence.
Ansøgninger om støtte inden for området andre former  

 for kunstnerisk skabende virksomhed behandles i det eller de udvalg, under  

 hvis virksomhedsområde ansøgningen nærmest henhører.
 Stk. 2.  Kvaliteten af den kunstneriske produktion og  

 det kunstneriske talent er afgørende for tildeling af ydelser til kunstnere.
 Stk. 3.  Ydelser til enkeltpersoner kan kun tildeles  

 danske kunstnere eller sådannes efterladte.
 Stk. 4.  Udvalgene foretager inden for de givne rammer  

 selv afgrænsningen af deres virksomhedsområde inden for den pågældende  

 kunstart.
Stk. 5.  Støtte fra fonden ydes normalt efter ansøgning,  

 men de enkelte udvalg kan tage initiativ til at fremkalde ansøgninger,  

 ligesom der i særlige tilfælde, hvor det drejer sig om ydelser til  

 enkeltpersoner, kan ydes støtte uden ansøgning.
Igangsætningsstipendier ydes  

 dog udelukkende efter ansøgning.
§ 3 .  De billedkunstneriske udvalg administrerer de  

 fondsmidler, der er til rådighed til Stk. 2.  De midler, der er bestemt til billedkunstnerisk  

 udsmykning i henhold til lovens § 2, nr. 3, skal fortrinsvis anvendes til  

 projektering og udførelse af kunstværker i og ved nybygninger og anlæg i  

 samarbejde mellem arkitekt og billedkunstner samt til tilvejebringelse af  

 kunstværker i forbindelse med allerede opførte bygninger og anlæg.
Herudover  

 kan fonden bidrage til, at der udskrives åbne eller lukkede konkurrencer  

 eller udarbejdes skitseforslag.
Der kan i begrænset omfang ydes tilskud til  

 udførelse af allerede projekterede kunstværker.
Ligeledes i begrænset omfang  

 kan der ydes tilskud til indkøb af kunstværker til udsmykning i og ved  

 bygninger og anlæg.
I særlige tilfælde kan fonden afholde udgifter til  

 udsmykninger udført af udenlandske kunstnere.
 Støtte ydes på grundlag af henvendelser til udvalget fra statslige eller  

 kommunale myndigheder eller fra private institutioner eller enkeltpersoner.  

 Udvalget kan endvidere på eget initiativ søge at fremme fondens formål.
Støtte til kunstneriske arbejder ved ikke-statslige bygninger og anlæg  

 ydes med tre fjerdedele af de samlede udgifter, der er forbundet med de  

 pågældende arbejder.
I særlige tilfælde kan støtte til tilvejebringelsen af  

 et kunstværk ydes efter en anden fordeling mellem fonden og den  

 ikke-statslige ansøger.
Projekteringsudgifter kan dækkes fuldt ud af fonden,  

 men såfremt udarbejdede forslag derefter kommer til udførelse, indgår  

 projekteringsudgiften i de samlede udgifter, i forhold til hvilke støtten  

 endeligt beregnes.
 Støtte til private institutioner eller enkeltpersoner til udsmykning af  

 bygninger eller anlæg kan gøres betinget af, at der afgives passende  

 garantier til sikring af kunstværkets bevaring for offentligheden.
Stk. 3.  Indkøb af billedkunst kan foretages såvel på  

 udstillinger som direkte hos kunstneren.
Støtte til billedkunstnere kan ydes  

 som stipendier i perioder af indtil 3 år, engangsydelser i form af arbejds-  

 og rejselegater og præmieringer samt andre ydelser, der sigter på at  

 opretholde og fremme billedkunstneres produktion.
Endvidere anvendes efter  

 bestyrelsens bestemmelse et beløb som støtte til efterladte efter  

 billedkunstnere.
 Stk. 4.  Det påhviler udvalgene at holde sig alsidigt  

 orienteret om billedkunstnernes og billedkunstens vilkår og at følge  

 kunstudstillingerne, ligesom udvalget for den billedkunstneriske udsmykning  

 skal opretholde kontakt med myndigheder og institutioner landet over for til  

 stadighed at være orienteret om, hvor der er behov for en indsats fra  

 udvalgets side.
 § 4 .  Kunsthåndværk- og designudvalget administrerer  

 de fondsmidler, der er til rådighed til ydelser til kunsthåndværkere og  

 designere og deres efterladte, til indkøb af kunsthåndværk og kunstnerisk  

 formgivne arbejder samt til andre foranstaltninger, der sigter på at  

 opretholde og fremme kunsthåndværkeres og designeres produktion.
Stk. 2.  Støtte til kunsthåndværkere og designere kan  

 ydes som stipendier i perioder af indtil 3 år, engangsydelser i form af  

 arbejds- og rejselegater og præmieringer samt andre ydelser, der er egnede  

 til at opfylde fondens formål.
Indkøb af kunsthåndværk og kunstnerisk  

 formgivne arbejder kan ske i tilfælde, hvor der er tale om et særligt  

 karakteristisk arbejde, som det er i det offentliges interesse af erhverve.  

 Indkøbene kan foretages såvel på udstillinger som direkte hos  

 kunsthåndværkeren og designeren.
Endelig anvendes efter bestyrelsens  

 bestemmelse et beløb som støtte til efterladte efter kunsthåndværkere og  

 designere.
Stk. 3.  Det påhviler udvalget at holde sig alsidigt  

 orienteret om kunsthåndværkernes og designernes samt kunsthåndværkets og den  

 kunstneriske formgivnings vilkår og at følge udstillingerne § 5 .  Litteraturudvalget administrerer de  

 fondsmidler, der er til rådighed til ydelser til skønlitterære og  

 almenkulturelle forfattere og oversættere og deres efterladte og til  

 foranstaltninger, der sigter på at opretholde og fremme forfatteres  

 produktion.
Stk. 2.  Støtte til forfattere kan ydes som stipendier i  

 perioder af indtil 3 år, engangsydelser i form af arbejds- og rejselegater,  

 præmieringer og bestillingshonorarer samt andre ydelser, der er egnede til at  

 opfylde fondens formål.
I begrænset omfang kan også ydes støtte til litterære  

 tidsskrifter samt til sikring af udgivelse af kunstnerisk værdifulde  

 litterære arbejder, herunder udgivelse af kunstnerisk værdifulde  

 oversættelser til dansk af udenlandsk litteratur, der ellers ikke ville blive  

 tilgængelig for et dansk publikum.
Støtte til forlag kan dog kun ydes i form  

 af forhåndstilsagn om dækning af dokumenteret tab på udgivelsen.
Støtten  

 beregnes normalt på grundlag af det vederlag, der ydes til forfatter eller  

 oversætter, ligesom støtten bør medføre en for værket rimelig salgspris.
I  

 intet tilfælde kan støtte til forlag dog overstige halvdelen af  

 fremstillingsomkostningerne.
Endvidere anvendes efter bestyrelsens  

 bestemmelse et beløb som støtte til efterladte efter forfattere.
 Stk. 3.  Det påhviler udvalget at holde sig alsidigt  

 orienteret om forfatternes og den litterære kunsts vilkår og at følge de  

 litterære udgivelser.
 § 6.  De to tonekunstudvalg for henholdsvis den  

 klassiske musik og den rytmiske musik administrerer de fondsmidler, der er  

 til rådighed til ydelser til komponister og deres efterladte og til  

 foranstaltninger, der tager sigte på at opretholde og fremme komponisters  

 produktion.
Stk. 2.  Støtte til komponister kan ydes som stipendier  

 i periode af indtil 3 år, engangsydelser i form af arbejds- og rejselegater,  

 præmieringer og bestillingshonorarer samt andre ydelser, der er egnede til at  

 opfylde fondens formål.
Støtte kan også i begrænset omfang ydes til sikring  

 af udgivelse og opførelse af kunstnerisk værdifulde kompositioner.
Støtte til  

 forlag kan dog kun ydes i form af forhåndstilsagn om dækning af dokumenteret  

 tab på udgivelsen.
Støtten beregnes normalt på grundlag af det vederlag, der  

 ydes komponisten, og kan i intet tilfælde overstige halvdelen af  

 fremstillingsomkostningerne.
Endvidere anvendes efter bestyrelsens  

 bestemmelse et beløb som støtte til efterladte efter komponister.
 Stk. 3.  Det påhviler udvalgene at holde sig alsidigt  

 orienteret om komponisters og tonekunstens vilkår og nøje følge fremførelser  

 og udgivelser af samtidens danske musik.
 § 7 .  Arkitekturudvalget administrerer de  

 fondsmidler, der er til rådighed til ydelser til arkitekter og deres  

 efterladte og til foranstaltninger, som tager sigte på at opretholde og  

 fremme arkitekters produktion.
Stk. 2.  Støtte til arkitekter kan ydes som stipendier i  

 perioder af indtil 3 år, engangsydelser i form af arbejds- og rejselegater og  

 præmieringer samt til andre ydelser, der er egnede til at opfylde fondens  

 formål.
Støtte kan endvidere ydes til gennemførelse af arkitektkonkurrencer,  

 udarbejdelse af skitse-projekter og udførelse af værdifulde arkitekturværker  

 i samarbejde med en bygherre.
Støtte til udførelse af arkitekturværker ydes  

 som støtte til projektering af bygningsværker og anlæg af stor arkitektonisk  

 værdi.
Støtte til projektering ydes ud over normale projekteringsydelser,  

 idet disse forudsættes dækket af bygherren.
Støtte ydes på grundlag af  

 henvendelser fra statslige eller kommunale myndigheder eller fra private  

 institutioner eller enkeltpersoner.
Udvalget kan endvidere på eget initiativ  

 fremkalde ansøgninger.
Endelig anvendes efter bestyrelsens bestemmelse et  

 beløb som støtte til efterladte efter arkitekter.
 Stk. 3.  Det påhviler udvalget at holde sig alsidigt  

 orienteret om arkitekters og arkitekturens vilkår og af arkitekturfagets  

 udvikling.
 § 8 .  Film- og teaterudvalget administrerer de  

 fondsmidler, der er til rådighed til ydelser til skabende kunstnere indenfor  

 filmen og teatret og deres efterladte og til foranstaltninger, der tager  

 sigte på at opretholde og fremme kunstnernes produktion.
Stk. 2.  Støtte til film- og teaterskabere kan ydes som  

 stipendier i perioder af indtil 3 år, engangsydelser i form af arbejds- og  

 rejselegater, præmieringer og bestillingshonorarer samt andre ydelser, der er  

 egnede til at opfylde fondens formål.
Endvidere anvendes efter bestyrelsens  

 bestemmelse et beløb som støtte til efterladte efter kunstnere.
 Stk. 3.  Det påhviler udvalget at holde sig alsidigt  

 orienteret om de skabende film- og teaterkunstneres og filmens og teatrets  

 vilkår og nøje følge fremførelser og forestillinger af samtidens danske film  

 og teater.
 § 9 .  Udvalgene kan i særlige tilfælde antage  

 sagkyndig kunstnerisk bistand.
Repræsentantskabet § 10 .  Repræsentantskabet skal følge fondens  

 virksomhed og virke som mellemled mellem fondens øvrige organer og  

 kulturministeren.
Der indkaldes til møde, når det skønnes nødvendigt, dog  

 mindst en gang årligt.
Stk. 2.  Beretninger og regnskab, der modtages fra  

 bestyrelsen, indsendes til Kulturministeriet, ledsaget af de bemærkninger,  

 som repræsentantskabet ønsker at knytte hertil, hvilke dog normalt kun kan  

 omhandle de almindelige principper, der er fulgt af bestyrelsen og udvalgene  

 i det forløbne år.
Bemærkningerne sendes endvidere til bestyrelse og udvalg.
 Stk. 3.  De indstillinger, der i øvrigt modtages fra  

 bestyrelsen, videresendes til Kulturministeriet med de bemærkninger,  

 repræsentantskabet ønsker at knytte dertil.
Stk. 4.  Repræsentantskabet gør indstilling til  

 kulturministeren om fordelingen af de på finansloven bevilgede livsvarige  

 ydelser, der efter ministerens beslutning skal søges tillagt kunstnere inden  

 for lovens område.
Det påhviler repræsentantskabet, forinden indstilling  

 afgives, at indhente en udtalelse fra vedkommende udvalg som grundlag for  

 repræsentantskabets indstilling.
De af repræsentantskabet indhentede  

 udtalelser vedlægges repræsentantskabets indstilling til ministeren.
Stk. 5.  Repræsentantskabet er beslutningsdygtigt, når  

 mindst halvdelen af medlemmerne er til stede.
Ved afgørelser om indstilling  

 af kunstnere til livsvarige ydelser kræves dog, at mindst 26 medlemmer er  

 tilstede.
 Stk. 6.  Repræsentantskabet fastsætter sin  

 forretningsorden, der forelægges ministeriet til godkendelse.
De livsvarige ydelser på finansloven § 11 .  Livsvarig ydelse på finanslovens kan tildeles  

 kunstnere, der har en sådan kunstnerisk produktion bag sig, at vedkommende  

 har placeret sig afgørende som kunstner.
Tildeling sker alene på grundlag af  

 en vurdering af kvaliteten i den kunstneriske produktion.
 Stk. 2.  Tildeling af livsvarig ydelse på finansloven  

 foretages af Kulturministeriet efter indstilling fra repræsentantskabet for  

 Statens Kunstfond og efter forelæggelse for Folketingets Finansudvalg.
Stk. 3.  Ydelsen, der tildeles på livstid, fastsættes  

 til et grundbeløb, der pr. 1. januar 1995 er fastsat til 110.000 kr.
Ydelsen  

 procentreguleres fra og med den 1. april 1996 med den generelle  

 procentreguleringsstigning som aftales udbetalt til statens  

 tjenestemandspensioner fra og med denne dato.
Stk. 4.  Kunstnere, der ud over den livsvarige ydelse  

 har anden indkomst på 142.000 kr. og derunder, oppebærer ydelsen med dens  

 fulde beløb.
For kunstnere med anden indkomst, der overstiger 142.000 kr.,  

 sker der en reduktion i udbetalt ydelse, således at ydelsen reduceres med et  

 beløb svarende til 75 pct. af den indkomst, der overstiger 142.000 kr.
Dette  

 beløb procentreguleres jf. stk. 3. Alle kunstnere, der oppebærer livsvarig  

 ydelse, får dog som minimum udbetalt en ydelse, der pr. 1. januar 1995 er  

 fastsat til 12.000 kr.
Denne minimumsydelse procentreguleres jf. stk. 3.
Stk. 5.  Den i stk. 4 nævnte indkomst, der lægges til  

 grund ved beregningen af den ydelse, der kommer til udbetaling, er  

 kunstnerens skattepligtige indkomst fratrukket den del af tildelte  

 hæderslegater, jf. ligningslovens § 7 O, stk. 1, nr. 1, der medregnes til den  

 skattepligtige indkomst.
Ydelsen beregnes på grundlag af et gennemsnit af  

 kunstnerens skattepligtige indkomst, jf. ovenfor , i de 3 seneste  

 kalenderår, for hvilke der foreligger endelige årsopgørelser opgjort af  

 skattemyndighederne på grundlag af ansættelsen af skattepligtig indkomst og  

 formue.
Dog vil beregning kunne ske efter forventet fremtidig indkomst,  

 såfremt en kunstner godtgør, at hans indkomstforhold i det år, i hvilket  

 livsvarig ydelse skal udbetales, vil være ændret væsentligt i forhold til  

 hans gennemsnitlige skattepligtige indkomst for de seneste 3 kalenderår enten  

 på grund af sygdom, eller fordi han har frasagt sig lønnet arbejde eller er  

 gået på pension.
Den forventede fremtidige indkomst opgøres efter samme  

 retningslinier som ved opgørelse af den skattepligtige indkomst.
Stk. 6.  Beregning af den ydelse, der kommer til  

 udbetaling, sker hvert år pr. 1. oktober på grundlag af endelige  

 årsopgørelser fra skattemyndighederne for de seneste 3 år.
Skatteoplysninger  

 indkaldes fra kunstnerne af fondens sekretariat.
 § 12 .  Efterindtægt af de livsvarige ydelser ydes til  

 de efterladte efter de kunstnere, hvem ydelserne er tillagt, inden for det  

 omfang, i hvilket efterindtægt ydes afdøde statstjenestemænds efterladte.
 § 13 .  Efterladte efter kunstnere, der indtil deres  

 død har oppebåret livsvarig ydelse på finansloven, kan med Finansministeriets  

 godkendelse i hvert enkelt tilfælde tildeles en understøttelse på  

 finansloven.
Stk. 2.  Understøttelse ydes kun i tilfælde, hvor den  

 efterladtes indkomst- og formueforhold ikke taler derimod.
Ydelserne  

 procentreguleres med den generelle procentreguleringsstigning, som aftales  

 udbetalt til statens tjenestemandspensioner, fra og med 1. april 1996.
Igangsætningsstipendier § 14.  Igangsætningsstipendier til skabende kunstnere  

 tildeles efter ansøgning fra den enkelte kunstner med det formål at støtte  

 fortrinsvis yngre kunstnere i at komme videre i deres kunstneriske karriere.  

 Tildelingen sker efter kunstneriske kvalitetskriterier.
Ansøgning om et  

 igangsætningsstipendium skal ske på det af Statens Kunstfond udarbejdede  

 ansøgningsskema.
Stk. 2.  Afgørelse om tildelingen af  

 igangsætningsstipendierne træffes af bestyrelsen for Statens Kunstfond, efter  

 indstilling fra de i § 2, stk. 1 nævnte udvalg.
Stipendiemodtageren kan  

 udover præmieringer, honorarer for værker indkøbt af Statens Kunstfond,  

 bestillingshonorarer o.lign. ikke modtage andre ydelser fra Statens Kunstfond  

 i stipendieperioden.
Stk. 3.  Igangsætningsstipendiet udgør 72.000 kr. årligt  

 og tildeles for en toårig periode, der følger kalenderåret.
Stipendiet kan  

 kun tildeles een gang til den samme kunstner.
Stipendiet kan udbetales en  

 gang årligt og kan anvendes frit, f.eks. til materialeindkøb, leje af  

 atelier, studierejser eller leveomkostninger.
Stk. 4.  Ved siden af igangsætningsstipendiet kan  

 modtageren frit tjene op til 60.000 kr. årligt ved lønarbejde (A-indkomst).  

 Modtageren kan have ubegrænsede indtægter af sit kunstnerisk skabende  

 arbejde.
Foredragsvirksomhed o. lign. anses for et aspekt af det skabende  

 arbejde.
I de tilfælde, hvor den skabende kunstneriske virksomhed finder sted  

 inden for et ansættelseslignende forhold, påhviler det stipendiemodtageren at  

 dokumentere over for Statens Kunstfond, at der er tale om kunstnerisk  

 skabende arbejde.
Statens Kunstfond kan træffe afgørelse om, at indtægten for  

 en sådan kunstnerisk virksomhed ikke medregnes som indtægt af lønarbejde.
Det  

 påhviler stipendiemodtageren at dokumentere størrelsen af denne lønindkomst  

 ved kopi af lønsedler.
 Stk. 5.  Igangsætningsstipendiet anses som  

 stipendiemodtagerens hovedindkomst i stipendieperioden, og  

 stipendiemodtageren kan ikke samtidig modtage anden offentlig støtte, der  

 tilsigter at dække leveomkostningerne i stipendieperioden.
Stk. 6.  De beløb, der er nævnt i stk. 3 og 4 reguleres  

 en gang årligt den 1. januar.
Beløbet reguleres med Finansministeriets  

 satsreguleringsprocent.
 § 15.  Overstiger stipendiemodtagerens indtægter af  

 lønnet arbejde 60.000 kr. (fribeløbet) i et givet år i stipendieperioden,  

 nedsættes igangsætningsstipendiet med det overstigende beløb gældende for det  

 år, hvor modtageren har tjent mere end 60.000 kr.
 Stk. 2.  Modtageren af et igangsætningsstipendium er  

 forpligtet til efter anmodning fra Statens Kunstfond at indsende sine  

 skattemæssige årsopgørelser for de to år, som stipendieperioden dækker.  

 Overholder stipendiemodtageren ikke dette krav, kan Statens Kunstfond kræve  

 hele stipendiebeløbet tilbagebetalt.
Stk. 3.  Statens Kunstfond gennemgår en gang årligt  

 stipendiemodtagernes årsopgørelser.
For meget udbetalt  

 igangsætningsstipendium vil blive krævet tilbagebetalt.
Beløbet skal betales  

 tilbage senest den 1. i den måned, der følger 2 måneder efter at kravet er  

 fremsat.
Beløbet forrentes fra dette tidspunkt.
Stk. 4.  Hvis omstændighederne taler herfor, kan der  

 aftales en afdragsordning.
Det månedlige beløb kan ikke være mindre end 500  

 kr.
Hele det skyldige beløb skal dog være tilbagebetalt senest 3 år efter, at  

 kravet er fremsat.
 Stk. 5.  I tilfælde af udebleven betaling kan det  

 skyldige beløb inddrives ved retslig inkasso eller indeholdelse i løn m.v.  

 hos den pågældende efter reglerne for inddrivelse af personlige skatter i  

 kildeskatteloven.
Stk. 6.  De til enhver tid skyldige beløb, herunder  

 misligholdt gæld, forrentes med en årlig rente, der svarer til den, der  

 følger af lov om renter ved forsinket betaling.
Renten tilskrives månedligt.
§ 16.  Hvis en modtager af igangsætningsstipendie  

 ophører med sin kunstneriske virksomhed i løbet af den periode, som  

 igangsætningsstipendiet er tildelt for, påhviler det vedkommende straks at  

 meddele Statens Kunstfond fra hvilket tidspunkt, den kunstneriske virksomhed  

 skal regnes som ophørt.
Stipendieudbetalingen vil derefter ophøre.
Stk. 2.  Hvis stipendiemodtageren allerede har modtaget  

 igangsætningsstipendiebeløbet for det pågældende år, skal der ske en  

 forholdsmæssig tilbagebetaling af stipendiet, beregnet udfra det tidspunkt,  

 hvor den kunstneriske virksomhed er ophørt.
Fribeløbet for indtægter af  

 lønnet arbejde vil blive reguleret tilsvarende.
 Stk. 3.  I ganske særlige tilfælde kan Statens Kunstfond  

 helt eller delvist frafalde kravet om tilbagebetaling.
§ 17.  Statens Kunstfond indsender en gang årligt,  

 efter fordelingen af årets igangsætningsstipendier, en rapport til  

 Kulturministeriet.
Ordningen evalueres efter 3 år med udgangen af 2000.
Fælles bestemmelser § 18 .  Beslutninger i bestyrelsen, udvalgene og  

 repræsentantskabet træffes ved almindelig stemmeflerhed.
I tilfælde af  

 stemmelighed er formandens stemme afgørende.
 § 19 .  Fondens sekretariat varetager bestyrelsens,  

 udvalgenes og repræsentantskabets løbende administration.
 Stk. 2.  Lederen af sekretariatet deltaget i  

 bestyrelsens, udvalgenes og repræsentantskabets møder.
 § 20.  Bekendtgørelsen træder i kraft den 2. maj 1998.  

 § 11, stk. 5, pkt. 1, har virkning fra og med 1. januar 1996.
 Stk. 2.  Bekendtgørelse nr. 246 af 1. april 1997 om  

 Statens Kunstfond m.v. ophæves .
Kulturministeriet, den 19. marts 1998 P.M.V E.B.
