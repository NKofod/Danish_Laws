 Landsskatteretskendelse vedr. regulering af momsfradrag.  

 Opgørelse af godtgørelsesberettiget olie- og CO2-afgift.
 Klagen skyldes regionens efteropkrævning  

 af moms og olie- og CO2-afgift.
Landsskatterettens afgørelse Regionens afgørelse stadfæstes.
Generelle oplysninger Virksomheden, som i år 2000 havde 12  

 ansatte, drives i personligt regi af B og hans ægtefælle fra ægteparrets  

 privatadresse.
Virksomheden har i alt tre aktiviteter.  

 Det drejer sig om turistkørsel i ind- og udland, rutekørsel i Danmark  

 og endelig taxakørsel.
Rutekørslen og  

 turistkørslen udgør langt den overvejende del af omsætningen (95 %).
Virksomhedens busser parkeres på  

 virksomhedens garageanlæg.
Virksomhedens taxa parkeres på privatadressen.
Ved  

 garageanlægget er der installeret eget tankanlæg, der forsyner alle  

 virksomhedens  

 køretøjer med diesel.
Regulering af momsfradrag Sagens oplysninger I december 1998 købte virksomheden en  

 bus af mærket Renault Iliade.
Virksomheden har overfor regionen oplyst, at  

 bussen blev indkøbt til turistkørsel alene, og at man derfor foretog fradrag  

 for hele købsmomsen i 1998 med 470.000 kr.
I februar/marts 1999 overgik bussen  

 efter det oplyste også til anvendelse ved rutekørsel, og blev herefter  

 anvendt  

 blandet til både turist- og rutekørsel.
I den forbindelse skønnede  

 virksomheden  

 den momspligtige anvendelse til 50 %, og virksomheden angav en forholdsmæssig  

 regulering af momsen med 50 % af 94.000 kr. (1/5 af 470.000 kr.) eller 47.000  

 kr.
Regionens afgørelse Regulering af fradrag i 1999 vedrørende  

 den omhandlede bus skal opgøres udfra en omsætningsfordeling efter momslovens  

 §  

 38, stk. 1. Regionen har beregnet momsfradragsprocenten for hele klagerens  

 virksomhed i 1999 til 32 %. Virksomheden skal derfor foretage regulering med  

 68  

 % af 94.000 kr. eller 63.920 kr.
Virksomhedens momstilsvar er derfor forhøjet  

 med 16.920 kr. på dette punkt.
 Virksomheden har anvendt en skønnet  

 fradragsprocent for et driftsmiddel omfattet af momslovens § 43, stk. 2, nr.  

 1  

 (investeringsgodereglerne). Regulering for driftsmidler, der anvendes til  

 momspligtige og momsfri aktiviteter, skal opgøres ud fra en  

 omsætningsfordeling,  

 jf. momslovens § 38, stk. 1. For 1999 udgør virksomhedens fradragsprocent 32.  

 Der skal derfor foretages regulering med 68 % af 94.000 kr.
Klagerens påstand og argumenter Klageren har nedlagt påstand om, at der  

 kun skal foretages regulering for 1999 med 50 % af 94.000 kr. eller 47.000  

 kr.
Bussen har i det omhandlede år været  

 anvendt lige meget til momspligtige og ikke momspligtige aktiviteter.
Det er  

 forkert at fastsætte en momsfradragsprocent udfra en omsætningsfordeling i  

 henhold  

 til momslovens § 38, stk. 1. Det kan man alene, hvis alle driftsmidlerne  

 (busserne og taxien) bruges til både momspligtige og ikke momspligtige  

 aktiviteter.  

 Virksomheden har således busser og en taxi, som udelukkende anvendes til ikke  

 momspligtige aktiviteter, busser, der udelukkende anvendes til momspligtige  

 aktiviteter, og endelig få busser, der anvendes blandet.
 Der er endvidere en stor forskel i  

 fortjenesten på eksempelvis rutekørsel og turistkørsel, idet busserne typisk  

 er  

 fyldt op ved turistkørsel, mens der ved rutekørsel ofte kun er 6-10  

 passagerer  

 i gennemsnit.
Landsskatterettens bemærkninger og  

 begrundelse Momslovens § 43, stk. 1, og stk. 3, nr.  

 1, har følgende ordlyd:
 § 43. For investeringsgoder skal der  

 ske regulering af den fradragsberettigede afgift, hvis der sker ændringer i  

 anvendelsen efter anskaffelsen af godet.
(...) Stk. 3. Registreringspligtige  

 virksomheder skal foretage regulering i følgende tilfælde:
 Når anvendelsen af et investeringsgode,  

 der ved anskaffelsen har givet virksomheden ret til fuld eller delvis  

 fradragsret, ændres således, at virksomheden har ret til et mindre fradrag.
(...) Momslovens § 44, stk. 1 og 2, har følgende  

 ordlyd:
 § 44. For driftsmidler foretages der  

 regulering for ændringer, som indtræder inden for de første 5 regnskabsår  

 efter  

 anskaffelsen inkl. det regnskabsår, hvori driftsmidlet er anskaffet.
( ) Stk. 2. Regulering i de enkelte  

 regnskabsår foretages for driftsmidler og for reparation og vedligeholdelse  

 af  

 fast ejendom med en femtedel og for fast ejendom med en tiendedel af det  

 afgiftsbeløb, som er betalt i forbindelse med anskaffelsen eller  

 ibrugtagningen  

 af det pågældende investeringsgode.
Reguleringen foretages på grundlag af de  

 ændringer i fradragsretten, som finder sted inden for det enkelte regnskabsår  

 i  

 forhold til fradragsretten i det regnskabsår, hvor det pågældende  

 investeringsgode  

 er anskaffet eller taget i brug.
( ) Stk. 3. Der foretages ikke regulering,  

 såfremt udsvinget i fradragsprocenten er mindre end 10 i forhold til  

 fradragsprocenten på anskaffelses- eller ibrugtagningstidspunktet. Af momslovens § 38, stk. 1, fremgår  

 bl.a. følgende:
§ 38. For varer og ydelser, som en  

 registreret virksomhed anvender både til fradragsberettigede formål efter §  

 37  

 og til andre formål i virksomheden, kan der foretages fradrag for den del af  

 afgiften, der forholdsmæssigt svarer til omsætningen i den  

 registreringspligtige  

 del af virksomheden. (...) Bussen blev på anskaffelsestidspunktet  

 anvendt udelukkende til momspligtig virksomhed og virksomheden var derfor  

 berettiget til fuldt fradrag efter momslovens § 37.
Bussen blev i 1999 anvendt både til  

 momspligtige og til momsfritagne aktiviteter og virksomheden er derfor i  

 dette  

 regnskabsår kun berettiget til fradrag for moms af udgifter vedrørende bussen  

 efter § 38, stk. 1. Fradrag for moms af udgifter omfattet af § 38, stk. 1  

 fastsættes efter forholdet mellem den momspligtige omsætning og den samlede  

 omsætning i hele virksomheden.
Da virksomhedens momspligtige omsætning i 1999  

 udgjorde 32 % af den samlede omsætning, er virksomheden i dette regnskabsår  

 kun  

 berettiget til fradrag for udgifter vedrørende bussen med denne procentsats,  

 uanset om bussen måtte være anvendt 50 % til momspligtige aktiviteter.
Da der  

 således er sket en ændring af anvendelsen af bussen, der medfører, at  

 virksomheden har ret til et mindre fradrag end på anskaffelsestidspunktet,  

 skal  

 der ske regulering efter momslovens § 43, stk. 3, nr. 1. Da udsvinget i  

 fradragsprocenten  

 endvidere er på mere end 10 i forhold til fradragsprocenten på  

 anskaffelsestidspunktet, skal der i overensstemmelse med § 44, stk. 2, ske  

 regulering med 68 % af en femtedel af den moms, der er betalt for bussen  

 eller  

 med 63.920 kr.
 Regionens afgørelse stadfæstes derfor på  

 dette punkt.
Regulering af olie- og CO2-afgift Sagens oplysninger Virksomheden har ved garageanlægget eget  

 tankanlæg, der anvendes til optankning af alle busser og taxaen.
Ved  

 turistkørsel i udlandet tankes busserne op undervejs.
Det er oplyst, at virksomheden har ført  

 et tankningsregnskab, som indeholdt oplysninger om, hvor meget diesel der var  

 påfyldt det pågældende køretøj.
Dette regnskab er imidlertid bortkommet under  

 en turistkørsel i Norge/Sverige.
Klageren har endvidere oplyst, at der også  

 tankes andre steder i Danmark end fra eget anlæg.
 Ifølge regionens oplysninger indeholdt  

 det pågældende tankningsregnskab udelukkende oplysninger om, hvor meget  

 diesel,  

 der var påfyldt det pågældende køretøj, og der findes ikke et egentligt  

 kørselsregnskab/kørselsbog  

 for de enkelte køretøjer.
Virksomheden har angivet  

 olieafgiftsgodtgørelsen for de busser, der anvendes blandet, på grundlag af  

 et  

 skøn, der er foretaget med udgangspunkt i tankningsregnskabet.
For årene  

 1998-2000  

 er angivet godtgørelse af olieafgift med i alt 826.791 kr. og godtgørelse af  

 CO2-afgift med 99.670 kr.
Klageren har i forbindelse med sagens  

 behandling ved regionen anmodet om frist til at rekonstruere det bortkomne  

 kørselsregnskab.
Klageren har trods gentagne opfordringer ikke fremsendt et  

 rekonstrueret regnskab.
Regionens afgørelse Virksomheden er kun anset for berettiget  

 til godtgørelse af olieafgift efter mineralolieafgiftsloven § 9, stk. 5 med  

 729.236 kr. og til godtgørelse efter CO2-afgiftsloven § 7, stk. 4, nr. 3 med  

 95.686 kr.
Virksomhedens afgiftstilsvar er derfor forhøjet med 101.539 kr.
Det skøn, som virksomheden har foretaget  

 over den godtgørelsesberettigede olie- og CO2-afgift er ikke retvisende.
Der  

 foreligger ikke et forskriftsmæssigt forbrugsregnskab, der kan påvise  

 rigtigheden  

 af de godtgjorte beløb.
Der skal derfor anvendes en omsætningsfordeling som  

 grundlag for opgørelsen, jf. § 7 i bekendtgørelsen til  

 mineralolieafgiftsloven  

 (bekg. nr. 241 af 4. april 2000.) Regionen har lavet følgende opgørelse  

 over virksomhedens omsætning fordelt på turistkørsel i ud- og indland,  

 rutekørsel  

 og taxakørsel samt godtgørelsesprocent (rutekørsel i danmark set i forhold  

 til  

 indenlandsk omsætning):
1998 1999 2000 Samlet omsætning vedr. kørsel 3.717.095 4.336.645 5.180.170 - turistkørsel i udlandet -384.525 -393.691 -623.977 Samlet indenlandsk omsætning 3.332.570 3.942.954 4.556.193 - turistkørsel i DK og taxakørsel -620.298 -1.116.971 -1.387.851 Rutekørsel i Danmark 2.712.272 2.825.983 3.168.342 Godtgørelsesprocent 82% 72% 70% Regionen har godkendt godtgørelse af  

 virksomhedens samlede olie- og CO2-afgiftsbetalinger med disse procenter.
 Ved opgørelsen af godtgørelsesprocenten  

 er turistkørsel i udlandet således holdt udenfor, idet det er regionens  

 vurdering, at den forbrugte diesel i udlandet er lig med den diesel, der er  

 tanket i udlandet.
 I henhold til § 9, stk. 5, i  

 olieafgiftsloven og § 7, stk. 4, nr. 3, i kuldioxidafgiftsloven ydes der fuld  

 godtgørelse af olie- og CO2-afgift for svovlfattig dieselolie og gas, der  

 anvendes i personmotorkøretøjer, der med tilladelse efter lov om buskørsel  

 anvendes til rutekørsel.
 Virksomheder, der anvender ultralet  

 dieselolie til rutekørsel, skal i henhold til § 6, stk. 1, i bekendtgørelse  

 nr.  

 241 af 4. april 2000 om dokumentation for olie og gas, specifikationer for  

 dieselolie m.v. kunne dokumentere forbruget af ultralet dieselolie, der er  

 anvendt til rutekørsel.
 Regnskabet skal i henhold til  

 bekendtgørelsens § 6, stk. 2 og 3, føres for hvert enkelt køretøj, og skal  

 indeholde følgende oplysninger:
 Kilometertællerens udvisende ved  

 begyndelsen af hver afgiftsperiode og ved hver påfyldning af motorbrændstof  

 med  

 angivelse af dato og mængde.
 For køretøjer, der anvendes til både  

 rutekørsel og til anden kørsel, skal regnskabet indeholde oplysninger om  

 kilometertællerens udvisende ved hver begyndelse og slutning af rutekørsel.
Det fremgår videre af bekendtgørelsens §  

 7, at der for hver afgiftsperiode skal foretages en samlet opgørelse og  

 afstemning af forbruget.
For køretøjer nævnt i § 6 opgøres forbruget  

 forholdsmæssigt på grundlag af kørte kilometer eller efter omsætningen til  

 rutekørsel og anden kørsel.
Virksomheder, som har egen beholdning af  

 olieprodukter skal i henhold til § 8, stk. 1, i bekendtgørelsen føre regnskab  

 over tilgang, beholdning, udlevering og forbrug.
Regnskabet skal  

 tilrettelægges  

 på en sådan måde, at der kan redegøres for mængden og anvendelsen for hver  

 udlevering.
Af side 42 i vejledning om busmoms, VAV nr. 79, 1996, fremgår  

 det,  

 at godtgørelse af olie- og CO2-afgift skal ske på baggrund af en  

 omsætningsfordeling, hvis der ikke foreligger et forskriftsmæssigt  

 forbrugsregnskab.
Klagerens påstand og anbringender Klageren har nedlagt påstand om, at  

 regionens efteropkrævning frafaldes.
Der er herved henvist til, at der for  

 hvert køretøj er ført kørselsbog, som er bortkommet på en turisttur til  

 Norge/Sverige.
Der er anmodet om en frist til at rekonstruere dette regnskab.
Det er først fra den 7. august 2000, at  

 der anvendes 2 rutebusser til blandet kørsel, rute og turist.
Disse to busser  

 bliver næsten ikke brugt til turistkørsel, da de jo kører rutekørsel det  

 meste  

 af tiden.
Busserne blev udelukkende indregistreret til blandet kørsel, hvis  

 der  

 skulle komme en lille turisttur i området, hvor rutekørslen er.
 Forbruget af ultralet dieselolie  

 vedrører således næsten udelukkende rutekørsel.
Landsskatterettens bemærkninger og  

 begrundelse I henhold til olieafgiftslovens § 9,  

 stk. 5 og CO2-afgiftslovens § 7, stk. 4, nr. 3, ydes der fuld godtgørelse af  

 olie- og CO2-afgift for svovlfattig dieselolie og gas, der anvendes i  

 personmotorkøretøjer, der med tilladelse efter lov om buskørsel anvendes til  

 rutekørsel.
Virksomheder, der anvender ultralet  

 dieselolie til rutekørsel, skal i henhold til § 6, stk. 1, i bekendtgørelse  

 nr.  

 1263 af 23. december 1996 om dokumentation for afgiftsgodtgørelse for olie og  

 gas, specifikationer for dieselolie m.v. kunne dokumentere forbruget af  

 ultralet dieselolie, der er anvendt til rutekørsel.
Det fremgår af  

 bekendtgørelsens § 6, stk. 2 og 3, at regnskabet føres for hvert enkelt  

 køretøj, og skal indeholde oplysninger om kilometertællerens udvisende ved  

 begyndelsen  

 af hver afgiftsperiode og ved hver påfyldning af motorbrændstof med angivelse  

 af dato og mængde.
For køretøjer, der anvendes til både rutekørsel og til  

 anden  

 kørsel, skal regnskabet indeholde oplysninger om kilometertællerens udvisende  

 ved hver begyndelse og slutning af rutekørsel.
Det fremgår endvidere af  

 bekendtgørelsens § 7, at der for hver afgiftsperiode skal foretages en samlet  

 opgørelse og afstemning af forbruget.
For køretøjer nævnt i § 6 opgøres  

 forbruget forholdsmæssigt på grundlag af kørte kilometer eller efter  

 omsætningen til rutekørsel og anden kørsel.
 Da der ikke foreligger kørselsregnskab i  

 overensstemmelse med bekendtgørelsens § 6 finder Landsskatteretten, at  

 opgørelsen af den godtgørelsesberettigede olie- og CO2-afgift skal ske ud fra  

 en omsætningsfordeling, jf. bekendtgørelsens § 7. Da der ikke er gjort  

 indsigelser mod regionens beregninger, stadfæstes sagen for så vidt angår  

 dette  

 punkt.
 Den påklagede afgørelse stadfæstes.
