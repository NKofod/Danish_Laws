 I medfør af § 5, stk. 1, § 9, stk. 3, § 11B, stk. 2, og § 15 i lov om  

 indskud på etableringskonto, jfr. lovbekendtgørelse nr. 400 af 16. august  

 1983, som ændret ved lov nr. 208 af 16. maj 1984, fastsættes:
§ 1.  En etableringskonto må kun omfatte indskud i  

 henhold til lov om indskud på etableringskonto.
Samme konto kan omfatte  

 indskud vedrørende forskellige indskudsår, når det klart fremgår, hvilke  

 indskudsår indskuddene vedrører.
 § 2.  Senest den 1. marts efter indskudsårets udløb  

 skal pengeinstituttet til statsskattedirektoratet indberette de indskud på  

 etableringskonti, der er foretaget i løbet af indskudsåret.
 Stk. 2.  Den i stk. 1 nævnte indberetning skal for hver  

 kontohaver omfatte oplysning om:
 § 3.  Det skema, der er nævnt i lovens § 5, stk. 1,  

 udarbejdes af statsskattedirektoratet.
 Stk. 2.  Pengeinstituttet skal påse, at samtlige  

 rubrikker på skemaet er udfyldt, når beløb hæves.
Stk. 3.  Pengeinstituttet skal opbevare skemaet i 5 år  

 efter udløbet af det kalenderår, hvori beløbet er hævet.
Skemaet skal dog  

 indsendes til en skattelignende myndighed efter dennes begæring.
 § 4.  Pengeinstituttet skal samtidig med  

 indberetningen efter § 2 til statsskattedirektoratet indberette de beløb, der  

 er hævet på etableringskonti i løbet af indskudsåret.
 Stk. 2.  Den i stk. 1 nævnte indberetning skal for hver  

 kontohaver omfatte oplysning om:
§ 5.  De i §§ 2 og 4 nævnte indberetninger skal  

 indgives på edb-medium.
Vilkårene herfor fastsættes af  

 statsskattedirektoratet.
Oplysningerne kan dog i stedet indgives på skemaer,  

 der udarbejdes af statsskattedirektoratet.
 Stk. 2.  Indberetningerne må ikke omfatte  

 rentetilskrivninger eller renter, der er hævet efter lovens § 14, stk. 1.
§ 6.  I de i lovens § 9, stk. 3, jfr. § 10, stk. 3, og  

 § 11, stk. 1 og 3, nævnte tilfælde må pengeinstituttet først udbetale  

 beløbet, når det har modtaget meddelelse herom fra statsskattedirektoratet.  

 Pengeinstituttet skal tilbageholde den del af beløbet, som ifølge  

 statsskattedirektoratets meddelelse svarer til skatten.
Skattebeløbet  

 indbetales senest 10 ekspeditionsdage efter, at pengeinstituttet har modtaget  

 meddelelsen, til statsskattedirektoratet med oplysning om kontohaverens  

 CPR-nummer.
 § 7.  Overtrædelse af bestemmelserne i denne  

 bekendtgørelse straffes med bøde, såfremt overtrædelsen er begået forsætligt  

 eller ved grov uagtsomhed.
 § 8.  Denne bekendtgørelse træder i kraft den 1.  

 oktober 1984. Samtidig ophæves bekendtgørelse nr. 350 af 10. september 1965  

 om pengeinstitutternes medvirken ved oprettelse af etableringskonti og  

 bekendtgørelse nr. 67 af 28. februar 1966 om frigivelse af indskud på  

 etableringskonto.
 Stk. 2.  Indberetningerne efter §§ 2 og 4 skal første  

 gang ske senest den 1. marts 1985. Indberetningen efter § 2 skal ikke omfatte  

 beløb, der er indskudt på en etableringskonto før den 1. oktober 1984.  

 Indberetningen efter § 4 skal ikke omfatte beløb, der er hævet på en sådan  

 konto før denne dato.
