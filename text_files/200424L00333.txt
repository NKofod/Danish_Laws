Betænkning afgivet af Udvalget for Videnskab og Teknologi  

 den 1. juni 2005 Betænkning over Forslag  

 til lov om videreanvendelse af den offentlige sektors  

  

 informationer [af  

 videnskabsministeren (Helge Sander)] 1. Udvalgsarbejdet Lovforslaget blev fremsat den 31. marts 2005 og var til 1.  

 behandling den 3. maj 2005. Lovforslaget blev efter 1. behandling henvist til  

 behandling i Udvalget for Videnskab og Teknologi.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring.
Den 18. marts 2005 og den 6. april 2005 sendte videnskabsministeren  

 de  

 indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Dicar.
 Videnskabsministeren har over for udvalget kommenteret den  

 skriftlige henvendelse til udvalget.
Spørgsmål Udvalget har stillet 6 spørgsmål til videnskabsministeren til  

 skriftlig besvarelse, som denne har besvaret.
 1 af udvalgets spørgsmål til videnskabsministeren og dennes svar  

 herpå er optrykt som bilag 2 til betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Det Radikale Venstres medlemmer af udvalget støtter  

 lovforslaget, idet de  

 understreger opbakningen til det generelle formål, at samfundsnytten  

 af data, der indsamles af det offentlige, maksimeres.
Det  

 Radikale Venstre understreger, at dataadgang bør være så økonomisk og  

 praktisk tilgængelig som muligt, og fokuserer derfor særligt på kravet  

 om  

 åbne standarder for dataadgang.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Magnus Heunicke (S)   

  

 nfmd.  

  

 Troels Lund Poulsen (V)   

 Britta Schall Holberg (V)   

 Tina Nedergaard (V)   

 Torsten Schack Pedersen (V)   

 Hanne Severinsen (V)  

  

  fmd.  

  

 Karin Nødgaard (DF)   

 Jesper Langballe (DF)   

 Per Ørum Jørgensen (KF)   

 Carina Christensen (KF)   

 Lene Jensen (S)   

 Christine Antorini (S)   

 Pia Gjellerup (S)   

 Margrethe Vestager (RV)   

 Charlotte Fischer (RV)   

 Anne Grete Holmsgaard (SF)   

 Per Clausen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 141 Bilagsnr.
Titel 1 Høringsnotat fra videnskabsministeren 2 Høringssvar, fra videnskabsministeren 3 Udkast til tidsplan for udvalgets behandling af  

 lovforslaget 4 Henvendelse af 19/4-05 fra Dicar 5 1. udkast til betænkning 6 Bilag tilbagetaget Oversigt over spørgsmål og svar vedrørende L 141 Spm.nr.
Titel 1 Spm. om, hvilke initiativer der kunne tages for at  

 imødekomme Dicars høringssvar vedrørende databaser med personlige og  

 upersonlige oplysninger, til videnskabsministeren, og ministerens svar herpå 2 Spm. om, hvilke konsekvenser lovforslaget får for  

 Danmarks Statistik, til videnskabsministeren, og ministerens svar herpå 3 Spm. om kommentar til henvendelse af 19/4-05 fra Dicar,  

 til videnskabsministeren, og ministerens svar herpå 4 Spm., om ministeren vil tage initiativ til at fremsætte  

 et ændringsforslag, sådan at der fastsættes en pligt til at trække data ud,  

 hvis de findes sammen med data, der ikke er offentligt tilgængelige, til  

 videnskabsministeren,  

 og ministerens svar herpå 5 Spm., om ministeren vil tage initiativ til at fremsætte  

 et ændringsforslag, der indeholder klare regler for prissætning og et  

 prisloft, til videnskabsministeren, og ministerens svar herpå 6 Spm., om ministeren vil tage initiativ til, at der i forlængelse  

 af direktivets tekst udpeges særlige områder, hvor data skal offentliggøres  

 jævnlig, til videnskabsministeren, og ministerens svar herpå 7 Spørgsmål tilbagetaget Bilag 2 Et af udvalgets spørgsmål til  

 videnskabsministeren og dennes svar herpå Spørgsmålet og svaret er optrykt efter ønske fra RV.
 Spørgsmål 1:
Hvilke initiativer kunne tages for at imødekomme Dicars  

 høringssvar vedrørende databaser med såvel personlige som upersonlige  

 oplysninger? Svar:
 Jeg skal indledningsvist fremhæve, at lovforslaget ikke ændrer  

 på de gældende regler om persondatabeskyttelse i medfør af persondataloven,  

 jf.  

 lov nr. 429 af 31. maj 2000 om behandling af personoplysninger, som ændret  

 ved  

 lov nr. 280 af 25. maj 2001. Det er derfor vigtigt, at offentlige myndigheder  

 ved administration af lovforslaget sikrer, at der ikke udleveres  

 personfølsomme  

 oplysninger.
 Dicar foreslår en pligt til at foretage udtræk af  

 ikke-personfølsomme data i lovforslaget.
Lovforslaget indfører ikke en generel pligt for offentlige myndigheder  

 til at stille deres data til rådighed.
Omfanget af pligten følger af  

 offentlighedsloven og forvaltningsloven.
Derfor vil Dicars forslag indebære  

 en  

 grundlæggende ændring i sammenhængen mellem dette lovforslag og  

 offentligheds-  

 og forvaltningsloven.
I og med lovforslaget ikke indfører en generel pligt til at  

 udlevere offentlige data på forespørgsel fra f.eks. en privat virksomhed, er  

 der heller ikke grundlag for at indføre en pligt til at foretage udtræk fra  

 eksempelvis datasamlinger, der indeholder personfølsomme oplysninger.
Det er  

 omvendt ikke i sig selv en begrundelse for at nægte adgang, at datasamlingen  

 indeholder personfølsomme oplysninger.
 Såfremt en datasamling indeholder både personfølsomme og  

 ikke-personfølsomme oplysninger, og den offentlige myndighed vælger at stille  

 datasamlingen til rådighed for videreanvendelse, er det den offentlige  

 myndigheds ansvar at sikre, at der kan foretages et udtræk, der unddrager  

 personfølsomme oplysninger.
 Et udtræk kan indebære betydelige omkostninger, men lovforslaget  

 sikrer, at omkostninger hertil vil kunne indregnes i grundlaget for  

 gebyrerne.
Endvidere må en eventuel udnyttelse af bemyndigelsen i § 7, stk.  

 2 til at fastsætte åbne standarder generelt forventes at reducere  

 omkostningerne ved at foretage udtræk af ikke-personfølsomme oplysninger fra  

 datasamlinger,  

 hvori der indgår personfølsomme oplysninger.
Dette vil således kunne udgøre  

 et  

 væsentligt initiativ til imødekommelse af Dicars høringssvar.
