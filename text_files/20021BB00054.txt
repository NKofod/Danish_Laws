Fremsat den 10. december 2002 af  

 Christian H.
Hansen (DF), Bent Bøgsted (DF),  

 Kristian Thulesen Dahl (DF),  

 Jørgen Dohrmann (DF), Pia Kjærsgaard (DF),  

 Pia Kristensen (DF) og Peter Skaarup (DF) Forslag til folketingsbeslutning om forbud mod import og handel med skind, pelse og  

 produkter fremstillet af kæledyr Folketinget opfordrer regeringen til snarest at  

 fremsætte lovforslag og foretage de nødvendige ændringer  

 af administrative forskrifter, så det forbydes at importere og handle  

 med skind og pelse af kæledyr eller produkter fremstillet heraf, samt  

 at skærpe eksisterende straffebestemmelser for dem, der ved hjælp  

 af vildledende markedsføring handler med sådanne produkter i  

 Danmark.
Bemærkninger til forslaget Formålet med beslutningsforslaget.
Forslagsstillerne er af den opfattelse, at enhver form for  

 handel med skind og pelse fremstillet af kæledyr er modbydelig og skal  

 bringes til ophør straks.
Et klart forbud og straf for  

 overtrædelse af forbuddet er vejen frem til hurtige resultater.
 Herudover er det forslagsstillernes opfattelse, at  

 straffene for dem, der ved hjælp af vildledende markedsføring  

 handler med sådanne produkter her i landet, skal skærpes  

 betydeligt.
 Baggrunden for forslaget.
Handelen med kæledyr, der er aflivet på den  

 mest bestialske måde, er blevet almindeligt kendt, efter at TV 2 den  

 27. maj 2002 i udsendelsen »Flået levende« viste, hvordan man i Kina producerer forskellige varer af skind fra  

 hunde og katte med bl.a. et europæiske marked for øje.
Bag  

 produktionsmetoderne ligger systematisk dyrplageri og mishandling af dyr, der  

 overgår normal fatteevne.
Blandt andet flås hunde og katte  

 levende.
 I Danmark og adskillige andre lande importerer man mange  

 hunde- og katteskind.
I f.eks.
Kina og Thailand pelser man hunde og katte i  

 millionvis.
Dyrene lever under forfærdelige forhold, og de bliver  

 slået med køller.
 Hundene bliver flået levende ved, at man binder dem  

 fast med en ståltråd om halsen og løfter dem op i benene  

 og med en kniv flår skindet af dem nede fra skridtet og opefter, medens  

 de hyler og skriger af smerte i mange minutter.
Kattene lukkes ind i tremmebure, hvor én kat ad  

 gangen får en strik om halsen, der trækker den op til tremmerne i  

 toppen af kassen, hvor den kvæles langsomt (5-10 minutter), mens den  

 vrider sig af smerte.
Aflivningen overværes af de andre katte, og man  

 kan tydeligt se angsten i deres øjne.
 Dyrene udsættes for disse lidelser, fordi skindene  

 ikke må tage skade under aflivningen.
I den nævnte tv-udsendelse blev det oplyst, at der  

 bruges mange flere hunde- og katteskind, end de fleste er klar over.
F.eks.  

 er mange frakker og anden beklædning med pelskraver fra hund eller kat,  

 uanset hvad forretningen kalder dyret.
Skindene bruges f. eks. til handsker og  

 møbelbetræk m.v.
Også små nøglevedhæng,  

 dyrelegetøj og souvenirs m.m. kommer fra dyr, der er behandlet  

 grusomt.
 De omtalte lande importerer også dyr fra kenneler i  

 Europa (og Danmark) til flåning, og foruden det bliver dyrene  

 transporteret derover under forfærdelige forhold.
Af indlysende årsager sælges produkterne  

 på det europæiske marked, herunder Danmark, ikke med korrekt  

 varebetegnelse, men med vildledende og urigtig varebetegnelse, som  

 umiddelbart har en mere acceptabel klang.
Den almindelige forbruger er dermed  

 chanceløs, når der købes produkter uvidende om, at  

 produktet er fremstillet af rigtige skind eller pelse, eller at der er  

 indgået dele fra sådanne dyr i produktionen.
Hundepels kan være mærket som Gea-Wolf,  

 Asiatisk ulv, Sobaki eller Asiatisk vaskebjørn.
Hundeskind  

 kan være mærket som Speciallæder, Ortopædisk  

 læder eller  Lammeskind.
Kattepels kan være  

 mærket som Vildkat, Goyangi eller Bjergkat.
 Påkrævede lovændringer m.v.
Nogle lande, bl.a.
USA og Italien, har efter de  

 oplysninger, der er tilgængelige, importforbud mod skind og pelse fra  

 hunde og katte.
Dette bør belyses og dokumenteres nærmere under  

 udvalgsarbejdet med dette forslag.
Forslagsstillerne er af den opfattelse, at  

 Danmark skal følge trop og indføre et lignende forbud.
Et forbud kan formentlig mest hensigtsmæssigt  

 indarbejdes i dyreværnsloven, der i forvejen indeholder en række  

 bestemmelser om behandling af dyr, aflivning, salg m.v. samt  

 tilsynsbestemmelser.
Der kan i loven indarbejdes en bestemmelse om forbud mod  

 enhver form for handel med skind og pelse fremstillet af kæledyr,  

 således at straffebestemmelserne i dyreværnslovens kapitel 8  

 kommer til at omfatte sådan handel.
Om nødvendigt må  

 også straffebestemmelserne i kapitel 8 tilrettes, så det sikres,  

 at denne form for handel med skind og pelse fra kæledyr kan straffes  

 med store bøder eller fængsel.
I forbindelse med udformningen af forbudsbestemmelsen  

 må det slås fast, at der altid påhviler importøren  

 en pligt til at sikre sig, at import af skind, pelse og produkter heraf ikke  

 er i strid med forbuddet.
Importøren skal kunne redegøre for,  

 at der er gjort en indsats herfor, f.eks. ved at skaffe  

 garantierklæringer fra producenten eller eksportøren, foretage  

 stikprøver af varepartier og lignende.
 Det er forslagsstillernes opfattelse, at en  

 tilsidesættelse af pligten til at undersøge, om et produkt er  

 fremstillet af skind og pelse, bør betragtes som en skærpende  

 omstændighed.
 Markedsføring af produkter fremstillet af skind og  

 pelse fra hunde og katte er i nogle tilfælde allerede i dag ulovlig  

 under den nuværende markedsføringslov, idet der   såfremt  

 varebetegnelsen er vildledende   efter omstændighederne kan foreligge  

 en overtrædelse af § 2, stk. 1, i markedsføringsloven, der har  

 følgende ordlyd:
» Overtrædelse af denne bestemmelse kan  

 straffes med bøde efter § 22 i nævnte lov.
 Bestemmelsen er efter de foreliggende oplysninger ikke  

 anvendt i et eneste tilfælde, hvor skind af kæledyr har fundet  

 vej til Danmark under falsk varebetegnelse.
Forslagsstillernes finder, at der er behov for, at  

 anklagemyndigheden effektivt tager markedsføringslovens regel i  

 anvendelse og rejser tiltale ved sådanne lovovertrædelser.
Der  

 bør idømmes klækkelige bøder.
Som bilag til beslutningsforslaget er optrykt  

 spørgsmål nr.
S 2302 og S 2303, folketingsåret 2001-02, 2.  

 samling, og ministrenes svar Skriftlig fremsættelse Christian H.
Hansen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forbud mod import  

 og handel med skind, pelse og produkter fremstillet af kæledyr.
(Beslutningsforslag nr.
B 54).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Spørgsmål nr.
S 2302 (2001-02, 2. samling) af  

 Christian H.
Hansen (DF) til justitsministeren og dennes besvarelse heraf og  

 spørgsmål nr.
S 2303 (2001-02, 2. samling) af Christian H.  

 Hansen (DF) til økonomi- og erhvervsministeren og dennes besvarelse  

 heraf.
Spm. nr.
S 2302 Til justitsministeren (29/5 02) af:
Christian H.
Hansen (DF):
» Begrundelse Det er i TV2 afsløret, at man visse steder i  

 udlandet, blandt andet i Kina, udsætter levende kæledyr for den  

 mest bestialske behandling, blandt andet ved aflivning efter middelalderlige  

 metoder, herunder flåning af det levende dyr.
Dyrenes pelse importeres  

 til Danmark og sælges i detailhandlen under falske varebetegnelser for  

 at narre forbrugerne.
De metoder, der benyttes, er i forfærdende grad i  

 strid med alle regler om dyrevelfærd, som vi kender dem i vores del af  

 verden.
Dyreværnsloven indeholder bestemmelser, der sikrer forsvarlig  

 behandling og aflivning under betryggende former.
Også den  

 europæiske bekendtgørelse fra 1987 om behandlingen af  

 kæledyr opstiller mindsteregler, der er krænket.
 Vi kan ikke her i landet acceptere de modbydelige overgreb  

 mod dyr, og vi bliver medskyldige, hvis vi ikke forhindrer, at danske  

 forbrugere tilbydes produkter af skind og pelse, der er fremstillet i strid  

 med alle dyreetiske regler.
 Der bedes derfor om, at ministeren tager skridt til at  

 sikre et dansk importforbud mod produkter af denne art.
Svar (4/6 02) Justitsministeren (Lene Espersen):
 Justitsministeriet har til brug for besvarelsen af  

 spørgsmålet anmodet Miljøministeriet (Skov og  

 Naturstyrelsen), Erhvervsministeriet (Forbrugerstyrelsen),  

 Udenrigsministeriet samt Ministeriet for Fødevarer, Landbrug og  

 Fiskeri om udtalelser.
 Justitsministeriet vil vende tilbage, når disse  

 udtalelser foreligger.
Supplerende svar (15/8 02) Justitsministeren (Lene Espersen):
1. Justitsministeriet har til brug for besvarelsen  

 af spørgsmålet anmodet bl.a.
Miljøministeriet (Skov og  

 Naturstyrelsen), Forbrugerstyrelsen samt Ministeriet for Fødevarer,  

 Landbrug og Fiskeri om at oplyse, i hvilket omfang regler under disse  

 myndigheders områder regulerer det rejste spørgsmål.
 Endvidere har Justitsministeriet indhentet en udtalelse  

 fra Udenrigsministeriet om, hvorvidt der inden for Udenrigsministeriets  

 område findes regler, herunder internationale handelsaftaler, der er af  

 betydning for det rejste spørgsmål.
 Baggrunden herfor er, at spørgsmålet om at  

 indføre et importforbud begrundet i dyreværnsmæssige  

 hensyn i udlandet umiddelbart synes at falde uden for de hensyn,  

 Justitsministeriet varetager i medfør af dyreværnslovgivningen.  

 Dyreværnslovgivningen tager således som udgangspunkt alene sigte  

 på dyrevelfærd her i landet.
 Endvidere kan indførelse af et importforbud rejse  

 spørgsmål om overensstemmelse med de internationale  

 handelsaftaler i WTO (GATT-aftalen) samt reglerne om varernes fri  

 bevægelighed i EU.
Som det fremgår af nedenstående besvarelse, er  

 det ud fra en samlet vurdering af de nationale og internationale reglers  

 betydning for det rejste spørgsmål Justitsministeriets  

 opfattelse, at den mest optimale løsning vil være, at et  

 importforbud gennemføres på EU-niveau.
Det er således  

 bl.a.
Justitsministeriets opfattelse, at et generelt forbud inden for EU vil  

 udgøre det mest effektive værn mod import af de omhandlede  

 produkter.
Justitsministeriet vil derfor rette henvendelse til  

 EU-kommissionen med en forespørgsel om, hvorvidt man fra Kommissionens  

 side overvejer initiativer til at gennemføre et  

 fælleseuropæisk forbud mod import af produkter af skind og pelse  

 fra hunde og katte.
 2. Af udtalelserne fra Miljøministeriet (Skov og  

 Naturstyrelsen), Forbrugerstyrelsen samt Ministeriet for Fødevarer,  

 Landbrug og Fiskeri (Fødevaredirektoratet) fremgår, at der ikke  

 inden for disse myndigheders områder findes regler, der regulerer  

 spørgsmålet om forbud mod import af skind og pelse fra hunde og  

 katte i situationer, hvor et sådant forbud skal være begrundet i  

 dyreværnsmæssig hensyn.
 Miljøministeriet (Skov og Naturstyrelsen) har  

 således oplyst følgende:
» Såfremt der er tale om skind fra truede arter, vil  

 importen af disse i medfør af bekendtgørelse nr. 84 af 23.  

 januar 2002 om beskyttelse af vilde dyr og planter ved kontrol af handlen  

 hermed (Washingtonkonventionen/CITES) være underlagt visse  

 begrænsninger.
De arter, som er omfattet af denne regulering, er  

 optaget på listerne i Rådets forordning (EF) nr. 338/97 af 9.  

 december 1996 samt de hertil knyttede til enhver tid gældende  

 kommissionsforordninger.
Styrelsen finder det ikke sandsynligt, at der er  

 tale om skind af sådanne arter.
 Den pågældende bekendtgørelse er  

 udstedt med hjemmel i bl.a. § 30, stk. 1, i lov om naturbeskyttelse  

 (Lovbekendtgørelse nr. 85 af 4. februar 2002), hvorefter ministeren  

»kan fastsætte regler med henblik på  

 at beskytte eller regulere udnyttelsen af vilde dyre- og plantearter « Reglerne kan både omfatte arter, der stammer fra  

 Danmark og fra udlandet.
Bestemmelsen i Naturbeskyttelsesloven giver hjemmel til at  

 fastsætte regler om vilde dyr og planter.
En forudsætning for at  

 anvende denne hjemmel vil således være, at de  

 pågældende katte og hunde findes som vildtlevende arter i naturen  

 og ikke blot som undslupne husdyr.
Hertil kommer, at begrundelsen for  

 importforbuddet så vidt ses er rent dyreværnsmæssigt,  

 hvilket formål ikke omfattes af loven jf. dennes § 1.
Sammenfattende er det styrelsens opfattelse, at den ikke  

 administrerer regler, som kan regulere import og handel med de  

 pågældende skind eller har hjemmel til at udstede sådanne  

 regler.« Forbrugerstyrelsen har oplyst følgende:
» Forbrugerstyrelsen kan samtidig oplyse, at der ikke i  

 øvrigt i den lovgivning, der administreres af Forbrugerstyrelsen, er  

 mulighed for regulering af import og handel med de af  

 spørgsmålet omhandlede skind. « Ministeriet for Fødevarer, Landbrug og Fiskeri  

 (Fødevaredirektoratet) har bl.a. oplyst følgende:
» Import af skind fra andre dyr end ovennævnte er ikke  

 reguleret af EU-lovgivning, hvorfor der gælder nationale regler  

 på området.
Dette skyldes, at import af disse skind ikke  

 udgør nogen dyresundhedsmæssig risiko for modtagerlandet.
 Ifølge de danske betingelser for import af  

 rå, lufttørret skind fra pelsdyr fra tredjelande er der  

 følgende krav:
 Skindene skal indføres i tæt emballage forsynet med  

 solidt påklæbede mærkesedler og skal ledsages af et  

 dokument, der dokumenterer oprindelsen.
 Skindene skal føres direkte til modtagervirksomhedens adresse  

 og må kun føres bort fra virksomheden i fuldt forarbejdet  

 tilstand eller videresælges til virksomheder, der forarbejder  

 skind.
 Affald fra skindene, herunder emballage, destrueres, bedst ved  

 forbrænding.
Hvad angår muligheden for et importforbud af skind  

 fra hunde og katte, er dette ud fra et lovgivningsmæssigt synspunkt  

 muligt, idet området er underlagt nationale regler.
Et sådant  

 importforbud kan dog ikke begrundes veterinærfagligt udfra et  

 dyresundhedsmæssigt aspekt, men må tage afsæt i hensynet  

 til dyreværn.« 3. Spørgsmålet om at indføre det omhandlede  

 importforbud skal ses i lyset af Danmarks forpligtelser efter internationale  

 handelsaftaler.
Justitsministeriet har om dette spørgsmål  

 indhentet en udtalelse fra Udenrigsministeriet, der har oplyst  

 følgende:
» Det skal dog samtidig bemærkes, at eventuel  

 indførelse af specifik handelspolitiske foranstaltninger af den  

 omhandlede karakter må anses for omfattet af den fælles  

 handelspolitik og dermed af Fællesskabets enekompetence.« Justitsministeriet kan i den forbindelse oplyse, at  

 GATT-aftalens artikel XI, paragraf 1, indeholder et forbud mod  

 handelsrestriktioner, herunder importforbud.
Bestemmelsen lyder i en  

 uofficiel oversættelse således:
» Aftalen indeholder visse undtagelser fra det nævnte  

 forbud.
I denne sammenhæng skal nævnes aftalens artikel XX, der i  

 en uofficiel oversættelse i uddrag lyder således:
» a)	 	er nødvendige til beskyttelse af den offentlige  

 moral; b)	 	er nødvendige for at beskytte menneskers, dyrs eller  

 planters liv eller sundhed; ( ).« 4. Om det i spørgsmålet nævnte importforbud i  

 Italien har den danske ambassade i Rom oplyst bl.a. følgende:
» Under en telefonsamtale ( ) med det italienske  

 sundhedsministeriums afdeling for dyrevelfærd er det oplyst, at  

 Kommissionen har taget skridt mod Italien for offentliggørelse af  

 importforbud uden forudgående EU af skind, pelse, tøj og  

 lædervarer fabrikeret helt eller delvist af huder og skind af de  

 nævnte dyr.
Det blev ligeledes forbudt at ligge inde med,  

 markedsføre og importere nævnte varer.
I tilfælde af  

 konstaterede overtrædelser af godkendelse.« Den omtalte »forudgående  

 EU-godkendelse« henviser til notifikationspligten  

 i informationsproceduredirektivet 98/34 som ændret ved direktiv 98/48.  

 Efter dette direktiv er en medlemsstat forpligtet til at notificere udkast  

 til importforbud af f.eks. en vare forud for ikrafttræden.
 Justitsministeriet kan supplerende oplyse, at der af  

 Kommissionens meddelelse SG(2002) D/50397 om det italienske importforbud  

 fremgår følgende:
» Teksten er allerede vedtaget af den udstedende medlemsstat  

 og offentliggjort i lovtidende.
Kommissionen opfordrer medlemsstaten til at  

 oplyse, hvilke foranstaltninger den agter at træffe med henblik  

 på at løse denne situation: En ophævelse af den omtalte  

 tekst eller notifikation om et nyt udkast, der skal erstatte den omtalte  

 tekst.
Kommissionen minder i denne forbindelse om Domstolens dom af 30. april  

 1996, i henhold til hvilken de teknisk forskrifter, der vedtages i strid med  

 informationsproceduren i direktiv 98/34, er ugyldige (Sag C-194/94-Rec.  

 S.I-2201).« Om det i spørgsmålet nævnte  

 importforbud i USA har den danske ambassade i Washington oplyst, at The Dog  

 and Cat Protection Act of 2000, der trådte i kraft den 9. november  

 2002, forbyder import, eksport, fremstilling, salg, markedsføring,  

 transport og distribution af alle typer af produkter fremstillet ved  

 hjælp af skind eller pels fra hund og kat.
Overtrædelse af loven  

 kan medføre bøde på op til $10.000 for varer indeholdende  

 skind fra hund og kat.
 5. Efter Justitsministeriets opfattelse bør de videre  

 overvejelser på området tage udgangspunkt i mulighederne for at  

 indføre et generelt forbud mod produkter af skind og pelse af hunde og  

 katte.
Et importforbud, der alene er rettet mod produkter  

 fremstillet under dyreværnsmæssige uforsvarlige forhold og  

 således undtager anden, mere forsvarlig produktion af de omhandlede  

 produkter, vil efter Justitsministeriets opfattelse næppe kunne  

 håndhæves.
Justitsministeriet har herved lagt til grund, at det  

 ikke ud fra en undersøgelse af et produkt af hunde- eller kattepels  

 eller -skind er muligt at vurdere, under hvilke forhold produktet er  

 fremstillet.
En effektiv håndhævelse vil derfor forudsætte  

 en overordentlig ressourcekrævende   om overhovedet mulig  

 efterforskning af de enkelte produkters oprindelse og fremstillingsforhold.  

 Et sådant begrænset importforbud vil derfor næppe i praksis  

 kunne sikre, at der ikke i Danmark indføres produkter af hunde- og  

 kattepels og -skind fremstillet på en dyreværnsmæssigt  

 uforsvarlig måde.
Efter Justitsministeriets opfattelse vil den mest optimale  

 løsning være, at et generelt importforbud gennemføres  

 inden for hele EU.
Dette skyldes bl.a., at et rent nationalt forbud kan rejse  

 spørgsmål i forhold til EF-traktatens bestemmelser om varernes  

 fri bevægelighed, jf. nærmere herom straks nedenfor, og at et  

 generelt forbud inden for EU vil udgøre det mest effektive værn  

 mod import af de omhandlede produkter.
Da et importforbud ikke alene vil have virkning i forhold  

 til de lande, der producerer de omhandlede produkter, men også i  

 forhold til lande inden for EU, der importerer produkter fra tredjelande med  

 henblik på videresalg, skal et nationalt importforbud være i  

 overensstemmelse med EF-traktatens bestemmelser om varernes fri  

 bevægelighed.
Indføres produkterne lovligt fra et tredjeland til  

 en medlemsstat, er disse bragt i fri omsætning inden for hele EU, og  

 man kan fra dansk side derfor alene forbyde import af disse produkter fra  

 andre EU-lande, hvis et sådant forbud kan retfærdiggøres  

 efter reglerne i EF-traktatens artikel 28-30.
 Justitsministeriet vil på den baggrund rette  

 henvendelse til EU-kommissionen med en forespørgsel om, hvorvidt man  

 fra Kommissionens side overvejer initiativer til at gennemføre et  

 fælleseuropæisk forbud mod import af produkter af skind og pelse  

 fra hunde og katte.
 Justitsministeriet vil samtidig anmode Kommissionen om at  

 oplyse, hvilken betydning de ovennævnte regler i EF-traktaten efter  

 Kommissionens opfattelse har for eventuelle videre overvejelser om at  

 indføre et rent nationalt forbud.
Spm. nr.
S 2303 Til økonomi- og erhvervsministeren (29/5 02)  

 af:
Christian H.
Hansen (DF):
» Begrundelse Spørgeren har i dag opfordret justitsministeren til  

 at gribe ind med importforbud mod produkter af skind og pelse fra hunde og  

 katte, der er aflivet ved levende flåning eller på tilsvarende  

 grusom måde.
Når spørgeren også rejser sagen over  

 for økonomi- og erhvervsministeren, beror det på, at det  

 hører under ministeriets område at sikre, at forbrugeroplysning  

 foregår på lovlig måde.
Spørgeren finder, at det  

 må være i strid med lovgivningen, når hundepelse  

 sælges under betegnelserne: Gea-wolf, asiatisk ulv, sobaki, asiatisk  

 vaskebjørn, og hundeskind som speciallæder, ortopædisk  

 læder, lammeskind.
 Det må også være i strid med loven,  

 når kattepels sælges som vildkat, goyangi, bjergkat.
 Ministeren bedes oplyse, hvad han kan og vil foretage sig  

 for at hindre denne usympatiske og modbydelige forretningsaktivitet.
Svar (12/6 02) Økonomi- og erhvervsministeren (Bendt  

 Bendtsen):
 Indledningsvis vil jeg på det skarpeste tage afstand  

 fra denne afskyelige form for handel og vildledning.
Reglerne om markedsføring og vildledning findes i  

 markedsføringsloven, som administreres af Forbrugerombudsmanden.
Jeg  

 har derfor forelagt spørgsmålet for Forbrugerombudsmanden, der  

 udtaler følgende:
» » Overtrædelse af denne bestemmelse kan straffes med  

 bøde, jf. § 22, stk. 6, jf. stk. 3, i nævnte lov.
Forbrugerombudsmanden har ikke modtaget nogen anmeldelser.  

 Men er der tale om et mere generelt problem, har Forbrugerombudsmanden  

 mulighed for at gribe ind i medfør af lovens bestemmelser.
Er der tale  

 om en strafbar vildledning, vil Forbrugerombudsmanden bede politiet om at  

 efterforske sagen med henblik på evt. tiltalerejsning.« Som det fremgår af Forbrugerombudsmandens udtalelse,  

 indeholder markedsføringsloven allerede i dag en strafbelagt  

 bestemmelse, der vil kunne anvendes, hvis sådanne skind sælges  

 med vildledende betegnelser, og det vil således allerede i dag efter  

 omstændighederne være muligt for Forbrugerombudsmanden at gribe  

 ind.
 Jeg er samtidig bekendt med, at spørgeren over for  

 justitsministeren har rejst spørgsmål om importforbud i forhold  

 til produkter af skind og pelse fra sådanne hunde og katte.  

 Justitsministeriet er i øjeblikket i gang med at indhente  

 nærmere oplysninger til belysning af de forhold, der beskrives i  

 spørgsmålet, herunder om andre landes gennemførelse af  

 restriktioner i den anledning.
