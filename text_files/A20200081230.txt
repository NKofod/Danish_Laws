Lov om ændring af aktiesparekontoloven (Forhøjelse af loftet for indskud på aktiesparekontoen) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I aktiesparekontoloven, lov nr. 1429 af 5. december 2018, som ændret ved § 2 i lov nr. 84 af 30. januar 2019 og § 2 i lov nr. 1576 af 27. december 2019, foretages følgende ændring:
1. I § 9, stk. 1, 1. pkt., ændres »44.700 kr.« til: »87.450 kr.« § 2 Stk. 1. Loven træder i kraft den 1. juli 2020.
 Stk. 2. Loven har virkning fra og med den 1. januar 2020.
Givet på Christiansborg Slot, den 9. juni 2020 Under Vor Kongelige Hånd og Segl MARGRETHE R.
