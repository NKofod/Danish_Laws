Ankestyrelsens praksisundersøgelse om førtidspension  

  af souschef Kirsten Borum (Nyt fra Ankestyrelsen, nr. 2, juni 2005) Ankestyrelsen gennemførte i 2004 en praksisundersøgelse af  

 sager, hvor der er truffet afgørelse om overgang til førtidspension eller  

 afslag herpå efter lov om social pension § 18.
 I undersøgelsen indgår 100 afgørelser fra 34 kommuner og 24  

 afgørelser fra 8 sociale nævn.
Rapporten om praksisundersøgelsen er udsendt i februar 2005 og  

 kan hentes på Ankestyrelsens hjemmeside, se www.ast.dk under Ankestyrelsens  

 praksisundersøgelser.
Kapitel 1 i rapporten indeholder resumé og  

 anbefalinger.
Hovedresultater fra undersøgelsen -  

 	  

 Kravet om  

 ressourceprofil var godt indarbejdet i pensionssagerne -  

 	  

 I 25 sager var det  

 helt åbenbart, at arbejdsevnen ikke kunne forbedres.
Sagerne var behandlet  

 godt  

 og hensigtsmæssigt af kommunerne -  

 	  

 I 25 sager manglede  

 der dokumentation for, at arbejdsevnen ikke kunne forbedres, eller der var  

 tvivl om dokumentationsgrundlaget.
Kommunerne havde ikke belyst muligheden  

 for  

 at forbedre ressourcerne eller begrænse barriererne tilstrækkeligt.
-  

 	  

 Borgeren var ikke  

 tilstrækkeligt inddraget i 9 pct. af sagerne.
Der var tvivl om inddragelsen i  

 yderligere 13 pct.
 Undersøgelsen viser, at der er varierende kvalitet i kommunernes  

 behandling af sager om førtidspension.
 Det har blandt andet haft væsentlig betydning for vurderingen,  

 om der er tale om oplagte sager eller ikke-oplagte sager.
Oplagte sager Undersøgelsen viser, at de oplagte sager, hvor det er åbenbart,  

 at arbejdsevnen ikke kan forbedres, er behandlet godt og hensynsfuldt af  

 kommunerne.
 Det drejer sig om de tilfælde, hvor det på grund af særlige  

 forhold er helt åbenbart, at en persons arbejdsevne ikke kan forbedres ved  

 aktiverings-, revaliderings- og behandlingsmæssige samt andre  

 foranstaltninger.  

 Sådanne tilfælde er undtaget fra hovedreglen i § 18, hvorefter det  

 kræves,  

 at det er dokumenteret, at arbejdsevnen ikke kan forbedres.
 I bemærkningerne til lovbestemmelsen beskrives, at det i særlige  

 tilfælde vil være klart, at en praktisk afprøvning af arbejdsevnen med  

 henblik  

 på forbedring vil være åbenbar formålsløs eller endog vil kunne indebære  

 risiko  

 for forværring af personens tilstand.
I sådanne tilfælde kan en sag undtagelsesvis behandles efter  

 reglerne om førtidspension, uden at der forinden er iværksat aktiverings- og  

 revalideringstiltag mv.
Disse sager defineres også som »glatsager«.
 Som eksempler på tilfælde, hvor en afprøvning af arbejdsevnen  

 vil kunne anses for at være åbenbar formålsløs, nævnes i lovbemærkningerne  

 personer med en betydelig nedsat psykisk funktionsevne som følge af  

 udviklingshæmning, personer med en alvorlig hjerneskade eller en alvorlig  

 sindslidelse  

 samt personer med alvorlige lidelser, hvor de medicinske  

 behandlingsmuligheder  

 er udtømte og prognosen er, at sygdommen er fremadskridende, eller personen  

 har  

 kort levetid.
 Af de undersøgte sager, der indgik i Ankestyrelsens  

 praksisundersøgelse om førtidspension efter førtidspensionsreformen, var der  

 25  

 sager ud af 97 påbegyndte førtidspensionssager, hvor Ankestyrelsen vurderede,  

 at det på grund af særlige forhold var helt åbenbart, at arbejdsevnen ikke  

 kunne forbedres.
I bilag 5 til rapporten er der med stikord anført indholdet af  

 de 25 sager.
Som eksempler kan nævnes:
-  

 	  

 Tømrer på 57 år, der  

 har fået fjernet halvdelen af tungen på grund af cancer, og som har mistet  

 muskelvæv og vægt i betydeligt omfang efter strålebehandling.
Desuden er  

 højre  

 arm stort set ubrugelig efter en behandling genoptagelse af arbejdet er  

 opgivet -  

 	  

 Kvinde på 65 år med  

 svær knogleskørhed og følger efter 4 mindre blodpropper -  

 	  

 Sygeplejerske på 61 år  

 med alvorlig cancerlidelse med spredning, dårlig prognose -  

 	  

 59-årig kvinde med  

 betydelige følger efter blodprop Ikke oplagte sager I ikke-oplagte sager manglede der i godt en tredjedel af disse  

 sager dokumentation for, at arbejdsevnen ikke kunne forbedres.
 Den generelle regel i pensionslovens § 18 om, at det skal  

 være dokumenteret, at arbejdsevnen ikke kan forbedres, er således ikke  

 overholdt i et ret betydeligt antal tilfælde.
 Kommunerne må have øget opmærksomhed på, at sagsbehandlerne skal  

 oplyse sagerne bedre med hensyn til, om ressourcerne kan forbedres eller  

 barriererne begrænses.
 Det skal fremgå, hvilke konkrete jobfunktioner, der er  

 overvejet, og om der har været anledning til at give tilbud om forbedring ved  

 revalidering eller fleksjob.
Sagerne skal oplyses navnlig ved at inddrage borgeren selv, men  

 også ved at fx at inddrage virksomheden, hvor afprøvningen/revalideringen  

 fandt  

 sted.
Hvis arbejdsprøvning eller revalidering opgives, skal det fx belyses,  

 hvad der var baggrunden for, at det ikke lykkedes.
 Kommunerne har pligt til at sikre, at sagsbehandlerne har den  

 nødvendige socialfaglige viden om regler og praksis til at udføre arbejdet  

 efter arbejdsevnebekendtgørelsen.
