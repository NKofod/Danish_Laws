 I tilslutning til udenrigsministeriets bekendtgørelse nr. 90 af 11.  

 september 1969, Lovtidende C, meddeles det, at yderligere følgende stater med  

 virkning fra de vedføjede datoer har ratificeret eller tiltrådt den i  

 Strasbourg den 25. oktober 1967 undertegnede overenskomst om undervisning og  

 uddannelse af sygeplejersker:
Schweiz......................................... 20. november 1970 De pågældende stater har ved ratifikationen taget forbehold og afgivet erklæringer som følger:
 Schweiz.
I overensstemmelse med artikel 7 forbeholder Schweiz sig ret til at afvige  

 kapitel II i tillæg I ved at tillade optagelse på en sygeplejeskole af  

 ansøgere. der har nået et kulturelt og intellektuelt niveau svarende til otte  

 års almindelig skoleuddannelse, uden at disse behøver at være i besiddelse af  

 et officielt uddannelsesbevis.
Desuden forbeholder Schweiz sig ret til at  

 fravige de i kapitel III i tillæg I indeholdte bestemmelser således, at  

 timetallet for den teoretiske og anden planlagte undervisning fastsættes  

 anderledes end anført.
 Østrig.
 Den østrigske regering forbeholder sig ret til at fravige de i kapitel II  

 i tillæg I indeholdte bestemmelser således, at eleverne kun skal have nået et  

 kulturelt og intellektuelt niveau, svarende til otte års almindelig  

 skoleuddannelse, samt til at fravige de i kapitel III i tillæg I indeholdte  

 bestemmelser således, at timetallet for den teoretiske og anden planlagte  

 undervisning fastsættes anderledes end anført deri.
 Forbundsrepublikken Tyskland.
 Forbundsrepublikken Tyskland tager i overensstemmelse med overenskomstens  

 artikel 7 forbehold over for samtlige bestemmelser i overenskomstens tillæg  

 II.
 Udenrigsministeriet, den 26. april 1973.
 F.M.
 Torben Rønne.
