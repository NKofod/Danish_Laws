Betænkning afgivet af Udvalget for  

 Fødevarer, Landbrug og Fiskeri den 17. juni 1998 Betænkning over Forslag til lov om fødevarer m.m.  

 (fødevareloven) Udvalget har behandlet lovforslaget i en række  

 møder og har herunder haft samråd med fødevareministeren,  

 der tillige med miljø- og energiministeren og indenrigsministeren  

 skriftligt har besvaret spørgsmål fra udvalget.
Udvalgets  

 spørgsmål nr. 49, 64-67, 81, 93 og 128 samt  

 fødevareministerens besvarelse heraf er optrykt som bilag til  

 betænkningen.
 Endvidere har udvalget modtaget skriftlige og/eller  

 mundtlige henvendelser fra:
Amtsrådsforeningen i Danmark, Danmarks Aktive Forbrugere, Dansk Handel & Service, De Danske Håndværksslagtere, Frederikshavn Erhvervsråd, Fælleskommunal Levnedsmiddelkontrol  

 Københavns Amt Vest, HK/Kommunal, Kommunernes Landsforening, Københavns Kommune, Miljø- og  

 Forsyningsforvaltningen, Landbrugsraadet, Landbrugets Forsknings- og Levnedsmiddeludvalg LevnedsmiddelCenter - Vejle I/S, Mejeriforeningen, Miljø- og Levnedsmiddelcenter Sjælland  

 Øst I/S, Miljø- og Levnedsmiddelkontrollen Fyn I/S, Miljø- og Levnedsmiddelkontrollen i  

 Helsingør, Miljø- og Levnedsmiddelkontrollen i  

 Hjørring, Miljø- og Levnedsmiddelkontrollen for Lolland,  

 Falster og Møn, Miljø- og Levnedsmiddelkontrollen i Viborg I/S, Miljø- og Levnedsmiddelkontrollen Varde, Miljø- og Levnedsmiddelkontrollen Vestjylland  

 I/S, Miljø- og Levnedsmiddelkontrollen Østjylland  

 I/S, Sammenslutningen af Miljø- og  

 Levnedsmiddelkontrolenheder og Viborg Kommune.
 Henvendelsen fra De Danske Håndværksslagtere  

 og fødevareministerens kommentarer hertil er optrykt som bilag til  

 betænkningen.
 Der er af fødevareministeren og to mindretal  

 stillet ændringsforslag, hvorom henvises til de ledsagende  

 bemærkninger.
Vedrørende små slagtehuse Et flertal (udvalget med undtagelse af Enhedslistens  

 medlem) ønsker med henvisning til fødevareministerens  

 besvarelse af spørgsmål nr. 66 at understrege, at vedtagelse af  

 lovforslaget ikke må få negative kontrolmæssige  

 konsekvenser for de små slagtehuse, herunder heller ikke negative  

 finansielle konsekvenser i form af ændret gebyrpolitik.
Flertallet  

 noterer samtidig fødevareministerens besvarelse af  

 spørgsmål nr. 49, 64, 65, 67 og 128.
Vedrørende mobile slagtehuse Et flertal (udvalget med undtagelse af Socialistisk  

 Folkepartis og Enhedslistens medlemmer) ønsker med henvisning til  

 besvarelsen af spørgsmål 49, 64-67 og 128 at understrege behovet  

 for at bevare de mobile slagtehuse, herunder bl.a. til nødslagtning og  

 slagtning til landbefolkningens egen husholdning.
Flertallet understreger  

 samtidig, at forudsætningen for fortsættelse af ordningen er, at  

 de mobile slagtehuse alene yder den private ejer eller bruger af en ejendom  

 håndværksmæssig bistand ved slagtninger på ejendommen  

 til forbrug i egen husholdning.
Vedrørende uddannelseskrav Et flertal (udvalget med undtagelse af Socialistisk  

 Folkepartis og Enhedslistens medlemmer) noterer, at fødevareministeren  

 i sit svar på spørgsmål 81 anfører, at det er  

 hensigten at videreføre den nuværende afgrænsning af den  

 personkreds, som skal være omfattet af uddannelseskravet.
Det er efter  

 flertallets opfattelse vigtigt at få præciseret, at den nye  

 fødevarelov ikke indebærer yderligere bureaukrati i forhold til  

 de personer, der blot lejlighedsvis deltager i arrangementer, og personer,  

 der er involveret i tilvirkning, som ikke giver hygiejniske problemer.
Vedrørende offentliggørelse af kontrolresultater Et flertal (udvalget med undtagelse af Socialistisk  

 Folkepartis og Enhedslistens medlemmer) forventer, at  

 fødevareministeren administrerer loven i overensstemmelse med  

 følgende principper: Lovforslagets § 68 giver  

 fødevareministeren mulighed for at fastsætte regler om  

 offentliggørelse med navns nævnelse af resultater af kontrol,  

 som gennemføres i henhold til loven eller regler udstedt i  

 medfør af loven.
Systematisk offentliggørelse af  

 kontrolresultater med navns nævnelse skal imidlertid kun omfatte  

 fysiske og juridiske personer, herunder restauranter, som modtager  

 påbud om omsætningsbegrænsende foranstaltninger, accepterer  

 et bødeforlæg eller modtager dom for overtrædelse af  

 fødevarelovgivningen.
Vedrørende kontrolstruktur Et flertal (Socialdemokratiets, Det Konservative  

 Folkepartis, Dansk Folkepartis, Centrum-Demokraternes og Det Radikale  

 Venstres medlemmer af udvalget) finder det hensigtsmæssigt, at der for  

 den fremtidige kontrolstruktur på miljøkontrolområdet  

 hurtigst muligt findes en løsning, og noterer med tilfredshed i  

 miljø- og energiministerens bidrag til fødevareministerens  

 besvarelse af spørgsmål nr. 93, at  

 miljøbeskyttelsesniveauet ikke vil blive forringet som følge af  

 en enstrenget og ensartet fødevarekontrol.
 Et mindretal (Venstres, Socialistisk Folkepartis og  

 Kristeligt Folkepartis medlemmer af udvalget) er imod lovforslagets  

 kontrolstruktur, som indfører en centralistisk, statslig kontrol, og  

 som indskrænker den politiske og faglige debat om  

 fødevarekvalitet.
Mindretallet finder, at den rigtige tanke om en  

 sammenhængende, gennemskuelig og ensartet kontrol fra bord til jord  

 fuldt så godt kan tilgodeses ved at anvende den decentrale  

 kontrolstruktur, som Kommunernes Landsforening har foreslået.
I denne  

 model placeres ca. 12 enheder med lokal forankring i nye regioner.
 Endelig finder mindretallet det yderst betænkeligt,  

 at der ikke forud for lovforslagets vedtagelse er sket en afklaring af  

 konsekvenserne for varetagelsen af de kommunale miljøopgaver, som  

 på nuværende tidspunkt i mange tilfælde varetages i  

 miljø- og levnedsmiddelkontrolenhederne.
 Herefter indstiller et mindretal  

 (Socialdemokratiets, Det Konservative Folkepartis, Centrum-Demokraternes og  

 Det Radikale Venstres medlemmer af udvalget) lovforslaget til  

vedtagelse med det under nr. 7 stillede ændringsforslag.
 Et andet mindretal (Venstres og Kristeligt  

 Folkepartis medlemmer af udvalget) indstiller lovforslaget til vedtagelse med  

 de af Venstre, Socialistisk Folkeparti og Kristeligt Folkeparti under nr.  

 1-3, 5 og 6 stillede ændringsforslag.
 Et tredje mindretal (Socialistisk Folkepartis  

 medlemmer af udvalget) indstiller lovforslaget til forkastelse ved 3.  

 behandling, men vil stemme for de af Venstre, Socialistisk Folkeparti og  

 Kristeligt Folkeparti under nr. 1-3, 5 og 6 stillede  

 ændringsforslag.
 Mindretallet er imod lovforslaget, fordi ambitionsniveauet  

 på alt for mange områder er for lavt, og fordi alt for mange af  

 bemyndigelserne til ministeren er for uklart beskrevne.
 Mindretallet mener, at ønsket om at begrænse  

 brugen af tilsætningsstoffer i fødevarer, som et bredt flertal i  

 Folketinget har tilkendegivet, burde have været tydeligt markeret i  

 fødevareloven.
 Det er endvidere mindretallets opfattelse, at det af loven  

 klart burde fremgå, at det er forbudt at markedsføre  

 fødevarer, som myndighederne har konstateret er salmonellainficerede  

 eller i øvrigt er sundhedsfarlige.
 Efter mindretallets mening giver lovforslaget mulighed for  

 i alt for høj grad at udforme regler for sundhedsanprisninger for  

 såkaldte functional food-produkter, som åbner for  

 markedsføring af sundhedsskadelige produkter, og som vildleder  

 forbrugerne.
 Lovforslaget rummer heller ikke bestemmelser, som sikrer  

 en konsekvent indsats mod mere generel vildledning af forbrugerne, ligesom en  

 strategi for opfyldelse af kvalitetsmålsætningen er helt  

 fraværende.
Lovforslagets bestemmelser om offentliggørelse af  

 kontrolresultater og ministerens tilkendegivelser under lovforslagets  

 behandling indebærer efter mindretallets opfattelse en klar forringelse  

 af informationsniveauet til forbrugerne og dermed en begrænsning af det  

 frie forbrugsvalg.
I stedet burde forslaget have dannet grundlag for en langt  

 mere offensiv og målrettet brug af offentliggørelse som  

 instrument i en kvalitetsstrategi.
 Mindretallet er bekymret over den manglende åbenhed  

 om f.eks. forekomsten af nye sygdomsfremkaldende bakterier, som  

 Fødevareministeriet har lagt for dagen, og mindretallet frygter, at  

 centraliseringen af levnedsmiddelkontrollen sammen med den  

 erhvervsorienterede målsætning i lovforslaget og den styrkede  

 inddragelse af store erhvervsorganisationer i tilrettelæggelsen af  

 arbejdet vil betyde en væsentlig indskrænkning af  

 forbrugerbeskyttelsen på fødevareområdet og af den  

 offentlige debat om fødevarepolitikken.
 Mindretallet vil fortsat arbejde for, at de mange  

 ministerbemyndigelser bliver anvendt på en måde, som sætter  

 den bevidste forbruger og hensyn til miljø, sundhed, dyrevelfærd  

 og fødevarer af en høj kvalitet i centrum.
 Et fjerde mindretal (Dansk Folkepartis medlem af  

 udvalget) indstiller lovforslaget til vedtagelse med det af Dansk  

 Folkeparti under nr. 4 og det af fødevareministeren under nr. 7  

 stillede ændringsforslag.
 Et femte mindretal (Enhedslistens medlem af  

 udvalget) indstiller lovforslaget til forkastelse ved 3. behandling og  

 vil redegøre for sin stilling til de stillede ændringsforslag  

 ved 2. behandling.
Mindretallet anbefaler at stemme imod lovforslaget, som  

 primært handler om at indføre en centraliseret  

 levnedsmiddelkontrol, et enstrenget statsligt system.
Der er under  

 udvalgsbehandlingen fremkommet så mange indsigelser mod lovforslaget,  

 at det vil være lovsjusk at færdigbehandle lovforslaget i denne  

 samling, da de mange indsigelser ikke kan nå at få en rimelig  

 behandling.
Mindretallet anbefaler derfor regeringen at trække  

 lovforslaget tilbage med henblik på en grundig behandling i  

 folketingsåret 1998-99. Mindretallet vil redegøre nærmere  

 for sin holdning under 2. behandling.
Æ n d r i n g s f o r s l a g Af et mindretal (V, SF og KRF):
Til § 58 1)	Paragraffen udgår, og i stedet indsættes  

 følgende paragraffer:
 »§ 58. Det overordnede tilsyn med, at loven og de med hjemmel  

 i loven fastsatte regler overholdes, påhviler ministeren for  

 fødevarer, landbrug og fiskeri.
 § 01. Kommunalbestyrelsen påser, medmindre ministeren  

 for fødevarer, landbrug og fiskeri fastsætter andet, at de i  

 loven og de med hjemmel i loven fastsatte regler om behandling, salg, ind- og  

 udførsel af fødevarer overholdes.
 Stk. 2. Ministeren fastlægger efter forhandling med  

 Kommunernes Landsforening samt Københavns Kommune og Frederiksberg  

 Kommune hvilke øvrige beføjelser efter loven, der  

 henlægges til kommunalbestyrelserne.
 Stk. 3. Kommunalbestyrelsen kan bemyndige vedkommende  

 levnedsmiddelkontrolenhed, jf. § 03, til helt eller delvis at varetage  

 de opgaver, der påhviler kommunalbestyrelsen.
 Stk. 4. Ministeren kan fastsætte regler om den kontrol-  

 og tilsynsvirksomhed, som kommunalbestyrelserne skal udøve.
 § 02. Ministeren for fødevarer, landbrug og fiskeri kan  

 henlægge sine beføjelser efter loven til en institution under  

 ministeriet eller kan efter forhandling med vedkommende minister eller  

 myndighed henlægge sine beføjelser til en anden offentlig  

 institution, jf. dog § 01.
Stk. 2. Ministeren kan endvidere i nærmere  

 afgrænset omfang henlægge opgaver inden for lovens område  

 til private institutioner.
Ministeren kan fastsætte regler herom.
Stk. 3. Ministeren kan nedsætte udvalg til at  

 bistå ved administrationen af særlige områder inden for  

 loven.
Ministeren kan fastsætte regler herom.
§ 03. Ministeren for fødevarer, landbrug og fiskeri  

 fastlægger efter forhandling med Kommunernes Landsforening samt  

 Københavns Kommune og Frederiksberg Kommune en plan for landets  

 dækning med levnedsmiddelkontrolenheder.
I planen fastsættes  

 enhedernes antal og de enkelte enheders stedlige placering, funktion m.v.  

 samt det område, der skal betjenes af den pågældende enhed.  

 I planen kan optages bestemmelser om en fordeling og koordinering af  

 opgaverne mellem de enkelte enheder, navnlig med henblik på at sikre en  

 effektiv udnyttelse af de samlede laboratoriefaciliteter og en ligelig og  

 forsvarlig laboratoriemæssig dækning for hele landet.
Stk. 2. Levnedsmiddelkontrolenhederne udfører  

 undersøgelser af levnedsmidler m.v. i henhold til denne lov.
Enhederne  

 fører på vedkommende kommunalbestyrelses vegne, jf. § 01,  

 tilsyn med de steder, hvor levnedsmidler sælges eller behandles.
 Stk. 3. Kommunalbestyrelserne inden for en eller flere  

 levnedsmiddelkontrolenheders område kan over for ministeren  

 fremsætte forslag om revision af den i henhold til stk. 1  

 fastlagte plan.
 § 04. Ministeren for fødevarer, landbrug og fiskeri kan  

 fastsætte regler eller træffe bestemmelse om etablering af  

 økonomistyring baseret på fælles principper for  

 levnedsmiddelkontrolenhederne.
§ 05. Til dækning af udgifterne ved  

 levnedsmiddelkontrolenhedernes drift, herunder udgifterne til forrentning og  

 afskrivning, opkræver den kommune, der driver enheden, bidrag fra de  

 kommuner, for hvis område undersøgelser og tilsyn efter den i  

 § 52 nævnte plan udføres af den pågældende  

 enhed.
De nævnte bidrag kan af enhver af kommunalbestyrelserne  

 kræves forelagt til godkendelse hos ministeren for fødevarer,  

 landbrug og fiskeri.
 § 06. Ministeren for fødevarer, landbrug og fiskeri kan  

 træffe bestemmelse om arten og omfanget af den kontrol med  

 levnedsmidler m.v., der skal udføres af levnedsmiddelkontrolenhederne,  

 og kan fordele opgaverne mellem de kommunale laboratorieenheder og  

 Veterinær- og Fødevaredirektoratet under hensyn til  

 laboratoriernes personalemæssige og apparaturmæssige  

 kapacitet.
Stk. 2. Ministeren for fødevarer, landbrug og fiskeri  

 kan som led i den offentlige kontrol lade levnedsmidler m.v. undersøge  

 på andre offentlige eller private laboratorier.« Til § 59 2)	Paragraffen affattes således:
»§ 59. Veterinær- og Fødevaredirektoratet  

 fører tilsyn med levnedsmiddelkontrolenhederne.
Om forefundne mangler  

 afgives redegørelse til ministeren for fødevarer, landbrug og  

 fiskeri.
Afhjælpes de påtalte mangler ikke inden for frister  

 fastsat af Veterinær- og Fødevaredirektoratet, kan ministeren  

 for fødevarer, landbrug og fiskeri beslutte, at Veterinær- og  

 Fødevaredirektoratet skal overtage og herefter drive den  

 pågældende enhed.
Ministeren fastsætter de nærmere  

 vilkår for overtagelsen, herunder i hvilket omfang Veterinær- og  

 Fødevaredirektoratet skal varetage de opgaver, som i henhold til  

 § 01, stk. 1 og 2, er pålagt kommunalbestyrelserne.« Til § 67 3)	Paragraffen affattes således:
»§ 67. Ministeren for fødevarer, landbrug og fiskeri  

 fastlægger efter forhandling med de landsdækkende  

 forbrugerorganisationer og Kommunernes Landsforening samt Københavns  

 Kommune og Frederiksberg Kommune regler for lokale  

 forbrugerrepræsentanters inddragelse i levnedsmiddelkontrolenhedernes  

 arbejde med forbrugerbeskyttelse.« Af et mindretal (DF):
Til § 68 4)	I stk. 2 indsættes efter 1. pkt.  

 som nyt punktum:
»Offentliggørelse kan dog ikke ske på  

 Internettet.« Af et mindretal (V, SF og KRF):
Til § 74 5)	I 1. pkt. ændres »§ 58«  

 til: »§§ 01, 02, 03 og 59«.
Ny paragraf 6)	Efter § 79 indsættes i kapitel  

 17 som ny paragraf:
 »§ 07. De respektive kommuner tilbyder de statslige  

 tjenestemænd, som på tidspunktet for lovens ikrafttræden er  

 beskæftiget med varetagelsen af opgaver i henhold til loven eller de i  

 § 80, stk. 2, nævnte love, ansættelse fra dette  

 tidspunkt som kommunale tjenestemænd i tilsvarende stillinger med  

 henblik på varetagelse af opgaverne i de enheder, der er nævnt i  

 § 03. Ansættelsen tilbydes på de vilkår, der  

 gælder for de kommunale tjenestemænd, dog således at der  

 ikke herved sker en forringelse af de pågældendes hidtidige  

 løn- og andre ansættelsesvilkår.
 Stk. 2. Hvis en statstjenestemand, der har fået tilbudt  

 ansættelse i henhold til stk. 1, ikke ønsker  

 ansættelse som kommunal tjenestemand, opretholdes den statslige  

 ansættelse og de herfor gældende vilkår under  

 tjenestemandens udførelse af de opgaver, der er henlagt til den  

 tilbudte kommunale stilling.
Stk. 3. En tjenestemand, som i henhold til stk. 2  

 vælger at opretholde den statslige ansættelse under  

 udførelse af de opgaver, der er henlagt til den tilbudte kommunale  

 stilling, har ikke krav på ventepenge, rådighedsløn eller  

 pension på grund af den opgaveomlægning, der sker i forbindelse  

 med oprettelsen af de i § 03 nævnte enheder.
Tjenestemanden har  

 pligt til at underkaste sig de forandringer i sine tjenesteforretningers  

 omfang og beskaffenhed, som følger af denne opgaveomlægning.
 Stk. 4. En tjenestemand, som vælger at opretholde den  

 statslige ansættelse, kan senest 5 år efter det i stk. 1  

 nævnte tidspunkt søge overgang til ansættelse som kommunal  

 tjenestemand på vilkår som nævnt i stk. 1.
 Stk. 5. Den pågældende kommune refunderer staten  

 udgifterne til løn til statstjenestemænd, der i henhold til  

 stk. 2 vælger at opretholde den statslige ansættelse,  

 så længe de udfører arbejde for kommunen.
 Stk. 6. Hvis den pågældende kommune ikke  

 længere har behov for beskæftigelse af en tjenestemand, som har  

 valgt at opretholde den statslige ansættelse, kan kommunen efter  

 forudgående varsling af staten bringe tjenestemandens arbejdsforhold  

 til kommunen til ophør med det for tjenestemanden gældende  

 opsigelsesvarsel.
Stk. 7. Den pågældende kommune afholder eventuelle  

 udgifter til rådighedsløn eller ventepenge og udbetaler pension  

 til de tjenestemænd, der i henhold til stk. 1 og 4 overgår  

 til ansættelse som kommunale tjenestemænd.
Staten refunderer  

 kommunerne den del af tjenestemandens pension, der forholdsmæssigt  

 svarer til tjenestemandens pensionsalder ved overgangen til tjeneste i  

 kommunen.
 Stk. 8. Den pågældende kommune refunderer staten  

 eventuelle udgifter til rådighedsløn eller ventepenge til de  

 tjenestemænd, der i henhold til stk. 2 vælger at opretholde  

 den statslige ansættelse, og hvis tjeneste i staten senere bringes til  

 ophør efter stk. 6.
Stk. 9. Staten udbetaler pensionen til de tjenestemænd,  

 der i henhold til stk. 2 vælger at opretholde den statslige  

 ansættelse.
Kommunen refunderer staten den del af tjenestemandens  

 pension, der forholdsmæssigt svarer til den pensionsalder,  

 tjenestemanden har optjent efter overgangen til tjeneste i kommunen.« Af fødevareministeren, tiltrådt af et flertal  

(S, KF, DF, CD og RV):
Ny paragraf 7)	Efter § 79 indsættes i kapitel 17  

 som ny paragraf:
 »§ 08. Staten tilbyder de kommunale tjenestemænd, som  

 på tidspunktet for ikrafttræden af § 59 er beskæftiget  

 med varetagelsen af opgaver i henhold til denne lov eller de i § 80,  

 stk. 2, nævnte love, ansættelse fra dette tidspunkt som  

 statstjenestemænd i tilsvarende stillinger med henblik på  

 varetagelse af opgaverne i de enheder, der er nævnt i § 59.  

 Ansættelsen tilbydes på de vilkår, der gælder for  

 tjenestemænd i staten, dog således at der ikke herved sker en  

 forringelse af de pågældendes hidtidige løn- og andre  

 ansættelsesvilkår.
 Stk. 2. Hvis en kommunal tjenestemand, der har fået  

 tilbudt ansættelse i henhold til stk. 1, ikke ønsker  

 ansættelse som statstjenestemand, opretholdes den kommunale  

 ansættelse og de herfor gældende vilkår under  

 tjenestemandens udførelse af de opgaver, der er henlagt til den  

 tilbudte statslige stilling.
Stk. 3. En tjenestemand, som i henhold til stk. 2  

 vælger at opretholde den kommunale ansættelse under  

 udførelse af de opgaver, der er henlagt til den tilbudte statslige  

 stilling, har ikke krav på ventepenge, rådighedsløn eller  

 pension på grund af den opgaveomlægning, der sker i forbindelse  

 med oprettelsen af de i § 59 nævnte enheder.
Tjenestemanden har  

 pligt til at underkaste sig de forandringer i sine tjenesteforretningers  

 omfang og beskaffenhed, som følger af denne opgaveomlægning.
 Stk. 4. En tjenestemand, som vælger at opretholde den  

 kommunale ansættelse, kan senest 5 år efter det i stk. 1  

 nævnte tidspunkt søge overgang til ansættelse som  

 statstjenestemand på vilkår som nævnt i stk. 1.
 Stk. 5. Staten refunderer kommunen udgifterne til løn  

 til de kommunale tjenestemænd, der i henhold til stk. 2  

 vælger at opretholde den kommunale ansættelse, så  

 længe de udfører arbejde for staten.
 Stk. 6. Hvis staten ikke længere har behov for  

 beskæftigelse af en tjenestemand, som har valgt at opretholde den  

 kommunale ansættelse, kan staten efter forudgående varsling af  

 vedkommende kommune bringe tjenestemandens arbejdsforhold til staten til  

 ophør med det for tjenestemanden gældende opsigelsesvarsel.
Stk. 7. Staten afholder eventuelle udgifter til  

 rådighedsløn eller ventepenge og udbetaler pension til de  

 tjenestemænd, der i henhold til stk. 1 og 4 overgår til  

 ansættelse som statstjenestemænd.
Kommunen refunderer staten den  

 del af tjenestemandens pension, der forholdsmæssigt svarer til  

 tjenestemandens pensionsalder ved overgangen til tjeneste i staten.
 Stk. 8. Staten refunderer kommunen eventuelle udgifter til  

 rådighedsløn eller ventepenge til de tjenestemænd, der i  

 henhold til stk. 2 vælger at opretholde den kommunale  

 ansættelse, og hvis tjeneste i staten senere bringes til ophør  

 efter stk. 6.
Stk. 9. Kommunen udbetaler pensionen til de  

 tjenestemænd, der i henhold til stk. 2 vælger at opretholde  

 den kommunale ansættelse.
Staten refunderer kommunen den del af  

 tjenestemandens pension, der forholdsmæssigt svarer til den  

 pensionsalder, tjenestemanden har optjent efter overgangen til tjeneste i  

 staten.
Stk. 10. Den endelige administrative afgørelse af  

 tvivlsspørgsmål efter stk. 1-9 træffes af  

 finansministeren efter forhandling med de involverede parter.« B e m æ r k n i n g e r Til nr. 1-3 Hensigten med ændringsforslagene er at etablere et  

 kommunalt forankret kontrolsystem på fødevareområdet.
Til nr. 4 Hensigten med ændringsforslaget er at forhindre  

 eventuelle negative følger for den danske eksport ved  

 offentliggørelse af kontrolresultater på Internettet.
Til nr. 5 Ændringsforslaget er en konsekvens af  

 ændringsforslag nr. 1-3.
Til nr. 6 Ændringsforslaget er en konsekvens af  

 ændringsforslag nr. 1-3 og er en kommunalt forankret model af det af  

 fødevareministeren stillede ændringsforslag nr. 7.
Til nr. 7 Til stk. 1 Fødevareministeriet tilbyder de kommunale  

 tjenestemænd, der på tidspunktet for statens overtagelse af  

 fødevarekontrollen varetager opgaver inden for denne kontrol ved de  

 nuværende kommunale levnedsmiddelkontrolenheder eller i de enkelte  

 kommuner, ansættelse som statstjenestemænd med tjeneste indtil  

 videre ved de statslige enheder, som etableres i medfør af  

 lovforslagets § 59.
 Ansættelse tilbydes fra det tidspunkt, hvor ansvaret  

 for fødevarekontrollen ved ikrafttræden af lovforslagets  

 § 59 overgår fuldt ud til Fødevareministeriet.
For ansættelsen vil gælde de vilkår, der  

 gælder for statstjenestemænd.
Dette indebærer bl.a., at  

 ansættelsesområdet vil være Fødevareministeriet med  

 tilhørende institutioner.
For administrative tjenestemænd, der  

 ved ansættelsen får tjenestested i hovedstadsområdet, vil  

 ansættelsesområdet også omfatte samtlige andre ministeriers  

 departementer.
De pågældende sikres, at der ikke ved overgang til  

 statsansættelse vil ske en forringelse af deres hidtidige løn-  

 og andre ansættelsesvilkår under den kommunale  

 ansættelse.
Da opgaverne i den kommunale fødevarekontrol  

 overføres til de i lovforslagets § 59 nævnte statslige  

 enheder, er det forudsat, at det overenskomstansatte personale følger  

 med og dermed overgår til statslig ansættelse under  

 Fødevareministeriet.
De overenskomstansatte vil blive ansat på  

 de for staten gældende vilkår i overenskomst mellem  

 Finansministeriet og vedkommende faglige organisation.
Som nævnt i de  

 almindelige bemærkninger til lovforslaget vil overførselen ske i  

 henhold til reglerne i lov om virksomhedsoverdragelse.
Til stk. 2 og 3 Forslaget i stk. 2 giver en tjenestemand, der har  

 fået tilbud om statsansættelse, mulighed for at afslå dette  

 og bibeholde ansættelsen som kommunal tjenestemand.
Bestemmelsen betyder, at den pågældende som  

 udlånt kommunal tjenestemand desuagtet udfører de anviste  

 statslige opgaver, der hører til den tilbudte stilling.
Disse opgaver  

 er tjenestemanden altså forpligtet til at udføre, medmindre den  

 pågældende vælger selv at opsige sin stilling.
Stk. 3 omhandler tjenestemandens pligter m.v. i  

 relation til den konkrete opgaveomlægning og statuerer en pligt for de  

 tjenestemænd, der har fået statens tilbud om ansættelse,  

 til at tåle denne opgaveomlægning og til som udlånte  

 kommunale tjenestemænd at udføre de opgaver, der hører  

 til den tilbudte stilling.
Opgaveomlægningen giver ikke i sig selv  

 disse tjenestemænd krav på rådighedsløn, ventepenge  

 eller pension.
Til stk. 4 En tilsvarende bestemmelse kendes fra tidligere  

 opgaveoverførsler mellem staten og amts- eller primærkommunerne,  

 og det er derfor fundet naturligt at lade denne ordning gælde  

 også i nærværende tilfælde.
Til stk. 5 Fødevareministeriet refunderer den af kommunen  

 udbetalte løn m.v. til de tjenestemænd, der i forbindelse med  

 opgaveomlægningen har valgt at være udlånt som kommunale  

 tjenestemænd under arbejdet for staten.
Til stk. 6 og 7 Statens mulighed for løbende at justere  

 personaleforbruget omfatter også de tjenestemænd, som  

 vælger at opretholde den kommunale ansættelse.
Det er i så  

 fald blot arbejdsforholdet til staten, der opsiges.
Hvorvidt også  

 ansættelsesforholdet til kommunen skal opsiges, beror på  

 kommunen.
Til de tjenestemænd, der overgår til  

 ansættelse som statstjenestemænd, udbetaler staten løn,  

 eventuel rådighedsløn eller ventepenge.
Endvidere udbetaler  

 staten pension, og udgifterne hertil deles mellem staten og kommunen.
Ordningen med refusion af den del af tjenestemandens  

 pension, der vedrører pensionsalder optjent inden  

 opgaveomlægningen, har været anvendt ved tidligere  

 opgaveomlægninger.
Kommunen skal således opfylde sin del af  

 pensionsforpligtelsen over for de tidligere kommunale tjenestemænd ved  

 fra pensioneringstidspunktet at refundere staten en forholdsmæssig del  

 af pensionsudgiften.
 Refusionen forudsættes at finde sted  

 halvårligt den 1. juli og 1. januar, medmindre andet aftales.
Til stk. 8 Hvis staten bringer en tjenestemands arbejdsforhold til  

 ophør i henhold til stk. 6, og kommunen ikke har mulighed for  

 beskæftigelse af den pågældende, vil kommunen bringe  

 ansættelsesforholdet til ophør ved afskedigelse.
 Der kan så opstå et krav fra tjenestemanden  

 på rådighedsløn eller ventepenge i henhold til de  

 kommunale regler herom.
 Ifølge bestemmelsen skal staten afholde disse  

 udgifter, idet det ikke forekommer rimeligt i denne forbindelse at  

 gøre forskel på tjenestemænd, der overgår til  

 statsansættelse, og tjenestemænd, der opretholder den kommunale  

 ansættelse.
Det er en betingelse for statens forpligtelse til at  

 betale rådighedsløn eller ventepenge, at der er  

 tidsmæssigt sammenfald af - eller nær forbindelse imellem -  

 ophøret af arbejdsforholdet til staten og af det kommunale  

 ansættelsesforhold.
Hvis der hengår et stykke tid fra  

 ophøret af dette arbejdsforhold til afskedigelsen, og tjenestemanden i  

 denne periode har været beskæftiget for kommunen, er »risikoen«  

 for, at afskedigelse bliver nødvendig med deraf følgende krav  

 på rådighedsløn eller ventepenge, gået over til  

 kommunen, der så må betale disse ydelser.
Til stk. 9 For så vidt angår de tjenestemænd, der  

 opretholder den kommunale ansættelse, følger det af dette  

 ansættelsesforhold, at kommunen udbetaler pensionen i henhold til de  

 kommunale regler herom.
 Bestemmelsen i 2. pkt. er et modstykke til bestemmelsen i  

 stk. 7, 2. pkt.
 Det fastslås, at staten opfylder sin del af  

 pensionsforpligtelsen over for de tjenestemænd, der opretholder den  

 kommunale ansættelse, ved refusion til kommunen i forhold til den del  

 af tjenestemandens pensionsalder, der er optjent under udførelse af  

 arbejde for staten.
Til stk. 10 Det er fundet hensigtsmæssigt, at der medtages en  

 bestemmelse om, at tvivlsspørgsmål vedrørende de i  

 § 08 nævnte tjenestemandsretlige og pensionsmæssige forhold  

 afgøres af finansministeren.
 Det forudsættes, at finansministeren, inden der  

 træffes afgørelse, forhandler med de involverede parter, som vil  

 være fødevareministeren, Kommunernes Landsforening,  

 Københavns Kommune og Frederiksberg Kommune, samt vedkommende  

 tjenestemandsorganisationer eller nogle af disse.
Erling Christensen (S) Hugo Sørensen (S) Erik  

 Mortensen (S) Margot Torp (S) Jørn Jespersen (SF) fmd.
Kristen Touborg (SF) Annie  

 Lunde Hansen (CD) Vibeke Peschardt (RV) Keld Albrechtsen (EL) Christian  

 Mejdahl (V) Jens Kirk (V) Mariann Fischer Boel (V) Peter Hansen-Nord (V) Lene  

 Espersen (KF) nfmd.
Henning Grove (KF) Christian H.
Hansen (DF) Ole M.
Nielsen  

 (KRF) Fremskridtspartiet havde ikke medlemmer i udvalget.
Bilag Nogle af udvalgets spørgsmål til  

 fødevareministeren og dennes svar herpå tillige med en  

 henvendelse fra De Danske Håndværksslagtere og ministerens  

 kommentar hertil DE DANSKE HÅNDVÆRKSSLAGTERE Sekretariatet Strandgårdsvej 21 DK-5762 Vester Skerninge Tel.: +45 6224 +45 6224 4131 Fax.: +45 6224 1802 Mobil: +45 4016 1842 Udvalget for Fødevarer, Landbrug & Fiskeri, Folketinget, Christiansborg, 1240 København K.
V.
Skerninge, den 26. april 1998 Vedr.: Foretræde for Udvalget for Fødevarer, Landbrug  

 & Fiskeri, den 29. april 1998 I fortsættelse af skrivelse af 16. april d.å.,  

 om foretræde for udvalget, skal De Danske Håndværksslagtere  

 (DDH) vedrørende udkast til fødevarelov bemærke, at man  

 generelt hilser fødevareloven velkommen, idet reglerne hermed samles i  

 et lovkompleks.
 Imidlertid finder DDH, at der er behov for at påpege  

 enkelte forhold i lovforslaget, som bør ændres.
 Ad § 40 & § 41:
 Lovforslagets § 40 og § 41 foreskriver, at  

 nødslagtninger og hjemmeslagtninger ikke er omfattet af de generelle  

 krav om autorisation.
DDH finder det uheldigt, at disse slagtninger er undtaget  

 herfra, idet et ikke ringe antal slagtninger finder sted indenfor disse  

 områder.
F.eks. er DDH bekendt med, at der findes mere end 50 mobile  

 slagtningsanlæg, som har specialiseret sig i hjemmeslagtninger.
Som  

 lovforslaget er udformet, vil der - som udgangspunkt - ikke finde nogen  

 kontrol sted fra myndighederne side, hvilket må undre, når  

 lovforslaget ellers lægger op til at sikre optimale hygiejniske og  

 dyresundhedsmæssige forhold.
DDH har noteret sig i bemærkningerne til  

 lovforslaget, at det overvejes, om det vil være hensigtsmæssigt  

 med en regulering på området.
I givet fald er der hjemmel hertil  

 i lovforslagets § 44 og § 45.
 Imidlertid vil DDH anbefale, at reguleringsbestemmelser -  

 for dette område - skal være gældende fra lovens  

 ikrafttræden, således at der for alle slagtninger, der foretages,  

 vil kunne være fuld kontrol med dyrenes sundhedstilstand.
 Ad § 59:
 I bemærkningerne til § 59 anføres det,  

 at det påtænkes at oprette 8-10 regionale tilsynsmyndigheder og  

 at det anbefales, at enhederne sikres et passende geografisk  

 ansvarsområde.
 Der lægges således op til en reduktion af  

 kontrolenhederne i forhold til de nuværende  

 levnedsmiddelkontrolenheder.
 DDH frygter, at en reduktion af enhederne - til det i  

 bemærkningerne foreslåede antal - vil kunne medføre, at  

 specielt DDH-medlemmer - der består af mindre slagtehuse og slagterier  

 - vil få forøgede omkostninger til kontrollen i forhold til de  

 store slagterikoncerner.
 DDH s medlemmer er geografisk placeret i en række  

 yderområder, hvorfor ændringerne vil kunne medføre  

 større betalinger til tilsynsmyndighederne, f.eks. i form af betaling  

 til forøgede transportomkostninger, tidsanvendelse m.v.
DDH finder, at der i lovforslaget er behov for en  

 præcisering af rammerne for, hvilke hensyn ministeriet skal tage ved  

 placering af disse regionale tilsynsmyndigheder.
Geografisk placering  

 må ikke kun ske ud fra et hensyn til, hvor de fleste virksomheder er  

 placeret.
Der må således også tages hensyn til, at  

 virksomheder, der er placeret langt fra en regional tilsynsmyndighed, ikke  

 får forøgede omkostninger til kontrol og dermed i  

 konkurrencemæssige sammenhænge stilles dårligere.
 Ad § 67:
 § 67 foreskriver, at der kan ske  

 offentliggørelse af f.eks. kontrolresultater, domme for  

 overtrædelse af fødevarelovgivningen m.v.
 Offentliggørelse er et instrument, som kan få  

 katastrofale følger for den virksomhed, der måtte blive udsat  

 herfor.
Det er DDH s opfattelse, at mindre overtrædelse og  

 førstegangsovertrædelser som udgangspunkt ikke bør  

 offentliggøres, idet offentliggørelse tidligere har ført  

 til, at nogle virksomheders kundegrundlag totalt forsvandt.
Hvor der er tale  

 om førstegangs- og mindre forseelser, bør anvisning,  

 påbud/forbud m.v. være fuldt tilstrækkeligt.
Hjælper  

 disse skridt ikke, kan det være på sin plads evt. at benytte  

 offentliggørelse som et egnet middel.
På den baggrund skal DDH  

 anbefale, at det i loven præciseres, hvornår  

 offentliggørelse af kontrolresultater m.v. må finde sted.  

 Offentliggørelse bør anvendes med varsomhed, og dette må  

 ske under skyldig hensyntagen til dels virksomhedernes muligheder for at  

 fortsætte driften og dels under skyldig hensyntagen til evt.  

 sundhedsfare.
Med venlig hilsen Jens Engstrøm formand Spørgsmål 49:
Ministeren bedes kommentere henvendelsen af 26. april 1998  

 fra De Danske Håndværksslagtere vedrørende  

 fødevareloven, jf.
L 9 - bilag 45.
 Svar:  

 Ad § 40 og § 41.
Slagtning og slagtemæssig behandling af husdyr  

 må efter hovedreglen i lovforslagets § 44, stk. 2, kun finde  

 sted på en virksomhed, der er autoriseret hertil af  

 fødevareministeren.
Undtagelser til hovedreglen er § 40 om  

 nødslagtning på stedet af dyreværnsmæssige  

 årsager af syge eller tilskadekomne dyr samt § 41, stk. 1,  

 om, at en ejendoms ejer eller bruger kan foretage slagtning og  

 efterfølgende slagtemæssig behandling af egne dyr til forbrug i  

 egen husholdning.
Med bestemmelserne foreslås reguleringen i den  

 nugældende kødlov videreført.
Nødslagtning  

 beskriver den situation, at et ellers sundt og rask dyr kommer til skade og  

 af dyreværnsmæssige årsager efter beslutning af  

 dyrlæge må aflives på stedet, og hvor intet taler imod en  

 anvendelse af kødet til menneskeligt konsum.
Dyrets ejer kan i  

 nødslagtningssituationen enten vælge at lade dyret indgå  

 til eget forbrug i egen husholdning, hvorefter forholdet omfattes af reglerne  

 om hjemmeslagtning, eller også kan det aflivede dyr indleveres til  

 slagtemæssig behandling på en autoriseret virksomhed.
I  

 sidstnævnte tilfælde forudsættes det overfor  

 embedsdyrlægen ved den autoriserede slagtevirksomhed dokumenteret af  

 ejeren ved erklæring fra den tilkaldte dyrlæge, at  

 nødslagtning af dyret var nødvendig af  

 dyreværnsmæssige grunde.
På bekendtgørelsesniveau er  

 implementeret EU- direktivbestemmelser herom, ligesom der er implementeret  

 direktivbestemmelser om transport til og kødkontrol af  

 nødslagtede dyr på den autoriserede slagtevirksomhed.
Det ligger  

 i selve nødslagtningssituationen, at dyret skal aflives på  

 stedet.
De Danske Håndværksslagtere (DDH) foreslår  

 nødslagtning omfattet af de generelle krav om autorisation.
Dette er  

 af dyreværnsmæssige årsager uacceptabelt, idet konsekvensen  

 heraf vil være enten, at det tilskadekomne dyr skal transporteres til  

 en autoriseret slagtevirksomhed, eller at dyret skal vente på en  

 autoriseret slagters ankomst til ulykkesstedet.
DDH ønsker også hjemmeslagtninger omfattet af  

 de generelle krav om autorisation.
Et folketingsflertal fastholdt ved  

 vedtagelsen af den gældende kødlov en begrænset adgang for  

 landbefolkningen til at foretage slagtning og slagtemæssig behandling  

 af egne dyr til forbrug i egen husholdning uden, at denne aktivitet skulle  

 underlægges offentlig kontrol.
Dette er en adgang befolkningen på  

 landet altid har haft, og som foreslås videreført i forslaget  

 til ny fødevarelov.
Da hjemmeslagtninger er undtaget fra kravet om  

 autorisation, har Fødevareministeriet ingen administrative  

 beføjelser i relation til hjemmeslagtninger.
Formodede  

 overtrædelser af reglerne om hjemmeslagtning kan alene gøres til  

 genstand for politimæssig efterforskning og tiltalerejsning.
De mobile  

 slagtningsanlæg, som DDH i skrivelsen af 26. april 1998, refererer til  

 - også kaldet »slagtebusser« - kan inden for lovgivningens rammer alene  

 yde den private ejer eller bruger af en ejendom  

 håndværksmæssig bistand ved slagtning på ejendommen  

 af dennes dyr og til forbrug i dennes egen husholdning.
En sådan  

 bistand svarer til andre mere traditionelle hjemmeslagteres funktion.
Det  

 hjemmeslagtede kød må ikke bringes i omsætning, ligesom en  

 slagtebus ikke efter endt slagtning må medtage kroppene til senere  

 partering og nedkøling andetsteds.
Fødevareministeriet har  

 imidlertid fået flere henvendelser om, at slagtebusser ikke holder sig  

 inden for lovens rammer, idet busserne i visse tilfælde fører de  

 slagtede dyr fra ejendommen med henblik på partering og  

 nedkøling og med videresalg for øje.
På denne baggrund  

 overvejes det for øjeblikket i Fødevareministeriet at  

 indskærpe reglerne og øge kontrollen på dette  

 område.
 Ad § 59.
 DDH frygter, at Regeringens forslag om en reduktion af  

 kontrolenhederne vil kunne medføre, at specielt DDH-medlemmer, mindre  

 slagtehuse og slagterier, vil få forøgede omkostninger til  

 kontrollen i forhold til de store slagterikoncerner.
 DDH's medlemmer er geografisk placeret i en række  

 yderområder, hvorfor ændringerne vil kunne medføre  

 større betalinger til tilsynsmyndighederne, f.eks. i form af betaling  

 til forøgede transportomkostninger, tidsanvendelse m.v.
Dyrlægekontrollen med de små slagtehuse  

 udføres i øjeblikket af levnedsmiddelkontrolenhederne som en  

 udlagt opgave fra Veterinær- og Fødevaredirektoratet.
Den  

 enkelte levnedsmiddelkontrolenhed udfører kontrollen enten ved eget  

 personale eller ved privat praktiserende dyrlæger, alt efter hvad der  

 er mest hensigtsmæssigt.
Praktiserende dyrlægers kontrolopgaver  

 sker under tilsyn fra levnedsmiddelkontrolenheden og Veterinær- og  

 Fødevaredirektoratet.
Efter den foreslåede ændring af  

 kontrolstrukturen vil tilsynet med små slagtehuse fortsat kunne  

 udøves af praktiserende dyrlæger eller den regionale  

 kontrolenhed.
Praktiserende dyrlægers opgavevaretagelse vil ske under  

 tilsyn fra den regionale kontrolenhed og Veterinær- og  

 Fødevaredirektoratet.
 Forslaget til fødevarelov medfører dermed  

 ingen ændring for så vidt angår dyrlægekontrollen med  

 små slagtehuse, idet man fortsat vil lægge vægt på en  

 hensigtsmæssig ressourceudnyttelse.
 Ad § 67.
 DDH finder at offentliggørelse af kontrolresultater  

 kun bør komme på tale i tilfælde af sundhedsfare eller ved  

 gentagne overtrædelser, således at mindre forseelser og  

 førstegangsovertrædelser ikke offentliggøres.
Det er min opfattelse, at det er væsentligt for hele  

 systemet med offentliggørelse af kontrolresultater, at der er mulighed  

 for at oplyse navn på personer og virksomheder.
I den forbindelse  

 finder jeg, at de kriterier, som er nævnt i bemærkningerne til  

 bestemmelsen, påbud/forbud om omsætningsbegrænsende  

 foranstaltninger, accepteret bødeforlæg eller modtaget dom for  

 overtrædelse af fødevarelovgivningen, som indtil videre er  

 forudsætningen for offentliggørelse af navne, som hovedregel er  

 hensigtsmæssige.
Disse kriterier medfører også, at f.eks.  

 påbud/forbud, som ikke fører til  

 omsætningsbegrænsende foranstaltninger, ikke vil blive  

 offentliggjort ved navns nævnelse.
 Spørgsmål 64:
 Ministeren bedes oplyse reglerne for fastsættelse af  

 gebyr for levnedsmiddelkontrol, herunder oplyse, i hvilket omfang  

 kontrollanternes overenskomst med Kommunernes Landsforening påvirker  

 gebyrfastsættelsen.
 Svar:
 Reglerne for fastsættelse af afgifter for  

 fødevarekontrol afhænger af hvilket af de eksisterende  

 lovgivningsområder, den pågældende  

 fødevareproduktion eller - forhandling er underlagt.
På en række af disse områder er der tale  

 om implementering af pligten til at opkræve kontrolafgifter, som  

 følger af dir. 96/43/EF af 26. juni 1996 om ændring og  

 kodifikation af direktiv 85/73/EØF med henblik på finansiering  

 af veterinærundersøgelser og -kontrol af levende dyr og visse  

 animalske produkter og om ændring af direktiv 90/675/EØF og  

 91/496/EØF.
Det gælder afgifterne for veterinærkontrol i  

 forbindelse med slagtning og håndtering af fersk kød (pkt. 3, 4,  

 5 og 6), i forbindelse med tredjelandsimport af animalske levnedsmidler (pkt.  

 10) og i forbindelse med undersøgelse for restkoncentrationer (pkt.  

 9). Der er endvidere efter direktivet pr. 1. juli 1999 krav om gebyrer for  

 kontrol med fiskevirksomheder (pkt. 7).
 På øvrige områder er der tale om  

 nationale afgiftsordninger.
 Afgiftsstrukturen kan i hovedtræk beskrives som  

 følger:
 1:	Autoriserede, godkendte og registrerede virksomheder under  

 Levnedsmiddelloven:
Ordinær kontrol: For nærværende fritaget for  

 betaling Ekstra kontrol (kontrol foranlediget af påbud eller forbud):  

 Timebaseret gebyr beregnet på grundlag af den enkelte  

 levnedsmiddelkontrolenheds omkostninger.
Gebyret er altså  

 omkostningsægte, og vil derfor være forskelligt i de forskellige  

 dele af landet.
 2: Godkendelser og anmeldelser m.v. indenfor levnedsmiddellovens  

 område, for hvilke der betales særlige gebyrer:
 Godkendelse/anmeldelse af aroma og røgaromastoffer.
 Godkendelse af tilsætningsstoffer.
 Godkendelse af visse typer af kontrol- og overvågningsudstyr.
 Anmeldelse af bakterie- og svampekulturer.
 Anmeldelse af enzymer.
 Behandling af godkendelse af levnedsmidler, ingredienser eller  

 tilsætningsstoffer baseret på genetisk modificerede  

 organismer.
 Afprøvning og godkendelse af visse særlige  

 analysemetoder.
Godkendelse af desinfektionsmidler Disse gebyrer er stærkt graduerede og er i alle tilfælde  

 fastsat ud fra beregninger af Veterinær- og  

 Fødevaredirektoratets omkostninger ved at udføre de  

 pågældende opgaver.
 3: Godkendelser m.v. indenfor kødlovens, æglovens og  

 mælkelovens område, for hvilke der betales særlige  

 afgifter:
 Godkendelse af mikrobiologiske hurtigmetoder.
 Særlig kontrol af kogte skinker til USA og leverancer af kød  

 til fødevarehjælp.
 Godkendelse af rengørings-, desinfektions- og  

 smøremidler.
 Godkendelse og syn af transportmateriel til letfordærvelige  

 levnedsmidler.
 Disse afgifter er i alle tilfælde fastsat ud fra beregninger af  

 myndighedernes omkostninger ved at udføre de pågældende  

 opgaver.
 4: Autoriserede virksomheder under kødloven, hvor kontrollen  

 udføres af personale ansat af Veterinær- og  

 Fødevaredirektoratet:
Afgiften fastsættes til de faktiske omkostninger Veterinær- og Fødevaredirektoratet har til kontrollen  

 på de enkelte virksomheder.
Der indgår således ikke  

 omkostninger til den centrale administration.
 5: Godkendte virksomheder (uden eksport til tredjelande) under  

 kødloven (bortset fra kødkontrol ved godkendte slagtehuse og  

 vildtbehandlingsvirksomheder):
Kontrollen udføres af levnedsmiddelkontrolenhederne.
Afgiften er  

 fastsat til 368 kr. pr. time i dagtimer, 484 kr. pr. time om aftenen og 600  

 kr. pr. time om natten og i weekender efter kl. 14 lørdag.  

 Veterinær- og Fødevaredirektoratet betaler herudover 182 kr. pr.  

 time til dækning af levnedsmiddelkontrolenhedernes indirekte udgifter  

 ved kontrollen.
 6: Kødkontrol ved godkendte slagterier (slagtehuse):
 Kontrollen udføres af levnedsmiddelkontrolenhederne.
Afgiften er fastsat til de ovenfor anførte timesatser, idet den dog  

 reduceres til de faktiske omkostninger, såfremt disse er lavere end  

 timetaksten.
Hvis levnedsmiddelkontrolenhederne efter årets udgang har  

 realiseret et underskud på udførelse af kødkontrollen,  

 dækkes dette af Veterinær- og Fødevaredirektoratet.
 7: Kødkontrol ved vildtbehandlingsvirksomheder:
Kontrollen udføres af Veterinær- og  

 Fødevaredirektoratet i virksomheder autoriseret til eksport til  

 tredjelande, og af levnedsmiddelkontrolenhederne i øvrige  

 virksomheder.
Afgifterne er fastsat til de minimums-styksatser, der  

 følger af Rådets direktiv 96/43/EF.  

 Levnedsmiddelkontrolenhedernes underskud ved kontrollen dækkes af  

 Veterinær- og Fødevaredirektoratet.
 8: Virksomheder autoriseret i henhold til Fiskekvalitetsloven:
 Kontrollen udføres af Fiskeridirektoratet.
Virksomhederne er inddelt i grupper betinget af produktionens risiko og  

 størrelse.
For hver gruppe er der fastsat en et årligt  

 kontrolomfang og en årlig autorisationsafgift beregnet på  

 grundlag af Fiskeridirektoratets omkostninger ved at kontrollere i  

 overensstemmelse med det fastsatte kontrolomfang.
 9: Autoriserede og godkendte virksomheder under æg- og  

 mælkeloven:
Kontrollen udføres af levnedsmiddelkontrolenhederne.Afgiften er  

 fastsat til 368 kr. pr. time i dagtimer, 484 kr. pr. time om aftenen og 600  

 kr. pr. time om natten og i weekender efter kl. 14 lørdag.  

 Veterinær- og Fødevaredirektoratet betaler herudover 182 kr. pr.  

 time til dækning af levnedsmiddelkontrolenhedernes indirekte udgifter  

 ved kontrollen 10: Særlig kontrol for indhold af restkoncentrationer af  

 veterinære lægemidler, hormoner og pesticider m.v. i animalske  

 levnedsmidler:
 Der opkræves til dette formål en særlig afgift pr.  

 produceret ton beregnet på grundlag af myndighedernes budgetterede  

 omkostninger ved at udføre kontrollen.
 11: Veterinærkontrol af animalske levnedsmidler indført fra  

 tredjelande til EU:
 Der opkræves til dette formål en afgift, der er baseret  

 på antallet af indførsler og tonnage, og som er beregnet  

 på grundlag af myndighedernes budgetterede omkostninger ved at  

 udføre kontrollen.
 Overenskomsten mellem de praktiserende dyrlæger og Kommunernes  

 Landsforening kan have indflydelse på kontrolafgiften for godkendte  

 slagterier (slagtehuse) i det omfang, overenskomsten medfører en  

 omkostning for levnedsmiddelkontrolenheden, som er under 368 kr. pr. time  

 (dagtimer), idet afgiften da nedsættes til denne faktiske omkostning I  

 det omfang overenskomsten medføre en højere omkostning for  

 levnedsmiddelkontrolenheden end 368 kr. pr. time, er overenskomsten derimod  

 ikke direkte bestemmende for afgiftens størrelse.
Spørgsmål 65 Ministeren bedes oplyse, hvad baggrunden er for, at der  

 opkræves forskellige gebyrer for kontrol ved private slagtehuse.
 Svar:
Levnedsmiddelkontrolenhedernes omkostninger ved  

 kødkontrolarbejdet i godkendte slagterier (slagtehuse) er meget  

 forskellige fra slagteri til slagteri.
Følgende forhold kan især  

 have indflydelse på disse omkostninger:
 Antallet af slagtede dyr pr. dag.
 Hvor rationelt slagtningerne finder sted, dvs., hvor  

 hurtigt kontrolarbejdet kan afvikles, om kapaciteten i stald og  

 produktionsanlæg er optimal, og hvor mange gange i løbet af  

 dagen den kontrollerende dyrlæge er nødt til at indfinde sig  

 på slagteriet.
 Om slagteriet sørger for at rekvirere kontrollen i  

 god tid.
 Hvor lang køretid dyrlægen skal bruge  

 på at nå slagteriet.
 Om dyrlægens ansættelseskontrakt er baseret  

 på timebetaling eller stykbetaling.
 Som nævnt i mit svar på spørgsmål  

 64 er slagteriets udgift fastsat til 368 kr. pr. time (dagtimer) dog  

 højst de faktiske omkostninger, men i det omfang kontrollen i et  

 slagteri er mere tidskrævende end i andre slagterier med et tilsvarende  

 produktionsomfang, vil kontrolafgiften være tilsvarende  

 højere.
 Spørgsmål 66:
Vil privat praktiserende dyrlæger i henhold til  

 forslag til fødevarelov efter ministerens opfattelse fortsat kunne  

 kontrollere de private slagtehuse, og hvorledes vil deres  

 ansættelsesforhold i givet fald være? Svar:
Dyrlægekontrollen med de private slagtehuse  

 udføres i øjeblikket af levnedsmiddelkontrolenhederne som en  

 udlagt opgave fra Veterinær- og Fødevaredirektoratet.
Den  

 enkelte levnedsmiddelkontrolenhed udfører kontrollen enten ved eget  

 personale eller ved privat praktiserende dyrlæger, alt efter hvad der  

 er mest hensigtsmæssigt.
Praktiserende dyrlægers kontrolopgaver  

 sker under tilsyn fra levnedsmiddelkontrolenheden og Veterinær- og  

 Fødevaredirektoratet.
Efter den foreslåede ændring af  

 kontrolstrukturen vil tilsynet med små slagtehuse fortsat kunne  

 udøves af praktiserende dyrlæger eller den regionale  

 kontrolenhed.
Praktiserende dyrlægers opgavevaretagelse vil ske under  

 tilsyn fra den regionale kontrolenhed og Veterinær- og  

 Fødevaredirektoratet.
Forslaget til fødevarelov medfører derfor i  

 sig selv ingen ændringer for så vidt angår anvendelsen af  

 privatpraktiserende dyrlæger ved de små slagtehuse.
Man vil  

 naturligvis fortsat lægge vægt på en hensigtsmæssig  

 ressourceudnyttelse, jf. også min besvarelse af spørgsmål  

 49, ad § 59.
 Anvendelse af de pågældende dyrlæger i  

 kødkontrollen vil betyde, at der skal indgås en  

 ansættelseskontrakt mellem den enkelte og Veterinær- og  

 Fødevaredirektoratet/de statslige regioner.
Spørgsmål 67 Har ministeren planer om regulering på området  

 mobile anlæg o. lign., herunder om dyrlægeautorisation, jf.  

 bemærkningerne til § 44, stk. 2.
 Svar:
 Som nævnt i mit svar på spørgsmål  

 49 overvejes det for øjeblikket, om der er behov for at  

 indskærpe reglerne for hjemmeslagtning og øge kontrollen  

 på dette område.
 Udviklingen på området vil løbende  

 blive fulgt, og hvis det skønnes nødvendigt, vil der  

 eksempelvis kunne indføres en registreringsordning, jf. lovforslagets  

 § 37, for mobile anlæg og lignende., som udelukkende anvendes ved  

 hjemmeslagtning.
 Spørgsmål 81:
 Ministeren bedes præcisere, hvad der menes med  

 »visse personer« i kapitel 8, § 53.
Hvem er det, at reglerne nøjagtig skal gælde  

 for, og kan paragraffen eventuelt udgå? Svar:
 Som det fremgår af bemærkningerne til  

 § 53 i lovforslaget, er bestemmelsen en videreførelse af  

 levnedsmiddellovens § 19 a, som blev indsat ved ændring af  

 levnedsmiddelloven i maj 1996. I medfør af levnedsmiddellovens  

 § 19 a bestemmes der i § 83, stk. 2, i  

 hygiejnebekendtgørelse (nr. 1000 af 27. november 1996), at  

 følgende personer som udgangspunkt er omfattet af uddannelseskravet:  

 nyansatte eller nyetablerede indehavere, der er fyldt 18 år samt  

 personer, der er beskæftiget med tilvirkning af fødevarer,  

 d.v.s. enhver form for tilberedning, der indebærer ændring af en  

 fødevare.
Hvis tilvirkningen ikke giver hygiejniske problemer, kan  

 uddannelseskravet bortfalde.
Dette kan være aktuelt for personer, der  

 udelukkende er beskæftiget med udskæring af brød, kager,  

 frugt, grøntsager eller ost, formaling af kaffebønner, samt  

 tilvirkning af te og kaffe, opvarmning af emballerede burgere, parisertoast,  

 pizza, m.m., betjening af softicemaskiner, håndtering af emballerede  

 fødevarer (f.eks. ved transport og på lager) eller pasning af  

 lukkede anlæg, hvor der ikke er direkte kontakt mellem personer og  

 uemballerede fødevarer.
 Personer, som udelukkende deltager i lejlighedsvise  

 arrangementer, vil normalt også være undtaget fra  

 uddannelseskravet.
 Det er hensigten at videreføre denne  

 afgrænsning af den personkreds, som skal være omfattet af  

 uddannelseskravet.
Afgrænsningen af den personkreds, som er omfattet af  

 uddannelseskravet, er således i en række tilfælde knyttet  

 til en konkret vurdering af hygiejnemæssige risici.
Det er derfor ikke  

 muligt at foretage en nærmere præcisering i lovteksten.
Indførelsen af den obligatoriske hygiejneuddannelse  

 skal ses som et led i regeringens bestræbelser på at  

 bekæmpe antallet af levnedsmiddelbårne sygdomme, og i at  

 imødekomme de skærpede hygiejnekrav på hele  

 fødevareområdet fra jord til bord.
Kravet om en relevant  

 uddannelse på området er bl.a. vigtigt for at gennemføre  

 et effektivt og meningsfyldt egenkontrolprogram i virksomhederne.
 Bemyndigelsen til at fastsætte regler for  

 hygiejneuddannelse inden for fødevareområdet er endvidere  

 grundlaget for at gennemføre gældende EU-lovgivning, idet der  

 såvel i det horisontale hygiejnedirektiv (dir. 93/43/EØF) som i  

 en række af de produktspecifikke direktiver på det animalske  

 område er krav om instruktion/uddannelse i levnedsmiddelhygiejne.
 Spørgsmål 93:
 Fødevareministeren bedes indhente en udtalelse fra  

 miljø- og energiministeren vedrørende fødevarelovens  

 konsekvenser for den fremtidige miljøkontrol, herunder en vurdering af  

 hvorvidt miljøkontrollen bliver forringet som følge af en  

 statsliggørelse af fødevarekontrollen.
 Svar:
 I spørgsmålets anledning fremsendes vedlagt  

 den ønskede udtalelse fra miljø- og energiministeren dateret  

 15. juni 1998, hvortil jeg kan henholde mig.
MILJØ & ENERGIMINISTERIET Fødevareminister Henrik Dam Kristensen Holbergsgade 2 1057 København Den 15. juni 1998 Vedr. spørgsmål nr. 93 (L 9 - bilag 113) stillet den 8.  

 juni 1998 af Folketingets Udvalg for Fødevarer, Landbrug og  

 Fiskeri Folketingets Udvalg for Fødevarer, Landbrug og  

 Fiskeri har i forbindelse med ovennævnte spørgsmål 93  

 anmodet om, at der indhentes en udtalelse fra mig »vedrørende  

 fødevarelovens konsekvenser for den fremtidige miljøkontrol,  

 herunder en vurdering af hvorvidt miljøkontrollen bliver forringet som  

 følge af en statsliggørelse af fødevarekontrollen.« Jeg skal i den anledning udtale følgende:
 Der har, som det fremgår af bemærkningerne til  

 lovforslaget, ikke forud for lovforslagets fremsættelse været  

 foretaget nogen vurdering af konsekvenser for den kommunale  

 miljøkontrol af en ændret opgavefordeling mellem kommunerne og  

 staten på levnedsmiddelområdet.
Der skal derfor iværksættes et udvalgsarbejde,  

 der skal vurdere konsekvenserne for den kommunale miljøkontrol af den  

 ændrede kontrolstruktur på levnedsmiddelområdet.
På  

 baggrund heraf skal der fremlægges forslag til, hvorledes  

 miljøkontrolfunktionen fremover kan varetages.
 Kommunernes Landsforening og MLK- Sammenslutning vil  

 naturligvis blive inddraget i disse overvejelser, så alle forhold af  

 betydning for den fremtidige opgavevaretagelse bliver belyst.
 Formålet er netop at sikre grundlaget for, at der  

 ikke som følge af en statsliggørelse af  

 fødevarekontrollen sker forrringelse af miljøkontrollen.
Svend Auken / Hans Henrik Christensen Spørgsmål 128:
Kan ministeren garantere, at en vedtagelse af lovforslaget  

 ikke vil medføre større omkostninger til kontrol for de  

 små slagtehuse mv.? Svar:
 Idet jeg henviser til min besvarelse af  

 spørgsmål 49 ad § 59 skal jeg understrege, at lovforslaget  

 ikke i sig selv indebærer en ændring af dyrlægekontrollen  

 på de små slagtehuse, idet man fortsat vil lægge vægt  

 på en hensigtsmæssig ressourceudnyttelse.
