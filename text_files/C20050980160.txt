Vejledning om  

 lovkvalitet Indledning Det er af afgørende betydning i et retssamfund som det danske,  

 at lovgivningen er af høj kvalitet.
Der er gennem årene gennemført en række initiativer med henblik  

 på at forbedre  

 lovkvaliteten.
Bl.a. er den juridiske  

 og lovtekniske ekspertise i fagministerierne blevet styrket, og der lægges i  

 dag i videre omfang end tidligere vægt på lovforslagenes forståelighed, form  

 og  

 sprog.  

 Lovprogrammet  

 er endvidere gjort mere egnet  

 som planlægningsinstrument bl.a. i forhold til folketingsarbejdet.
Som et led i bestræbelserne på at forbedre  

 lovkvaliteten  

 og skabe åbenhed om lovgivningsprocessen er der endvidere indført den  

 procedure, at udkast til lovforslag sendes til de relevante folketingsudvalg  

 og  

 gøres tilgængelige på Internettet samtidig med, at de sendes i høring.
Som  

 noget nyt har regeringen besluttet, at lovforslag fremover tillige skal gøres  

 tilgængelige på den nyoprettede Høringsportal på  

www.danmark.dk  

 samtidig med, at de sendes i høring.
Blandt de seneste års initiativer kan  

 også  

 nævnes regeringens tiltag i forhold til erhvervslivet, der bl.a. har sat  

 fokus  

 på at lette virksomhedernes administrative byrder og sikre muligheden for  

 digital kommunikation.
Denne vejledning, der er udarbejdet i samarbejde med  

 Statsministeriet, behandler og uddyber nogle af de centrale spørgsmål, som er  

 af betydning for lovgivningens kvalitet.
Vejledningen omhandler således  

 navnlig  

 affattelsen af lovforslag, de retlige grænser mv., der gælder for  

 lovgivningsmagten,  

 samt tilrettelæggelsen af arbejdet med forberedelsen af lovforslag, herunder  

 bl.a. spørgsmål om nedsættelse af  

 lovforberedende  

 udvalg og høring over lovforslag.
 Endvidere omtales i vejledningen bl.a. spørgsmål om alternativ  

 regulering og opfølgning på vedtagne lovforslag, herunder  

 lovovervågning.  

 Vejledningen er en revideret og opdateret udgave af den første vejledning om  

 lovkvalitet  

 fra september 2000.
Det må understreges, at vejledningen behandler et begrænset  

 antal spørgsmål, og at disse i det væsentlige behandles ud fra en generel og  

 overordnet synsvinkel.
Vejledningen tilsigter således ikke at gøre udtømmende  

 op med de mangfoldige praktiske og principielle problemstillinger, som opstår  

 i  

 det daglige lovgivningsarbejde, og den kan derfor ikke stå alene i  

 lovforberedelsen.
I stedet indeholder vejledningen løbende  

 henvisninger til de cirkulærer mv., som regulerer dette arbejde, og til Loven  

 (1. udg., Jurist- og Økonomforbundets Forlag 2002), hvor en række centrale  

 lovkvalitetskrav  

 er nærmere beskrevet.
De nævnte cirkulærer  

 mv. er optrykt som bilag til vejledningen.
Vejledningen drejer sig om det  

 lovforberedende  

 arbejde i regeringen og behandler således ikke processen i Folketinget efter,  

 at lovforslag er fremsat.
Om Folketingets behandling af lovforslag henvises  

 der  

 til Håndbog i folketingsarbejdet (2003), som er udgivet af Folketinget, og  

 som  

 behandler tilrettelæggelsen af arbejdet i Folketinget, proceduren ved  

 fremsættelse af lovforslag mv.
Vejledningen omfatter heller ikke udarbejdelsen af  

 administrative forskrifter, herunder bekendtgørelser.
En væsentlig del af  

 det,  

 der er anført i vejledningen, kan imidlertid anvendes tilsvarende på arbejdet  

 med sådanne forskrifter.
Der kan i den forbindelse være grund til at  

 fremhæve,  

 at det bl.a. af hensyn til borgernes retssikkerhed er helt afgørende, at også  

 disse forskrifter er af høj kvalitet.
 Det er regeringens håb, at vejledningen  der vil være  

 tilgængelig i elektronisk form på  

 Justitsministeriet  

 s  

 hjemmeside (  

  

 www.jm.dk  


  

 )  kan være til nytte og inspiration i det daglige lovgivningsarbejde,  

 og at den kan være med til at fastholde og udbygge en høj  

 lovkvalitet  

 i Danmark.
Juni, 2005 Lene Espersen Justitsminister 1. Oversigt over vejledningen Under vejledningens pkt. 2 behandles spørgsmålet om affattelse  

 af lovforslag.
Her omtales de krav, der stilles til selve lovteksten (pkt.  

 2.2), kravene til lovforslags bemærkninger (pkt. 2.3) og de særlige  

 spørgsmål,  

 som rejser sig i forbindelse med affattelse af forslag til ændringslove (pkt.  

 2.4).
Under pkt. 3 beskrives nogle af de overvejelser, som i visse  

 tilfælde bør gøres, før der træffes beslutning om at skride til lovgivning.
I  

 den forbindelse omtales bl.a. spørgsmålet om, hvorvidt lovgivning i givet  

 fald  

 bør have karakter af traditionel »regelstyring«, eller om den i stedet bør  

 have  

 karakter af »alternativ« regulering, herunder i form af økonomiske  

 incitamenter  

 mv.
Under pkt. 4 behandles nogle indholdsmæssige spørgsmål i  

 forbindelse med udarbejdelsen af lovforslag.
Der gives en kort omtale af de  

 retlige  

 grænser, der gælder for lovgivningsmagten (pkt. 4.2). I den forbindelse  

 omtales  

 bl.a. enkelte af de spørgsmål om forholdet til grundloven, EU-retten og de  

 internationale menneskerettighedskonventioner, som i praksis jævnligt opstår.  

 Endvidere omtales nogle af de almindelige retsprincipper mv., som der bør  

 være  

 særlig opmærksomhed om i lovgivningsarbejdet (pkt. 4.3).
Under pkt. 5 omtales tilrettelæggelsen af arbejdet med  

 forberedelse af lovforslag mv.
Her beskrives de overordnede rammer for  

 lovgivningsarbejdet (pkt. 5.1), en række spørgsmål i tilknytning til  

 regeringens  

 lovprogram  

 (pkt. 5.2), behovet for en  

 »køreplan« for det enkelte lovforslag (pkt. 5.3), spørgsmål om nedsættelse af  

 lovforberedende  

 udvalg mv. (pkt. 5.4), høring over  

 lovforslag (pkt. 5.5), inddragelse af Rigsrevisionen, andre ministerier og  

 Europa-Kommissionen  

 i forbindelse med udarbejdelsen af  

 lovforslag (pkt. 5.6) og spørgsmål om forelæggelse af lovforslag i  

 regeringens  

 koordinationsudvalg, på ministermøder og i Statsrådet (pkt. 5.7 - 5.9).  

 Endelig  

 omtales spørgsmålet om stadfæstelse af vedtagne lovforslag og kundgørelse af  

 love (pkt. 5.10).
Under pkt. 6 omtales nogle spørgsmål i forbindelse med  

 ændringsforslag til allerede fremsatte lovforslag.
Her behandles det såkaldte  

 identitetsprincip (pkt. 6.1), den lovtekniske fremgangsmåde i forbindelse med  

 udarbejdelse af ændringsforslag (pkt. 6.2), bemærkninger til ændringsforslag  

 (pkt. 6.3) og spørgsmålet om høring over ændringsforslag (pkt. 6.4).
 Under pkt. 7 omtales spørgsmålet om opfølgning på vedtagne  

 lovforslag, herunder anvendelsen af revisions- og udløbsklausuler og  

 iværksættelse af »  

 lovovervågning«.
 Endelig omtales under pkt. 8 nogle spørgsmål vedrørende  

 udarbejdelse af lovbekendtgørelser.
2. Affattelse af lovforslag 2.1. Indledende bemærkninger Der gælder en række regler og principper om, hvordan lovforslag  

 affattes.
Disse regler mv. omtales nærmere i dette afsnit.
 Indledningsvis kan der være grund til at gøre nogle bemærkninger  

 om baggrunden for de nævnte regler og om vigtigheden af, at de overholdes.  

 Der  

 kan her navnlig peges på hensynet til borgerne, Folketinget, medierne og de  

 retsanvendende  

 myndigheder.
Borgerne (personer  

 og virksomheder mv.) er lovenes principielle og centrale adressater.
Det er  

 deres forhold, som hovedparten af lovgivningen har til formål at regulere.  

 Det  

 er derfor et grundlæggende retssikkerhedsmæssigt princip, at borgerne så vidt  

 muligt skal være i stand til at forstå  og dermed indrette sig efter  

  lovene.
 Folketinget  

 behandler hvert år mere end 200 lovforslag, der angår meget forskellige  

 retsområder.  

 Medlemmerne skal ofte i løbet af kort tid danne sig et overblik over  

 lovforslagets indhold og bl.a. opnå forståelse af, på hvilke punkter den  

 hidtidige retstilstand ændres.
En række lovforslag  

 bliver efter fremsættelsen genstand for debat i medierne.
Denne debat er ofte  

 af væsentlig betydning både for lovforslagets behandling i Folketinget og for  

 offentlighedens indstilling til forslaget og dermed til den senere lov.  

 Kvaliteten af debatten beror i vidt omfang på, om medierne sættes i stand til  

 at overskue  og dermed videreformidle  lovforslagets indhold.
Når lovgivningen er vedtaget,  

 anvendes den i praksis i første række af advokater, dommere, anklagemyndighed  

 og andre forvaltningsmyndigheder.
Også hensynet til dem stiller væsentlige  

 krav  

 til lovgivningens affattelse.
Der må ikke slækkes på kravene til  

 lovgivningens  

 forståelighed mv. i tillid til, at læserens juridiske uddannelse eller  

 træning  

 vil klare de fortolkningsvanskeligheder, som en uklar eller i øvrigt dårlig  

 lovgivning uundgåeligt medfører.
En godt og klart affattet lov er under alle  

 omstændigheder en nødvendig forudsætning for en ensartet  

 retsanvendelse  

 og dermed for forudsigelighed og retssikkerhed.
 Bl.a. af de anførte grunde kan det ikke i tilstrækkelig grad  

 understreges, at lovforslag skal affattes klart, systematisk, let læseligt og  

 pædagogisk.
Der er grund til at fremhæve, at en sådan affattelse ud over at  

 imødekomme de ovenfor omtalte hensyn også er central for lovforslagets  

 indholdsmæssige kvaliteter: den tvinger den, der skriver lovforslaget, til en  

 langt klarere gennemtænkning af de indholdsmæssige spørgsmål, end tilfældet  

 er,  

 hvis der slækkes på de formelle krav.
At det, der er uklart sagt, ofte er  

 uklart tænkt, gælder også ved udarbejdelse af lovforslag.
Nedenfor behandles under pkt. 2.2 og 2.3 kravene til lovtekst og  

 bemærkninger i forslag til hovedlove.
Under pkt. 2.4 behandles nogle særlige  

 spørgsmål i forbindelse med affattelse af forslag til ændringslove  

 (ændringsforslag til allerede fremsatte lovforslag er omtalt under pkt. 6  

 samt  

 i Håndbog i folketingsarbejdet, pkt. 2.5 og 3.9).
 2.2. Lovteksten.
 2.2.1. Systematikken i lovteksten.
a.
Den indholdsmæssige systematik.
 Der bør anvendes den inddeling af  

 lovstoffet,  

 som gør det mest overskueligt og lettest tilgængeligt.
Systematikken beror i væsentlig grad på det enkelte lovforslags  

 indhold.
Det er derfor ikke muligt at opstille en fast »model« for  

 systematisering af lovforslag.
 Følgende hovedsynspunkter kan dog anføres:
Indeholder et lovforslag en bestemmelse om lovens formål, bør  

 bestemmelsen placeres i en af lovens første paragraffer.
En  

 formålsbestemmelse  

 bør kun medtages, hvis der skønnes at være et væsentligt behov for det.  

 Desuden  

 bør det afklares i lovforslagets bemærkninger, hvis meningen med  

 formålsbestemmelsen undtagelsesvist er, at den skal have en selvstændig  

 retlig  

 funktion ved f.eks. at kunne have betydning for fortolkningen af lovens  

 øvrige  

 bestemmelser.
 Umiddelbart herefter indsættes eventuelle bestemmelser, der  

 angiver lovens anvendelsesområde og definitioner af de udtryk, der bruges i  

 loven.
Skal loven indeholde en almindelig regel (hovedregel) og  

 undtagelser herfra, bør den almindelige regel placeres før undtagelserne, og  

 undtagelsesreglerne bør placeres umiddelbart efter den almindelige regel i de  

 følgende stykker eller paragraffer.
Er dette ikke muligt eller  

 hensigtsmæssigt,  

 bør den almindelige regel indeholde en henvisning til  

 undtagelsesbestemmelserne.
 Kan lovens indhold opdeles i regler, der afgrænser borgernes  

 rettigheder og pligter, og andre regler, der ikke på samme måde har  

 umiddelbar  

 betydning for borgerne (f.eks. om kompetence, sagsbehandling mv.), er det  

 normalt hensigtsmæssigt at placere bestemmelserne om rettigheder og pligter  

 før  

 de andre bestemmelser.
Bestemmelser om lovens ikrafttræden optages i sidste eller   

 hvis der skal fastsættes regler om revision mv. og om lovens territoriale  

 gyldighedsområde  i en af de sidste paragraffer.
I samme paragraf, men  

 i et  

 eller flere nye stykker, fastsættes i almindelighed regler om ophævelse af  

 den  

 eller de love, som den nye lov træder i stedet for, samt eventuelle  

 overgangsregler.
Er ophævelses- eller overgangsbestemmelserne mere  

 omfattende,  

 bør de dog placeres i en eller flere umiddelbart følgende paragraffer.
Skal lovforslaget indeholde bestemmelser om konsekvensændringer  

 i anden lovgivning, bør disse placeres sidst i loven efter bestemmelserne om  

 ikrafttræden mv., men inden eventuelle bestemmelser om lovens territoriale  

 gyldighedsområde og revision mv. af loven.
Er der tale om omfattende  

 konsekvensændringer, bør disse ændringer dog normalt samles i et selvstændigt  

 lovforslag (følgelovforslag).
 Skal lovens territoriale gyldighedsområde begrænses, typisk ved  

 bestemmelser om Grønland og Færøerne, optages bestemmelsen herom i lovens  

 sidste paragraf.
 Sammenfattende kan et lovforslags bestemmelser ofte mest  

 hensigtsmæssigt opstilles efter følgende systematik:
 Bestemmelser om  

 lovens formål.
 Bestemmelser om  

 lovens anvendelsesområde.
 Definitionsbestemmelser.
 Bestemmelser om  

 borgernes rettigheder og pligter.
 Bestemmelser om  

 kompetence og sagsbehandling mv.
 Straffebestemmelser  

 mv.
 Bestemmelser om  

 ikrafttræden.
 Ophævelses- og  

 overgangsbestemmelser.
 Bestemmelser om  

 konsekvensændringer i anden lovgivning.
 Bestemmelser om  

 tidsmæssig gyldighed eller revision mv.
 Bestemmelser om det  

 territoriale gyldighedsområde.
 Det bemærkes, at det også ved udarbejdelse af administrative  

 forskrifter ofte vil være hensigtsmæssigt at benytte den angivne systematik,  

 i  

 det omfang de forskellige kategorier af bestemmelser, der er nævnt ovenfor,  

 skal indgå i en bekendtgørelse mv.
Det kan efter omstændighederne være hensigtsmæssigt at følge en  

 anden systematik, såfremt der allerede findes beslægtede love med en sådan  

 anden systematik, og lovene må forventes at blive anvendt i sammenhæng.
Også  

 i  

 øvrigt vil lovens indhold mv. som nævnt ovenfor kunne begrunde, at en anden  

 systematik anvendes.
Om  

 lovtitler  

 henvises til Statsministeriets cirkulære nr. 50 af 24. marts 1952 om  

 udformning af love m.v. og til Loven, side  

 20 f.
Om bestemmelser om lovens formål og  

 anvendelsesområde henvises til Loven, side 75 og  

 21 f.
Om definitionsbestemmelser henvises til Loven,  

 side  

 21 f.
Om  

 straffebestemmelser henvises til pkt. 4.3.11 nedenfor og til Loven, side 49  

 ff.
Om ikrafttrædelses-, ophævelses- og overgangsbestemmelser henvises til  

 Justitsministeriet  

 s cirkulære nr. 4 af 10. januar 1966 om ikrafttræden  

 og kundgørelse af love og anordninger og til Loven, side 77 ff.
 Spørgsmålet om bestemmelser om  

 tidsmæssig gyldighed eller revision mv. er omtalt i pkt. 7 nedenfor.
Særligt om spørgsmålet om  

 ikrafttrædelse bemærkes, at der i almindelighed forekommer tre typer af  

 bestemmelser herom: bestemmelser, hvorefter loven træder i kraft en bestemt  

 dato, bestemmelser, hvorefter loven træder i kraft dagen efter  

 bekendtgørelsen i Lovtidende, og bestemmelser, hvorefter den pågældende  

 minister (eventuelt »etapevis«) fastsætter tidspunktet for lovens  

 ikrafttræden.
Den sidstnævnte type anvendes bl.a. i tilfælde, hvor loven skal  

 notificeres for  

 Europa-Kommissionen,  

 jf.herved  

 pkt. 5.6.3 nedenfor.
Det er for så vidt ikke  

 påkrævet, at lovforslag overhovedet indeholder en ikrafttrædelsesbestemmelse.  

 I så fald følger det nemlig af  

 lovtidendeloven  

 (lovbekendtgørelse nr. 842 af 16. december 1991), at loven træder i kraft  

 ugedagen efter bekendtgørelsen i Lovtidende.
Denne fremgangsmåde bør dog  

 normalt undgås og anvendes også kun sjældent i praksis.
Om de nærmere hensyn, der bør  

 lægges vægt på ved affattelsen af ikrafttrædelsesbestemmelser, henvises bl.a.  

 til Loven, side 77 ff.
Det bør i øvrigt ved fastsættelse af  

 ikrafttrædelsestidspunktet så vidt muligt sikres, at der er afsat den  

 fornødne tid til at udarbejde de nødvendige bekendtgørelser, cirkulærer mv.  

 til brug for de berørte myndigheder ved administrationen af den nye  

 lovgivning.
 Om spørgsmålet om  

 tilbagevirkende kraft henvises til pkt. 4.3.3 nedenfor.
Om overgangsbestemmelser er det  

 vanskeligt at sige noget mere generelt.
Det vigtigste er, at der altid i  

 forbindelse med udarbejdelsen af lovforslag tages stilling til, om forslaget  

 giver anledning til overgangsspørgsmål, som bør løses ved udtrykkelige  

 bestemmelser.
Det må i den forbindelse fremhæves, at overgangsbestemmelser i  

 visse tilfælde vil være nødvendige for at undgå, at lovforslaget får karakter  

 af ekspropriation efter grundlovens § 73, jf. herved pkt. 4.2.2.b nedenfor.  

 Der henvises i øvrigt til Loven, side  

 83 f.
Om loves geografi ske  

 anvendelsesområde (Færøerne og Grønland) henvises til Loven, side 85 ff.,  

 samt til Statsministeriets vejledning om behandling af sager vedrørende  

 Grønland og om retningslinier for ministeriers og styrelsers forhold til  

 Grønland, der i praksis også følges i relation til Færøerne.
Det er vigtigt,  

 at ministerierne så tidligt som muligt gør sig klart, om de  

 færøske/grønlandske  

 myndigheder skal inddrages i  

 lovforberedelsen  

 efter  

 de nærmere regler, der gælder herom, jf. nedenfor under pkt. 5.5 om høring  

 mv. over lovforslag.
Hvis en lov ikke skal gælde for  

 Færøerne/Grønland, f.eks. fordi der er tale om et område, der er overtaget af  

 de færøske/grønlandske myndigheder, bør det udtrykkeligt anføres, at loven  

 ikke gælder for Færøerne/Grønland.
Hvis det kan komme på tale at gennemføre  

 loven for Færøerne/Grønland med afvigelser i forhold til den danske ordning,  

 skal der i loven indsættes en anordningshjemmel, hvorefter loven kan sættes i  

 kraft for Færøerne/Grønland ved kongelig anordning med de afvigelser, som de  

 særlige færøske/grønlandske forhold tilsiger.
b.
Den formelle systematik.
 Der bør normalt være en stærk opdeling af lovteksten i  

 paragraffer og stykker mv.
Det er således en almindelig erfaring, at forholdsvis mange, men  

 kortfattede, paragraffer og stykker mv. er væsentlig lettere at tilegne sig  

 end  

 færre, men mere omfattende.
Som almindelig regel bør en paragraf sjældent  

 omfatte mere end 3-4 stykker.
I stedet bør det overvejes at dele den op i  

 flere  

 paragraffer.
 Ved større love  i almindelighed love med mere end 15-20  

 paragraffer  vil en hensigtsmæssig opstilling normalt forudsætte, at  

 lovens  

 enkelte paragraffer deles op i kapitler, inddelt efter emner og med hver  

 deres  

 overskrift.
Kapiteloverskrifterne er en del af lovteksten.
De bør derfor på  

 samme måde som den øvrige lovtekst affattes så præcist og omhyggeligt, at de  

 ikke i sig selv giver anledning til fortolkningsspørgsmål.  

 Kapiteloverskrifter  

 bør være korte.
Indholdstomme overskrifter (»indledende bestemmelser«,  

 »generelle bestemmelser«, »afsluttende bestemmelser«) bør dog i almindelighed  

 undgås.
Inden for de enkelte kapitler kan det ofte være hensigtsmæssigt  

 med selvstændige overskrifter over de enkelte paragraffer eller grupper af  

 paragraffer.
Ved meget omfattende love kan det være nødvendigt at samle de  

 enkelte kapitler under afsnit i loven.
 Der henvises i øvrigt til Loven, side 16 ff.
 2.2.2. Sproget i lovteksten.
Kravet om klarhed mv. i lovgivningen knytter sig i første række  

 til selve lovteksten.
Det gælder navnlig, hvor loven giver myndighederne  

 mulighed for at foretage indgreb over for borgerne i form af f.eks. straf,  

 konfiskation, tilbagekaldelse af offentligretlige tilladelser, opkrævning af  

 skatter og afgifter mv., og hvor der derfor er et særligt behov for  

 forudsigelighed i retstilstanden.
 Også i øvrigt er det et grundlæggende element i  

 lovkvalitet, at enhver, som lovteksten henvender sig til,  

 så vidt muligt let skal kunne læse og forstå den.
Det er vanskeligt mere generelt at give præcise retningslinier  

 for  

 lovsproget.
Det helt centrale er, at formen er  

 enkel, kort og præcis med hensyn til såvel ordvalg som sprogstil, og at  

 sætningerne er korte og klare.
Indskudte sætninger bør undgås, og  

 hovedudsagnet  

 bør anbringes så tidligt som muligt i sætningen.
Et begreb bør overalt i lovteksten betegnes med samme udtryk, og  

 anvendte udtryk bør så vidt muligt være almindelige kendte (og bruges i deres  

 normale betydning). Heri ligger også, at udtryk, der ofte forekommer i  

 lovgivningen (f.eks. »den offentlige forvaltning«), så vidt muligt bør  

 anvendes  

 i samme betydning som i anden lovgivning.
En sådan harmoni i begreberne er  

 egnet til at undgå misforståelser og uklarheder i  

 retsanvendelsen.
 Der bør ikke anvendes fremmedord, hvis et almindeligt kendt  

 dækkende udtryk findes, og tekniske udtryk, dvs. udtryk, som er udviklet og  

 overvejende anvendes inden for en snæver fagkreds, bør så vidt muligt undgås.  

 Sådanne udtryk bør i hvert fald ikke uden nærmere forklaring bruges i love,  

 der  

 henvender sig til en bredere kreds.
Flertydige og overflødige ord bør undgås.
Meget lange ord bør i  

 almindelighed omskrives til flere ord.
 Yderligere  

 råd om den sproglige affattelse af lovteksten er bl.a. givet i  

 Justitsministeriet  

 s vejledning nr. 224 af 15. oktober 1969 om sproget  

 i love og andre retsforskrifter og i Loven, side 20 ff.
 2.3. Bemærkninger til lovforslag.
 2.3.1. Indledning.
 Lovforslag indeholder efter selve lovteksten bemærkninger.  

 Bemærkningerne er i almindelighed opdelt i et hovedafsnit med »Almindelige  

 bemærkninger« og et hovedafsnit med »Bemærkninger til lovforslagets enkelte  

 bestemmelser« (specielle bemærkninger).
 Bemærkninger til lovforslag har meget væsentlige funktioner.
I første række tjener bemærkningerne til at informere  

 Folketingets medlemmer med henblik på lovforslagets behandling i tinget og  

 dets  

 udvalg.
Bemærkningerne skal derfor forklare og uddybe forslagets indhold og  

 give et fyldestgørende grundlag for at vurdere bl.a. lovforslagets  

 begrundelse  

 og forventede virkninger.
Også i forhold til offentligheden, herunder medierne, har  

 bemærkningerne betydning.
Offentlighedens tilgang til og mulighed for at  

 forstå  

 lovforslag vil således bl.a. være afhængig af, at deres indhold enkelt og  

 præcist er forklaret i bemærkningerne.
Bemærkningernes betydning knytter sig ikke alene til  

 lovforslagets behandling i Folketinget og den offentlige debat mv.
Efter at  

 lovforslaget er vedtaget, vil bemærkningerne have væsentlig betydning for  

 lovens anvendelse i praksis.
Loves forarbejder, herunder særligt  

 bemærkningerne, har således stor fortolkningsmæssig betydning både for  

 forvaltningen, domstolene og Folketingets Ombudsmand mv.
Heri ligger også, at  

 uklare, tvetydige eller i øvrigt sjuskede bemærkninger ofte vil have den  

 virkning, at den pågældende lov får en anden anvendelse i praksis end den,  

 som  

 er tilsigtet fra vedkommende ministeriums side.
 Bl.a. af de anførte grunde er det et helt centralt  

 lovkvalitetskrav, at bemærkninger til lovforslag affattes  

 fyldestgørende og korrekt.
 De  

 væsentligste regler og principper for affattelsen af bemærkninger til  

 lovforslag er fastsat i Statsministeriets cirkulære nr. 159 af 16. september  

 1998 om bemærkninger til lovforslag og andre regeringsforslag og om  

 fremgangsmåden ved udarbejdelse af lovforslag, redegørelser, administrative  

 forskrifter m.v. (i det følgende benævnt 1998-cirkulæret). Der henvises også  

 til Loven, side 30 ff., og Vejledning om konsekvensanalyser, maj 2005.
 2.3.2. En model for den samlede opstilling af  

 bemærkninger.
Ligesom med hensyn til selve lovteksten kan der ikke angives  

 nogen fast og ufravigelig model for den samlede opstilling af lovforslags  

 bemærkninger.
Følgende opstilling kan imidlertid anvendes som et udgangspunkt  

 (paragrafangivelsen i parenteserne henviser til de relevante bestemmelser i  

 1998-cirkulæret):
Bemærkninger til lovforslaget Almindelige bemærkninger 1. Indholdsfortegnelse.
 2. Indledning (§ 3, stk. 1) med  

 angivelse af bl.a.:
 Lovforslagets  

 hovedindhold.
 Den overordnede  

 baggrund for lovforslaget.
 Hovedlinierne i  

 lovforberedelsen  

 (herunder udvalgsarbejde, indstillinger og  

 anbefalinger fra myndigheder og organisationer mv.).
 3. Redegørelse for hovedpunkterne i  

 lovforslaget, opstillet efter emne (§ 3, stk. 2).
 Under de enkelte emner bør der bl.a.  

 redegøres for:
 Gældende ret på  

 området.
 Eventuelle  

 overvejelser i udvalg mv.
 Fagministeriets  

 overvejelser.
 Den ordning, som  

 lovforslaget lægger op til.
 4. De økonomiske og administrative  

 konsekvenser for det offentlige (§§ 4-5).
 5. De økonomiske og administrative  

 konsekvenser for erhvervslivet mv. (§ 6).
 6. De administrative konsekvenser for  

 borgere (§ 11, stk. 2).
 7. De miljømæssige konsekvenser (§ 7).
 8. Forholdet til EU-retten (§ 8).
 9. Hørte myndigheder og organisationer  

 mv. (§ 9).
 10. Sammenfattende skema (§ 13).
Bemærkninger til lovforslagets enkelte  

 bestemmelser (§§ 14-15) Bilag 1. Paralleltekster ved  

 ændringslovforslag (§ 20).
 2. Traktater, EU-retsakter mv., der  

 gennemføres ved lovforslaget (§ 21).
 3. Eventuelt andre bilag.
 2.3.3. Nærmere om de enkelte punkter i de  

 almindelige bemærkninger.
a.
Indholdsfortegnelse.
Der bør som udgangspunkt udarbejdes en indholdsfortegnelse til  

 lovforslag, hvor de almindelige bemærkninger fylder mere end 10-15 sider.
Er  

 der tale om lovforslag, hvor de almindelige bemærkninger fylder mindre end  

 10-15 sider, vil der alene være behov for en indholdsfortegnelse, såfremt de  

 almindelige bemærkninger er inddelt i mange underpunkter.
b.
Indledningen.
 I det indledende afsnit bør der redegøres for den overordnede  

 baggrund for lovforslaget, for hovedlinierne i  

 lovforberedelsen  

 (herunder eventuelt udvalgsarbejde, indstillinger fra myndigheder og  

 organisationer mv.) og for lovforslagets indhold i helt generelle træk, jf.  

 1998-cirkulærets § 3, stk. 1.
 Denne redegørelse, der normalt bør være kortfattet, tjener  

 navnlig til at give folketingsmedlemmerne mv. et skitsemæssigt overblik over  

 lovforslaget.
 Har der været mere indgående overvejelser om anvendelse af  

 alternativ regulering mv. (jf. pkt. 3 nedenfor), bør der efter  

 omstændighederne  

 gives en kort redegørelse herfor i indledningen.
 Hvis lovforslaget helt eller delvist er en genfremsættelse af et  

 tidligere lovforslag, bør der i det indledende afsnit henvises til den  

 tidligere fremsættelse med forslagsnummer, folketingsår og eventuelt  

 folketingssamling, ligesom der bør henvises til relevante sidetal i  

 Folketingstidende.
c.
Hovedpunkter i lovforslaget.
 Under dette afsnit bør der  systematisk og efter emne   

 redegøres for de enkelte hovedpunkter i lovforslaget, jf. 1998-cirkulærets §  

 3,  

 stk. 2.
Redegørelsen bør i almindelighed indledes med en omtale af  

 gældende ret på det pågældende område (både for så vidt angår lovgivning og  

 uskreven ret, herunder praksis, almindelige  

 retsgrundsætninger  

 mv.). Denne omtale er central for forståelsen af den baggrund, som  

 lovforslaget  

 skal bedømmes på, og dermed for vurderingen af den foreslåede ordnings  

 hensigtsmæssighed mv.
Omtalen kan være relativt kortfattet, men bør omfatte  

 alle spørgsmål af betydning for forståelsen og vurderingen af lovforslaget.
Herefter bør der komme en nærmere omtale af de overvejelser, som  

 gældende ret giver anledning til.
Har spørgsmålet været overvejet i  

 lovforberedende  

 udvalg mv., eller er lovforslaget f.eks.  

 affødt af henvendelser fra private institutioner mv. eller af den offentlige  

 debat, bør der redegøres for de synspunkter, der her har været anført.
Har  

 spørgsmålet tidligere været behandlet i Folketinget, f.eks. i forbindelse med  

 et forslag til folketingsbeslutning, bør der ligeledes normalt redegøres  

 herfor.
Efter denne omtale bør der gives en redegørelse for de  

 overvejelser, som det pågældende spørgsmål har givet fagministeriet anledning  

 til, og for den ordning, som herefter foreslås.
Fremstillingen må være  

 objektiv  

 og loyal, bl.a. således at eventuelle væsentlige ulemper eller  

 betænkeligheder  

 ved lovforslaget lægges åbent frem.
 Der er grund til at fremhæve,  

 at redegørelsen for lovforslagets hovedpunkter ofte vil være det vigtigste  

 redskab for folketingsmedlemmer, som uden at have behov for kendskab til alle  

 detaljer i lovforslaget skal danne sig en opfattelse af og indstilling til  

 forslaget.
Der bør  

 derfor udvises stor omhu og grundighed ved affattelsen af dette afsnit.
Det  

 er herunder vigtigt, at redegørelsen er systematisk korrekt, således at de  

 enkelte punkter (gældende ret, overvejelser, den foreslåede ordning mv.)  

 holdes klart adskilt fra hinanden.
Det må også tages i betragtning, at  

 læserne af bemærkningerne som altovervejende hovedregel ikke har samme  

 detailkendskab til retsområdet som den, der affatter lovforslaget, og derfor  

 heller ikke de samme forudsætninger for umiddelbart at overskue de foreslåede  

 ændringer.
 d. Økonomiske konsekvenser for det offentlige.
Lovforslagets bemærkninger bør indeholde et skøn over de  

 økonomiske konsekvenser for stat, amtskommuner (pr. 1. januar 2007 regioner)  

 og  

 kommuner, jf. nærmere 1998-cirkulærets § 4. Årsagen er bl.a., at der gælder  

 et  

 princip  Det Udvidede Totalbalanceprincip (DUT)  der skal sikre,  

 at  

 bloktilskuddet forhøjes eller reduceres, hvis der sker en ændring i udgifts-  

 eller opgavefordelingen mellem forvaltningsniveauerne.
For en nærmere  

 beskrivelse af Det Udvidede Totalbalanceprincip henvises til Vejledning om  

 Det  

 Udvidede Totalbalanceprincip (www.oav.dk).
 Ved vurderingen af de økonomiske konsekvenser for det offentlige  

 bør der endvidere foretages en sondring mellem kategorierne anlæg, drift og  

 overførsler.
 Hvis lovforslaget ikke skønnes at have økonomiske konsekvenser  

 for det offentlige, bør det oplyses i bemærkningerne.
De økonomiske konsekvenser bør angives for såvel det finansår,  

 hvor loven skal træde i kraft, som for de efterfølgende år, såfremt den fulde  

 virkning først viser sig senere.
I det omfang, der er udgifter til  

 forberedelse  

 mv. forud for lovens ikrafttræden, bør dette også fremgå af bemærkningerne.  

 Ved  

 beregningen af de økonomiske konsekvenser bør anvendes de retningslinier om  

 pris- og lønudvikling, som fremgår af Finansministeriets Økonomisk  

 Administrative Vejledning.
 Hvis et lovforslag forudsætter eller forventes at føre til  

 betydelige nyinvesteringer i eller ændringer af IT-systemer, bør bl.a.  

 omfanget  

 heraf og forventet færdiggørelsestidspunkt oplyses.
 Skønnet over de økonomiske konsekvenser bør angives som  

 udgifterne på finansloven eller de kommunale budgetter i det pågældende år.  

 Hvis det er muligt, bør skønnet underbygges nærmere (f.eks. ved angivelse af  

 det forventede elevtal, det forventede antal sengedage, det forventede antal  

 tilskudsmodtagere eller det forventede antal  

 sagsekspeditioner  

 mv.). Såfremt forslaget fastsætter eller forudsætter fastsættelse af særlige  

 standarder eller normer for de pågældende ydelsers kvalitet, bør der  

 redegøres  

 for indholdet af disse samt for deres forhold til eventuelle hidtidige  

 standarder og normer inden for området eller inden for sammenlignelige  

 områder.
Der bør ikke angives tekniske beregningsforudsætninger i  

 lovforslagets bemærkninger, men disse bør foreligge så detaljeret som muligt  

 og  

 i en form, så de kan sendes til f.eks.
Finansministeriet eller de kommunale  

 parter i forbindelse med de pågældende instansers vurdering af lovforslagets  

 økonomiske  

 konsekvenser.
For statslige merudgifter bør sådanne beregningsnotater  

 indeholde  

 oplysning om, på hvilke finanslovskonti de pågældende udgifter eller  

 indtægter  

 vil skulle opføres.
 Hvis et lovforslag indeholder bemyndigelser til en minister, bør  

 det oplyses, om udnyttelsen af disse bemyndigelser kan forventes at få  

 selvstændige økonomiske konsekvenser.
Angivelsen af de økonomiske konsekvenser af et lovforslag kan  

 suppleres med bemærkninger om de samlede udgifter og indtægter på det  

 pågældende lovgivningsområde.
Dette bør ske i forbindelse med større  

 omlægninger af lovgivningen, også selv om ændringerne ikke eller kun i  

 begrænset omfang medfører merudgifter for stat, amtskommuner (pr. 1. januar  

 2007 regioner) og kommuner.
 I forbindelse med lovforslag om større investeringsprojekter,  

 indførelse af ny offentlig regulering mv. bør det endvidere overvejes i  

 lovbemærkningerne  

 at angive resultaterne af en samfundsøkonomisk  

 konsekvensvurdering.
 Hvis det vurderes, at lovforslaget vil medføre væsentlige  

 økonomiske konsekvenser for staten, kommuner eller amtskommuner (pr. 1.  

 januar  

 2007 regioner), bør der rettes henvendelse til Finansministeriet på det  

 tidligst mulige tidspunkt, jf. også afsnit 5.6.1. I den forbindelse skal der  

 desuden tages stilling til, om lovforslaget skal forelægges for regeringens  

 økonomiudvalg.
 Der henvises til Finansministeriets vejledning af 15. november  

 1999 om udarbejdelse af samfundsøkonomiske konsekvensvurderinger.  

 Vejledningen  

 beskriver bl.a., hvilke initiativer der skal underkastes en samfundsøkonomisk  

 vurdering samt principperne for en sådan vurdering.
 For nærmere information om økonomiske konsekvenser for det  

 offentlige kan der henvises til kapitel 3 i Vejledning om konsekvensanalyser,  

 maj 2005.
e.
Administrative konsekvenser for det offentlige.
 Lovforslagets bemærkninger bør indeholde et skøn over de  

 administrative konsekvenser for stat, amtskommuner (pr. 1. januar 2007  

 regioner) og kommuner, jf. nærmere 1998-cirkulærets § 5.
 Hvis lovforslaget ikke skønnes at have sådanne konsekvenser, bør  

 det oplyses i bemærkningerne.
I forbindelse med opgørelsen af de administrative konsekvenser  

 for staten bør der lægges særlig vægt på, om forslaget medfører oprettelse af  

 nye administrative myndigheder eller væsentlige udvidelser af allerede  

 eksisterende myndigheder.
I disse tilfælde skal der anføres et skøn over de  

 forventede  

 mer-  

 /  

 mindreudgifter  

 til administration, herunder til personale, IT-systemer og lokaler mv.
Når det gælder kommuner, kan lokale forskelle i indretningen af  

 den kommunale administration have betydning for et lovforslags administrative  

 konsekvenser.
Det gælder navnlig ved lovforslag, der indeholder regler om  

 arbejds- og beslutningsprocesser.
Sådanne forskelle bør derfor indgå i  

 vurderingen af et lovforslags administrative konsekvenser for kommuner.
Ved udformningen af ny lovgivning bør det så vidt muligt  

 tilstræbes, at eksisterende administrative enheder og strukturer anvendes.  

 Det  

 skyldes, at det både ud fra udgiftsmæssige og administrationspolitiske hensyn  

 er uhensigtsmæssigt, at den offentlige sektor gøres unødigt kompliceret  

 gennem  

 administrative »knopskydninger «.
For den enkelte borger kan en sådan  

 udvikling  

 også føre til, at den offentlige sektor opfattes som mere uoverskuelig og  

 mindre tilgængelig.
En række lovforslag har i øvrigt en sådan karakter, at det  

 ligefrem kan være relevant at overveje egentlige administrative forenklinger,  

 f.eks. ved at flere funktioner samles i én administrativ enhed.
Herved kan  

 borgerens vej »gennem systemet « også gøres mere enkel.
Hvis det er nødvendigt at oprette nye administrative enheder,  

 bør det sikres, at de økonomiske og administrative ulemper herved så vidt  

 muligt begrænses.
Det kan f.eks. ske ved, at personale overflyttes fra den  

 eller de enheder, som afgiver en given opgave.
Endvidere bør ministerierne være opmærksomme på, at tidspunktet  

 for lovens ikrafttræden kan have administrative konsekvenser.
Der bør derfor  

 ved skønnet over de administrative konsekvenser foretages en vurdering af, om  

 det påtænkte ikrafttrædelsestidspunkt unødigt vil medføre administrative  

 ulemper for den offentlige forvaltning.
Således bør eksempelvis ændringer i  

 de  

 offentlige budget- og regnskabsopgørelser så vidt muligt følge regnskabsåret,  

 så der ikke skal rettes i de konteringer, som allerede er blevet foretaget.
 For nærmere information om administrative konsekvenser for det  

 offentlige kan der henvises til kapitel 3 i Vejledning om konsekvensanalyser,  

 maj 2005.
 f. Økonomiske og administrative konsekvenser for erhvervslivet.
 Lovforslagets bemærkninger bør indeholde en vurdering af de  

 økonomiske og administrative konsekvenser for erhvervslivet, jf. nærmere  

 1998-cirkulærets § 6.
 Hvis lovforslaget ikke skønnes at have sådanne konsekvenser, bør  

 det oplyses i bemærkningerne.
 Den erhvervsøkonomiske konsekvensvurdering vedrører såvel  

 lovforslag, hvis primære formål er at ændre vilkårene for at drive  

 erhvervsvirksomhed, som forslag, der har andre formål, men som ikke desto  

 mindre kan påvirke virksomhedernes vilkår.
Den erhvervsøkonomiske konsekvensvurdering omfatter en  

 kortlægning af de vigtigste konsekvenser, som et forslag skønnes at ville  

 medføre for erhvervslivet.
Konsekvenserne bør så vidt muligt beskrives med  

 angivelse af beregnede eller skønnede størrelsesordener.
Såfremt  

 konsekvenserne  

 varierer over tid eller berører bestemte brancher, beskrives dette særskilt.
 Den erhvervsøkonomiske konsekvensvurdering omfatter to  

 elementer: de økonomiske konsekvenser og de administrative konsekvenser.
De økonomiske konsekvenser opdeles i henholdsvis de direkte og  

 de indirekte konsekvenser.
De indirekte konsekvenser opdeles yderligere i  

 henholdsvis de afledte og de strukturelle konsekvenser.
 De direkte konsekvenser er de umiddelbare udgifter eller  

 indtægter for virksomhederne, som følger af lovforslaget, og som modsvares af  

 en tilsvarende provenuvirkning for det offentlige, f.eks. skatter og  

 afgifter.  

 Konsekvenserne for virksomhederne opgøres før  

 overvæltning  

 i priser og før skat.
De afledte konsekvenser er andre umiddelbare udgifter eller  

 indtægter for virksomhederne, der ikke modsvares af en direkte  

 provenuvirkning  

 hos det offentlige.
Det kan f.eks. være udgifter som følge af forslag om  

 arbejdsmiljø- eller miljøkrav, der pålægger virksomhederne omkostninger til  

 indretning af arbejdspladsen.
 De strukturelle konsekvenser har ikke en umiddelbar virkning på  

 virksomhedernes omkostninger og kan derfor være vanskelige at kvantificere.  

 F.eks. kan strukturelle konsekvenser være konsekvenserne på længere sigt af  

 et  

 ændret omkostningsniveau eller konsekvenserne for virksomhedernes generelle  

 rammevilkår, f.eks. adgangen til kvalificeret arbejdskraft og økonomiske  

 midler.
Administrative konsekvenser for virksomhederne er ændringer i  

 administrative aktiviteter i forbindelse med løn, personale, regnskab,  

 omsætning og produktion mv., som virksomhederne pålægges via offentlig  

 regulering, herunder indberetningsforpligtelser mv.
Administrative  

 konsekvenser  

 kan have karakter af såvel nye administrative byrder som lettelser.
Vurderingen af de administrative konsekvenser kan bl.a. ske ved  

 hjælp af Økonomi- og Erhvervsministeriets virksomhedspaneler.
Ordningen  

 administreres af Erhvervs- og Selskabsstyrelsen.
I et virksomhedspanel  

 spørges  

 virksomhederne om deres forventninger til et lovforslags konsekvenser via den  

 såkaldte  

 AMVABmetode  

 (Aktivitetsbaseret Måling til  

 Virksomhedernes Administrative Byrder).
Det er væsentligt ved udarbejdelse af lovforslag at have fokus  

 på ikke unødigt at pålægge erhvervslivet administrative byrder.
Det indebærer  

 bl.a., at muligheden for digital kommunikation i videst muligt omfang må  

 sikres.
Medmindre der er behov for at fastsætte særlige formkrav, bør det  

 således være muligt at rette henvendelse til den offentlige forvaltning ved  

 at  

 benytte digital kommunikation.
For ministerier med megen erhvervsrelateret regulering er det  

 obligatorisk at sende lovforslag i høring hos Erhvervs- og Selskabsstyrelsens  

 Center for Kvalitet i  

 ErhvervsRegulering.
En  

 opdateret oversigt over ministerier med megen erhvervsrelateret regulering  

 kan  

 findes på www.eogs.dk.
 For nærmere information om administrative konsekvenser for  

 erhvervslivet henvises til kapitel 5 i Vejledning om konsekvensanalyser, maj  

 2005.
 Endvidere kan der indhentes uddybende oplysninger og tjeklister  

 til vurdering af de administrative konsekvenser for erhvervslivet på  

 Erhvervs-  

 og Selskabsstyrelsens hjemmeside www.eogs.oplysningsskema.dk.
g.
Administrative konsekvenser for borgere (privatpersoner).
 Lovforslaget bør indeholde et skøn over de administrative  

 konsekvenser for borgerne, jf. nærmere 1998-cirkulærets § 11, stk. 2.
 Administrative konsekvenser for borgere bør beskrives i de  

 almindelige bemærkninger til lovforslaget, såfremt der forventes en forøgelse  

 eller lettelse i de administrative krav, der stilles til privatpersoner i den  

 pågældende lovgivning.
 Hvis lovforslaget ikke skønnes at have sådanne konsekvenser, bør  

 det oplyses i bemærkningerne.
Administrative konsekvenser bør så vidt muligt opgøres i den  

 tid, som borgeren skal bruge på at efterleve en lovs bestemmelser, f.eks. ved  

 indsendelse af skatteoplysninger til de offentlige myndigheder.
I visse  

 sammenhænge kan det dog være vanskeligt eller meget omkostningsfuldt at  

 opgøre  

 konsekvenserne kvantitativt.
Administrative konsekvenser bør i så fald  

 beskrives kvalitativt.
 For nærmere information om administrative konsekvenser for  

 borgerne kan der henvises til kapitel 4 i Vejledning om konsekvensanalyser,  

 maj  

 2005.
h.
Miljømæssige konsekvenser.
 Lovforslagets bemærkninger bør indeholde en miljømæssig  

 konsekvensvurdering, hvis fagministeriet skønner, at lovforslaget vil have  

 væsentlige miljømæssige konsekvenser, jf. nærmere 1998-cirkulærets § 7.
 Hvis lovforslaget ikke skønnes at have sådanne konsekvenser, bør  

 det oplyses i bemærkningerne.
 Den miljømæssige konsekvensvurdering vedrører såvel lovforslag,  

 hvis primære formål er at påvirke miljøet, som forslag, der har andre formål,  

 men som ikke desto mindre kan have miljøkonsekvenser.
Den miljømæssige konsekvensvurdering bør belyse lovforslagets  

 mulige virkninger bredt, bl.a. på sundhed, flora, fauna, jordbund, vand,  

 luft,  

 klima, landskab, ressourcer, affald, bygninger og kulturarv mv.
Forslagets  

 konsekvenser for målsætningen om en bæredygtig udvikling kan endvidere  

 beskrives.
 For nærmere information om miljømæssige konsekvenser henvises  

 til kapitel 6 i Vejledning om konsekvensanalyser, maj 2005.
i.
Forholdet til EU-retten.
 Lovforslagets bemærkninger bør indeholde oplysninger om  

 forslagets forhold til Traktaten om Den Europæiske Union og regler udstedt i  

 medfør af traktaten, jf. nærmere 1998-cirkulærets § 8.
 Hvis lovforslaget ikke indeholder EU-retlige aspekter, anføres  

 dette.
I tilfælde, hvor lovforslaget har til formål at opfylde  

 EU-regler, bør bemærkningerne indeholde oplysning om, hvilken slags  

 EU-retsakt  

 der er tale om (typisk direktiver) og om indholdet heraf.
Herudover bør der  

 gives oplysning om fristen for den nationale gennemførelse.
EU-retsaktens  

 titel  

 (med henvisning til  

 EU-Tidende  

 ) bør også fremgå af  

 bemærkningerne.
Efter  

 EF-Traktatens  

 artikel 105, stk. 4, skal Den Europæiske Centralbank høres over ethvert  

 udkast til retsforskrift inden for dens kompetenceområde.
I sådanne tilfælde  

 bør høringssvaret fremgå af bemærkningerne, jf. herved artikel 4 i Rådets  

 beslutning 98/415 af 29. juni 1998.
Der er  

 også på mange andre områder fastsat høringsprocedurer.
Det gælder f.eks. på  

 transportområdet, jf.
Rådets beslutning nr. 23 af 21. marts 1962,  

 EF-Tidende  

 specialudgave 1959-62, side 90, som ændret ved  

 Rådets beslutning 73/402 af 22. november 1973,  

 EF-Tidende  

 1973  

 L  

 347, side 48.
Selve lovteksten bør indeholde en henvisning til den EU-retsakt,  

 der gennemføres.
Henvisningen foretages i form af en note til lovforslagets  

 titel.
Om gennemførelsesforskrifter til direktiver henvises i den forbindelse  

 til  

 Justitsministeriet  

 s vejledning nr. 134 af  

 2. december 2002 om notehenvisninger i love og administrative forskrifter,  

 der  

 gennemfører EF-retsakter, m.v.
Det bemærkes, at der også skal indsættes en  

 note  

 til titlen for lovforslag og administrative forskrifter, hvis lovforslaget  

 mv.  

 skal notificeres i medfør af informationsproceduredirektivet.
Der henvises  

 herved til pkt. 8 i den anførte vejledning.
For så vidt angår notifikation  

 henvises endvidere til pkt. 5.6.3.
Forordninger skal gælde i deres EU-retlige form og må ikke  

 gennemføres i national ret.
Hvis det er hensigtsmæssigt, er der dog ikke  

 noget  

 til hinder for at optage en forordning som bilag til et lovforslag.
Er det  

 hensigtsmæssigt i lovteksten at gengive enkelte forordningsbestemmelser, kan  

 dette også ske, men i så fald skal det fremgå af en note til lovforslagets  

 titel, at forordningen ifølge  

 EF-Traktatens  

 artikel  

 249 gælder umiddelbart i hver medlemsstat, og at gengivelsen alene er  

 begrundet  

 i praktiske hensyn og ikke berører forordningens umiddelbare gyldighed i  

 Danmark.
Der henvises i den forbindelse til  

 Justitsministeriet  

 s  

 vejledning nr. 134 af 2. december 2002 om notehenvisninger i love og  

 administrative  

 forskrifter, der gennemfører EF-retsakter, m.v.
I tilfælde, hvor der ikke er tale om opfyldelse af EU-retlige  

 forpligtelser, men hvor EU-regler (f.eks.  

 EF-Traktatens  

 regler om forbud mod diskrimination eller forbud mod hindringer for den fri  

 bevægelighed af varer og tjenesteydelser) alligevel vurderes at have  

 betydning  

 for lovforslaget eller administrative forskrifter, der forventes udstedt i  

 medfør af bestemmelser i lovforslaget, bør bemærkningerne indeholde en  

 redegørelse for de EU-retlige overvejelser, som lovforslaget har givet  

 anledning til.
Er der tale om tilpasning til EU-retten som følge af en  

 udvikling i  

 EF-Domstolens  

 praksis, bør der ved  

 henvisning til den pågældende retspraksis redegøres nærmere herfor.
Er der dele af lovforslaget, som ikke vedrører opfyldelse af  

 EU-retlige krav, bør det klart fremgå, hvilke dele af lovforslaget der er  

 »EU-relevante«, og hvilke der ikke er.
Er der tale om »overopfyldelse« af  

 EU-retlige minimumsforpligtelser, bør dette også anføres.
Lovforslagets  

 bemærkninger om konsekvenser, jf. pkt.  

 d-h, bør  

 desuden i fornødent omfang omtale konsekvenserne af den foreslåede  

 »overopfyldelse«.
 Der henvises i øvrigt til Loven, side 164 ff.
j.
Hørte myndigheder og organisationer mv.
 I de almindelige bemærkninger bør angives de myndigheder og  

 organisationer mv., der er hørt i forbindelse med  

 lovforberedelsen,  

 jf. nærmere 1998-cirkulærets § 9. I de særlige tilfælde, hvor lovforslaget  

 først sendes til høring samtidig med fremsættelsen for Folketinget, bør det  

 ligeledes angives, hvem der høres over lovforslaget.
Der gælder ikke noget almindeligt krav om, at der  hvor en  

 forudgående høring har været gennemført  i selve lovforslaget redegøres  

 for  

 indholdet af de indkomne høringssvar og for de overvejelser og eventuelle  

 ændringer, som svarene har givet anledning til.
Der er imidlertid selvsagt  

 ikke  

 noget til hinder for, at lovforslagets bemærkninger kan indeholde en nærmere  

 omtale heraf.
Høringssvar og det høringsnotat, der udarbejdes af ministeriet,  

 bør ikke indarbejdes i bemærkningerne til lovforslaget, men kan eventuelt  

 optages som bilag.
 Om høring over lovforslag henvises i øvrigt til pkt. 5.5  

 nedenfor.
k.
Sammenfattende skema.
Efter 1998-cirkulærets § 13 skal der efter redegørelsen for  

 lovforslagets konsekvenser i de almindelige bemærkninger indsættes et skema,  

 hvor konsekvenserne sammenfattes i hovedtræk.
Skemaet optrykkes således som  

 sidste punkt i lovforslagets almindelige bemærkninger.
 Skemaet udformes som angivet i et bilag til cirkulæret.
 l. Øvrige konsekvenser af et lovforslag, der efter omstændighederne bør omtales i de almindelige bemærkninger.
Der kan efter omstændighederne være grund til at redegøre for  

 andre konsekvenser af lovforslaget end dem, der er omtalt ovenfor.
Det kan  

 f.eks. dreje sig om forslagets regionalpolitiske konsekvenser eller  

 ligestillingsmæssige konsekvenser.
Der kan også være særlige konsekvenser for  

 f.eks. handicappede eller det frivillige foreningsliv, som bør beskrives.
 Har lovforslaget ikke konsekvenser af den nævnte karakter, bør  

 dette alene fremgå af lovforslagets bemærkninger, hvis der på baggrund af  

 lovforslagets indhold er foretaget en større konsekvensvurdering.
 Det bemærkes, at sådanne øvrige konsekvenser ikke skal indgå i  

 det sammenfattende skema, der er nævnt ovenfor under punkt k.
 Der henvises i øvrigt til Vejledning om konsekvensanalyser, maj  

 2005.
 2.3.4. Andre spørgsmål, der efter omstændighederne  

 bør omtales i de almindelige bemærkninger.
 Efter omstændighederne kan der være grund til at omtale andre  

 spørgsmål i de almindelige bemærkninger end dem, der er nævnt ovenfor under  

 pkt. 2.3.2 og 2.3.3.
 Det er ikke muligt at give en udtømmende beskrivelse af, i  

 hvilke tilfælde der kan være anledning hertil, men følgende tilfælde kan  

 særligt nævnes:
Undertiden giver et  

 lovforslag anledning til mere omfattende overvejelser i forhold til f.eks.  

 grundloven, EU-retten, Den Europæiske Menneskerettighedskonvention eller  

 almindelige retsprincipper.
Der bør i sådanne tilfælde i hovedtræk redegøres  

 for disse overvejelser.
Undertiden indhentes  

 Folketingets samtykke til indgåelse af traktater mv. »stiltiende« ved, at der  

 fremsættes forslag til den lovgivning, som er nødvendig til opfyldelse af den  

 pågældende traktat.
Det bør i sådanne tilfælde udtrykkeligt fremgå af  

 lovforslagets bemærkninger, at Folketingets vedtagelse af lovforslaget  

 samtidig  

 indebærer, at der gives samtykke til ratifikation.
Det bør i den forbindelse  

 oplyses, om regeringen agter at tage forbehold til traktaten, herunder om man  

 agter at acceptere givne klagemuligheder mv.
Der bør endvidere redegøres for,  

 i  

 hvilket omfang dansk ret allerede lever op til traktatens krav.
Der henvises  

 nærmere til Udenrigsministeriets cirkulæreskrivelse af 1. december 1999.
Et lovforslag kan  

 endvidere have betydning for det nordiske samarbejde.
I så fald bør der i  

 lovforslagets  

 bemærkninger i relevant omfang henvises til de øvrige nordiske landes  

 lovgivning mv. på området.
Hvis et lovforslag har særlige konsekvenser i  

 forhold til de øvrige nordiske lande, herunder i forhold til den fri  

 bevægelighed mellem de nordiske lande, bør der endvidere redegøres nærmere  

 for  

 dette i bemærkningerne.
 Medmindre der i det  

 konkrete tilfælde ikke er et tilstrækkeligt behov, bør det  for at  

 undgå  

 unødige byrder for erhvervslivet  i de almindelige bemærkninger til et  

 lovforslag, der retter sig til virksomheder, beskrives, hvordan den vedtagne  

 lov vil blive kommunikeret til de berørte virksomheder mv., således at det  

 bl.a.  

 sikres, at virksomhederne i rette tid får kendskab til loven, og at de  

 forstår  

 formålet med loven. Økonomi- og Erhvervsministeriet har udarbejdet et  

 hjælpeværktøj til brug for udarbejdelse af ministeriernes  

 kommunikationsplaner.  

 Værktøjet kan findes på  

  

 www.kommunikationsguide.dk  

.
 2.3.5. Nærmere om bemærkningerne til lovforslagets  

 enkelte bestemmelser.
 Bemærkningerne til lovforslagets enkelte bestemmelser (de  

 specielle bemærkninger) bør henvise til de enkelte kapitler og paragraffer i  

 lovteksten (ved ændringslove de enkelte paragraffer og numre). Ofte bør der  

 også knyttes bemærkninger til de enkelte stykker, numre og litra inden for  

 paragrafferne,  

 jf. 1998-cirkulærets § 14.
 De specielle bemærkninger bør normalt indeholde oplysning om  

 indholdet af de hidtil gældende regler, om de ændringer heri, som  

 lovforslaget  

 vil medføre, om begrundelsen herfor samt eventuelt om de virkninger, som den  

 foreslåede ændring kan forventes at få, jf. cirkulærets § 15. Afhængig af,  

 hvor  

 omfattende og detaljeret redegørelsen for lovforslagets hovedpunkter i de  

 almindelige bemærkninger er (jf. pkt. 2.3.3.b ovenfor), vil der imidlertid  

 efter omstændighederne helt eller delvis kunne henvises hertil.
 I øvrigt har de specielle bemærkninger navnlig til formål  

 detaljeret og udførligt at redegøre for indholdet af de enkelte bestemmelser.
Bemærkninger, der alene gengiver eller refererer ordlyden af den  

 foreslåede bestemmelse, er derfor i almindelighed utilstrækkelige, jf.  

 cirkulærets § 15, 2. pkt.
Opgaven er netop så præcist som muligt at beskrive  

 indholdet af den pågældende bestemmelse og herunder bl.a. i relevant omfang  

 angive sammenhængen med lovforslagets øvrige regler mv.
 Det forhold, at en bestemmelses ordlyd kan give anledning til  

 vanskelige spørgsmål, må således normalt aldrig føre til, at disse spørgsmål  

 forbigås i bemærkningerne, men derimod til, at der gives anvisning på,  

 hvordan  

 de forudsættes løst.
Jævnligt opstår spørgsmålet om »lovgivning i bemærkningerne«.  

 Det principielle udgangspunkt er her klart: selve lovteksten bør så vidt  

 muligt  

 udformes på en sådan måde, at alle retsspørgsmål løses her, således at  

 bemærkningerne alene har karakter af uddybning og præcisering af anvendte  

 udtryk mv.
Det forudsætter, at den, der affatter lovforslaget, omhyggeligt og  

 grundigt »tænker forslaget igennem«, konstruerer praktiske eksempler,  

 konfronterer dem med lovteksten og herefter om fornødent tilpasser  

 formuleringen, så den dækker.
For en realistisk betragtning kan dette udgangspunkt imidlertid  

 ikke gælde undtagelsesfrit.
I visse tilfælde er det ikke praktisk muligt  

 eller  

 hensigtsmæssigt at udforme en lovbestemmelse, der på én gang er præcis og  

 samtidig dækkende i alle henseender.
Det gælder f.eks., hvis de spørgsmål,  

 som  

 bestemmelsen regulerer, må løses ud fra en flerhed af hensyn, der ikke lader  

 sig beskrive nøjagtigt og udtømmende i en lovtekst.
Der kan f.eks. være tale  

 om  

 bemyndigelser til at dispensere fra en lovs bestemmelser eller til at udstede  

 påbud eller forbud mv.
I sådanne tilfælde må selve bestemmelsen ofte konstrueres som en  

 skønsregel (»hvis forholdene taler for det«, »under særlige omstændigheder«  

 mv.), mens den nærmere angivelse af de hensyn, der skal lægges vægt på,  

 anføres  

 i bemærkningerne.
Om bemyndigelser til at fastsætte generelle regler henvises  

 til pkt. a nedenfor.
 Sammenfattende kan det siges, at mens de almindelige  

 bemærkninger har til formål at give et overordnet  men dækkende   

 billede af  

 de foreslåede ændringer, har de specielle bemærkninger til formål så  

 detaljeret  

 og omhyggeligt som muligt at give anvisninger på de enkelte spørgsmål, som  

 lovforslagets bestemmelser kan rejse.
Svarer en bestemmelse til gældende ret, bør dette oplyses i  

 bemærkningerne.
I så fald vil omtalen ofte kunne være kortfattet.
I øvrigt må omfanget og  

 karakteren af bemærkningerne selvsagt bero på indholdet af den pågældende  

 bestemmelse.
Af bestemmelser, som i almindelighed forudsætter særligt fyldige  

 bemærkninger, kan fremhæves følgende:
a.
Bestemmelser, der  

 indeholder hjemmel til udstedelse af bekendtgørelser mv.
 Nedenfor under pkt. 4.3.4 er  

 spørgsmålet om, i hvilket omfang administrationen bør bemyndiges til at  

 fastsætte nærmere regler ved bekendtgørelse, omtalt, herunder med angivelse  

 af de hensyn, som i almindelighed taler for og imod sådanne bemyndigelser.
 At bemyndigelsen i selve  

 lovteksten bør være så præcis som mulig, er en selvfølge, jf. pkt. 2.2.2  

 ovenfor.
Undertiden er det imidlertid en  

 teknisk nødvendighed at affatte selve bemyndigelsesbestemmelsen relativt  

 bredt.
Bl.a. i sådanne tilfælde er det vigtigt, at den nødvendige afgrænsning  

 og præcisering af bemyndigelsen i stedet angives i bemærkningerne.
Der bør således så udførligt  

 som muligt redegøres for den påtænkte anvendelse af bemyndigelsen, herunder  

 for de hensyn, som der i den forbindelse skal lægges vægt på.
Navnlig hvor  

 ønsket om en bemyndigelsesbestemmelse skyldes, at der kan forudses et behov  

 for jævnlige ændringer af regelsættet, må det samtidig sikres, at  

 bemærkningerne ikke kommer til at indeholde sådanne bindinger, at den  

 tilsigtede  

 fleksibilitet i for vidt omfang begrænses.
b.
Kontrolbestemmelser.
 De såkaldte kontrolbestemmelser  

  dvs. bestemmelser, som uden for strafferetsplejen gør det muligt for  

 offentlige myndigheder bl.a. at skaffe sig adgang til privat ejendom   

 er  

 nærmere omtalt nedenfor under pkt. 4.3.2 vedrørende grundlovens § 72.
 Som det her er anført, må det i  

 hvert enkelt tilfælde nøje overvejes, om det overhovedet er nødvendigt at  

 tillægge offentlige myndigheder adgang til privat ejendom, herunder om andre  

 og mindre indgribende kontrolforanstaltninger kan anses for tilstrækkelige.  

 Er der behov for en sådan adgang, bør omfanget heraf begrænses mest muligt,  

 f.eks. ved at der alene gives adgang til forretningslokaler, mens private  

 boliger holdes uden for.
Det anførte afspejler sig i  

 kravene til bemærkninger til de nævnte bestemmelser.
I § 11, stk. 1, i  

 1998-cirkulæret er det således anført, at der bør gives en begrundelse for,  

 hvorfor bestemmelsen er nødvendig, ligesom der bør gives en udførlig  

 angivelse af bestemmelsens anvendelsesområde.
c.
Bestemmelser, der  

 fraviger »tværgående« lovgivning.
Nedenfor under pkt. 4.3.6 er  

 omtalt spørgsmålet om fravigelse i speciallovgivningen af den generelle  

 tværgående lovgivning mv., herunder bl.a. straffeloven, offentlighedsloven,  

 forvaltningsloven og lov om retssikkerhed ved forvaltningens anvendelse af  

 tvangsindgreb og oplysningspligter.
Det er i den forbindelse anført, at der i  

 almindelighed må udvises tilbageholdenhed med sådanne specielle fravigelser.
 Er der imidlertid på konkrete områder  

 et tilstrækkeligt behov for en specialregulering, må der i lovforslagets  

 bemærkninger redegøres grundigt for baggrunden for denne vurdering og for, på  

 hvilke nærmere punkter den retsstilling, som følger af den generelle  

 lovgivning, fraviges.
d.
Særlige  

 kompetencebestemmelser.
Det sædvanlige udgangspunkt er,  

 at forvaltningsbeføjelser henlægges til almindelige statslige eller kommunale  

 myndigheder.
Det forekommer imidlertid jævnligt, at sådanne beføjelser i  

 stedet henlægges til organer uden for det almindelige myndighedshierarki,  

 f.eks. til uafhængige nævn eller råd.
Efter § 10 i 1998-cirkulæret  

 bør der i sådanne tilfælde i bemærkningerne nøje redegøres for de hensyn, der  

 ligger til grund for den foreslåede kompetenceordning.
Endvidere bør der  

 gives en oversigt over den påtænkte kompetence- og arbejdsdeling mellem det  

 pågældende ministerium mv. og det pågældende organ, herunder for, hvilke  

 beføjelser der fortsat vil tilkomme ministeren, samt i hvilket omfang der  

 sker endelig overførelse af dispositionsret over bevilgede midler.
Det  

 anførte tager navnlig sigte på tilfælde, hvor forvaltningsbeføjelser  

 overlades til offentlige myndigheder uden for den almindelige statslige og  

 kommunale forvaltning.
I sjældne tilfælde kommer det imidlertid på tale at  

 overlade forvaltningsbeføjelser til private institutioner mv.
Sådanne særlige  

 kompetenceordninger  der bør bygge på grundige overvejelser af bl.a.  

 retssikkerhedsmæssig karakter  forudsætter tilsvarende udførlige  

 bemærkninger i lovforslaget.
 2.4. Særligt om forslag til ændringslove.
 En meget væsentlig del af de lovforslag, der årligt fremsættes  

 for Folketinget, er forslag til ændring af allerede gældende love.
 Det første spørgsmål, som rejser sig, når der er behov for at  

 ændre i en gældende lov, er, om der skal udarbejdes et ændringslovforslag,  

 eller om der i stedet bør udarbejdes forslag til en helt ny lov.
Der kan ikke angives noget fast princip for, hvilken af de to  

 former  ændringslov eller ny hovedlov  der bør vælges.
Generelt  

 kan det  

 siges, at en ny hovedlov bør vælges, hvis de foreslåede ændringer bygger på  

 principielle synspunkter, som er nye i forhold til den hidtidige lovgivning,  

 og  

 ændringerne berører et større antal af den gældende lovs bestemmelser.
Er der  

 derimod tale om mindre ændringer uden en sådan principiel betydning, er det i  

 almindelighed rigtigst at udforme forslaget som et ændringslovforslag.
Der kan være grund til at pege  

 på, at udarbejdelse af forslag til ny hovedlov kan indebære fordele.  

 Folketinget får typisk et bedre og mere overskueligt grundlag at vurdere  

 retsområdet (og dermed de foreslåede ændringer) på, og fremgangsmåden vil i  

 ministerierne være egnet til at medføre et bedre lovgivningsarbejde.
Skal der  

 fremsættes et forslag til ny hovedlov, tvinges der således til en gennemgang  

 også af de bestemmelser i den gældende lov, som i og for sig ikke ønskes  

 ændret, men som nu skal indeholdes i lovforslaget.
Herved bliver der bl.a.  

 lejlighed til at gøre op med eventuelle fortolkningsspørgsmål mv., som den  

 hidtidige administration af loven har givet anledning til.
 De  

 nævnte fordele må bl.a. afvejes over for det ofte væsentlig større  

 tids-  

 og ressourceforbrug, som er forbundet med  

 udarbejdelse af forslag til en ny hovedlov  

 fremfor  

 forslag til en ændringslov.
 Fører de anførte hensyn til, at der udarbejdes et forslag til  

 ændringslov, opstår spørgsmålet om, hvilken affattelsesteknik der skal  

 anvendes.
På dette punkt er der udviklet faste retningslinier, som i det  

 væsentlige er gengivet i  

 Justitsministeriet  

 s  

 vejledning nr. 33 af 3. juni 2005 om affattelse af forslag til ændringslove  

 m.v.
Der henvises nærmere til vejledningen og til omtalen i Loven, side 23  

 ff.
Det må understreges, at der bør udvises meget betydelig omhu ved  

 affattelsen af forslag til ændringslove, hvor der erfaringsmæssigt er stor  

 risiko for fejl.
Sådanne fejl giver ofte anledning til væsentlige problemer,  

 når den vedtagne lov efterfølgende skal anvendes i praksis, herunder når der  

 skal udarbejdes lovbekendtgørelser.
En mangel, som jævnligt ses i forslag til ændringslove, er, at  

 der ikke er foretaget de konsekvensrettelser i lovens øvrige bestemmelser  

 eller  

 i anden lovgivning, som de foreslåede ændringer nødvendiggør.
Der må således  

 bl.a. foretages en grundig gennemgang af hele den gældende lov mv. for at  

 undersøge, hvilke yderligere ændringer af teknisk eller indholdsmæssig  

 karakter  

 de foreslåede bestemmelser fører med sig.
Dette er i praksis særlig vigtigt,  

 når der indsættes eller ophæves paragraffer eller stykker mv. i lovteksten  

 med  

 den virkning, at lovens bestemmelser forrykkes.
Som omtalt nedenfor under  

 pkt.  

 5.6.2 kan det ikke forventes, at  

 Justitsministeriet  

 undersøger sådanne spørgsmål i forbindelse med den lovtekniske gennemgang.
Et særligt spørgsmål opstår,  

 når der er behov for at ændre ikke én, men flere love.
Det må her overvejes,  

 om disse ændringer kan gennemføres ved et og samme ændringslovforslag  

 (»samlelovforslag«), eller om der bør udarbejdes et ændringslovforslag for  

 hver lov, som ønskes ændret.
Det er vigtigt, at spørgsmålet  

 overvejes grundigt.
Det kan på den ene side anføres, at et ændringslovforslag  

 i almindelighed ikke bør indeholde ændringer af forskellige love, hvis der  

 ingen indholdsmæssig sammenhæng er mellem disse ændringer.
På den anden side  

 både kan og bør flere lovændringer gennemføres ved samme lovforslag, hvis der  

 er tale om ensartede ændringer (f.eks. ændringer af myndighedsbetegnelser),  

 eller hvis de foreslåede lovændringer har samme indholdsmæssige baggrund  

 (f.eks. tilvejebringelse af grundlaget for ratifikation af en traktat eller  

 konvention eller ændringer som følge af en samtidig foreslået hovedlov).
Samme  

 problemstilling kan efter omstændighederne opstå, hvor der er behov for at  

 ændre reguleringen af flere forskellige emner inden for samme lov.
Der må  

 også her foretages en vurdering af den indholdsmæssige sammenhæng af de  

 enkelte emner i lovforslaget, og ministeriet bør i den forbindelse være  

 opmærksomt på, om en samling af de forskellige emner i samme lovforslag vil  

 kunne vanskeliggøre en hensigtsmæssig behandling af lovforslaget i  

 Folketinget.
Må det f.eks. forudses, at der blandt Folketingets medlemmer kan  

 være et ønske om at kunne differentiere stemmeafgivningen fra emne til emne,  

 taler dette for at opsplitte emnerne i flere ændringslovforslag.
Der henvises  

 i øvrigt til Håndbog i Folketingsarbejdet, side 18 f.
Det skal endelig fremhæves, at der som bilag til forslag til  

 ændringslove i almindelighed bør optages paralleltekster, jf.  

 1998-cirkulærets  

 § 20. Parallelteksterne opstilles således, at lovforslagets bestemmelser  

 optrykkes i én spalte, mens der i en spalte ved siden af optrykkes den  

 gældende  

 formulering af bestemmelser, der berøres af lovforslaget.
De relevante  

 bestemmelser bør så vidt muligt opstilles umiddelbart ved siden af hinanden.
Om bemærkninger til forslag til ændringslove gælder i øvrigt som  

 udgangspunkt de almindelige principper.
Der bør herudover bl.a. anføres en  

 henvisning til Folketingstidende vedrørende behandlingen i Folketinget af den  

 oprindelige lov og senere ændringslove, der har særlig betydning for  

 bedømmelsen af lovforslaget.
Henvisningen bør normalt omfatte såvel  

 Folketingets forhandlinger som tillæg A, B og C.
Tilsvarende gælder for  

 lovforslag, der indeholder bestemmelser, som ophæver en gældende lov, ligesom  

 der også i øvrigt i relevant omfang bør henvises til tidligere drøftelser i  

 Folketinget, jf. nærmere 1998-cirkulærets § 17.
3. Hvornår bør der lovgives? Erfaringen viser, at der på nogle områder kan være behov for i  

 større udstrækning, end det sker i dag, at stille spørgsmål om, hvorvidt  

 lovgivning er nødvendig, eller om andre former for regulering kan være mere  

 hensigtsmæssige.
Det kan navnlig gælde, når det drejer sig om regulering af  

 visse af erhvervslivets forhold.
 Forudsætningen for at besvare dette spørgsmål er bl.a. en nøje  

 definition af det problem, som giver anledning til at overveje lovgivning.  

 Det  

 bør undersøges, hvori problemet nærmere består, hvor stort dets omfang er, og  

 om der er relevante erfaringer fra andre lande.
 Hvis der f.eks. er tale om et nyt reguleringsområde, må det nøje  

 overvejes, om problemet har en sådan karakter, at det offentlige bør gribe  

 ind.  

 Det gælder bl.a., hvis der er tale om et problem af forholdsvis begrænset  

 omfang, eller hvis problemet med tiden kan tænkes at løse sig selv eller  

 blive  

 løst ad anden vej.
I forbindelse med definitionen af problemet bør det også nøje  

 vurderes, om det overhovedet er realistisk, at et lovindgreb vil kunne løse  

 problemet eller ændre situationen i en ønsket retning.
F.eks. kan problemet  

 være af en sådan beskaffenhed, at det ikke realistisk kan forventes, at en  

 eventuel lovgivning vil kunne håndhæves tilstrækkeligt effektivt eller uden  

 uforholdsmæssigt store omkostninger.
En beskrivelse af problemet er også en forudsætning for, at  

 formålet med lovgivningen kan formuleres så klart, at de berørte borgere og  

 virksomheder  

 kan se behovet for at regulere.
Dette er bl.a. vigtigt for at sikre respekt  

 for  

 og efterlevelse af lovgivningen.
Ved vurderingen af, om der skal lovgives, er det også vigtigt at  

 formulere formålet med og de forventede effekter af en eventuel lovgivning.  

 Det  

 bør sikres, at de formål, som ønskes tilgodeset ved lovgivningen, og de  

 forventede positive effekter er i en rimelig balance med de negative  

 effekter,  

 som kan forudses.
Såfremt et eventuelt lovforslag f.eks. vil medføre store  

 omkostninger for det offentlige, borgerne eller virksomhederne eller vil være  

 meget indgribende, bør det nøje overvejes, om de forventede positive effekter  

 er så store, at det kan forsvares at gå videre i processen med at udarbejde  

 et  

 lovforslag.
 Et led i overvejelserne om, hvorvidt og hvordan der bør  

 lovgives, er, om der kan anvises alternativer til traditionel »regelstyring«.  

 Sådanne alternativer kan f.eks. være:
1. Økonomiske incitamenter: her bruges markedet som  

 reguleringsinstrument, således at borgere og virksomheder tilskyndes til en  

 bestemt adfærd ved hjælp af økonomiske incitamenter.
Der kan f.eks. være tale  

 om afgifter eller tilskudsordninger.
2. Egenkontrol: certificering og anden form for egenkontrol kan  

 være en fordel både for det offentlige, som skal bruge færre ressourcer på  

 kontrol, og for virksomhederne, som lettes for en række administrative byrder  

 i  

 forbindelse med den offentlige kontrol.
Virksomhederne kan desuden bruge en  

 eventuel certificering i markedsføringsøjemed.
3. Frivillige aftaler: aftaler mellem det offentlige og f.eks.  

 virksomheder forpligter virksomhederne til at indfri de aftalte målsætninger,  

 men overlader det til virksomhederne selv at vælge, hvilke midler de vil tage  

 i  

 brug for at nå målet.
Dette kan give fleksibilitet i opgavetilrettelæggelsen  

 i  

 den enkelte virksomhed og kan dermed reducere de økonomiske byrder mv. for  

 både  

 det offentlige og virksomhederne.
4. Procesregulering: her besluttes det, hvilken proces der skal  

 føre frem til et endeligt resultat i stedet for på forhånd at fastlægge et  

 bestemt resultat.
Der kan f.eks. være tale om krav om, at forskellige parter  

 skal deltage i processen, og at resultatet skal være opnået i enighed.
Et  

 eksempel på denne type regulering er paritetisk sammensatte råd, nævn og  

 udvalg, hvor arbejdsmarkedets parter er repræsenterede.
 5. Information: på områder som f.eks. sundhed, energi og færdsel  

 er der tradition for at bruge oplysning og information for at ændre eller  

 påvirke borgernes adfærd i en ønsket retning.
 Nogle af de nævnte »alternative« reguleringsformer forudsætter i  

 sig selv lovgivning, mens andre, f.eks. frivillige aftaler og information,  

 ofte  

 kan iværksættes uden særlig lovhjemmel.
 Der henvises i øvrigt til Økonomi- og Erhvervsministeriets  

 vejledning om brug af alternative reguleringsinstrumenter, jf.  

 www.oem.dk/publikationer/html/altregu/index.htm.
4. Retlige grænser og almindelige retsprincipper 4.1. Indledning.
 Efter grundlovens § 3 er den lovgivende magt hos kongen  

 (regeringen) og Folketinget i forening.
Det betyder, at lovgivningsmagten har en almindelig kompetence,  

 der hviler umiddelbart på grundloven.
I modsætning til forvaltningen, der er  

 undergivet et legalitetsprincip, når der f.eks. udstedes bekendtgørelser,  

 skal  

 lovgivningsmagten ikke påvise en særlig hjemmel til at lovgive.
Hjemmelen  

 følger af grundlovens § 3.
 Lovgivningsmagtens kompetence er på den anden side ikke  

 ubegrænset.
For det første er der retlige grænser for, hvad  

 lovgivningsmagten kan bestemme.
Disse grænser omtales nedenfor under pkt.  

 4.2.
For det andet gælder der nogle almindelige retsprincipper mv.,  

 som der bør udvises særlig opmærksomhed overfor.
Nogle af disse principper  

 omtales nedenfor under pkt. 4.3.
 4.2. Retlige grænser.
 4.2.1. Indledende bemærkninger.
 De retlige grænser for lovgivningsmagten sættes principielt først  

 og fremmest af grundloven.
Det er imidlertid relativt få af grundlovens bestemmelser, der  

 har praktisk betydning i det daglige lovgivningsarbejde.
Det drejer sig  

 navnlig  

 om § 43 (beskatning), § 72 (boligens ukrænkelighed) og § 73 (ejendomsrettens  

 ukrænkelighed).
 Undertiden kan også andre grundlovsbestemmelser være af  

 betydning, herunder f.eks. § 3 (magtens tredeling), § 63 (  

 domstolprøvelse  

 af  

 forvaltningsakter  

 mv.) og §§ 77-79 (ytrings-,  

 forenings- og forsamlingsfrihed). Om grundlovens § 41, stk. 2,  

 (identitetsprincippet)  

 henvises til pkt. 6.1 nedenfor.
Andre retlige grænser for lovgivningsmagten følger af Danmarks  

 internationale forpligtelser.
Her er det navnlig EU-retten, der er relevant.  

 Men også folkeretlige regler, herunder traktater og konventioner, som Danmark  

 har tiltrådt, har betydning.
Det gælder bl.a.
Den Europæiske  

 Menneskerettighedskonvention.
 4.2.2. Grundloven.
I dette afsnit omtales alene bestemmelserne i grundlovens § 43  

 og § 73. De øvrige grundlovsbestemmelser, der er nævnt ovenfor under pkt.  

 4.2.1, omtales nedenfor under pkt. 4.3.2 om principper, der bygger på  

 grundloven.
Det skyldes, at der for disse bestemmelsers vedkommende  

 forholdsvis  

 sjældent opstår egentlige retlige spørgsmål, men i højere grad spørgsmål i  

 forhold til de bredere retspolitiske grundsætninger, som bestemmelserne er  

 udtryk for.
a.
Grundlovens § 43 (beskatning).
 Grundlovens § 43 har følgende ordlyd:
»§ 43.  

 Ingen skat kan pålægges, forandres eller ophæves uden ved lov; ej heller kan  

 noget mandskab udskrives eller noget statslån optages uden ifølge lov.« Bestemmelsen indeholder et delegationsforbud, således at  

 reguleringen af skatter kun kan ske umiddelbart ved lov og altså ikke  

 administrativt med hjemmel i lov.
 Grundlovens § 43 udelukker dog ikke enhver form for delegation.  

 Bestemmelsen antages således f.eks. ikke at være til hinder for, at regler,  

 som  

 ikke vedrører skattebyrden, men alene den administrative ordning for  

 påligningen og opkrævningen, fastsættes administrativt i henhold til  

 bemyndigelse  

 i lov.
 Bestemmelsen antages heller ikke at være til hinder for, at der  

 indsættes bemyndigelsesbestemmelser i lovgivningen, hvorefter  

 administrationen  

  efter nærmere angivne kriterier  kan dispensere fra en given  

 beskatning.
Skattebegrebet i grundlovens § 43 omfatter ikke alene direkte  

 skatter, men også indirekte skatter som moms og told.
Det samme gælder  

 afgifter, som pålignes forskellige befolkningsgrupper, og som anvendes til  

 mere  

 generelle samfundsmæssige foranstaltninger i form af overførselsindkomster,  

 uddannelse mv.
Derimod omfatter begrebet skat i grundlovens § 43 ikke  

 betalinger, som beregnes individuelt på grundlag af en modtagen ydelse,  

 f.eks.  

 betaling for gas og elektricitet.
I sådanne situationer udgør betalingen  

 nemlig  

 et vederlag for den ydelse, som det offentlige stiller til rådighed  

 (brugerbetaling). Det samme gælder gebyrer for udstedelse af offentlige  

 tilladelser  

 mv., for så vidt gebyrerne ikke overstiger de omkostninger, der er forbundet  

 med den pågældende ordning.
 Det nævnte vederlagssynspunkt fører også til, at skattebegrebet  

 i grundlovens § 43 ikke omfatter en »lukket ordning«, hvor medlemmerne af en  

 gruppe, som har pligt til at bidrage til ordningen, mere generelt kan nyde  

 godt  

 af de ydelser, som kommer fra ordningen.
b.
Grundlovens § 73 (ekspropriation).
 Grundlovens § 73, stk. 1, har følgende ordlyd:
»§ 73.  

 Ejendomsretten er ukrænkelig.
Ingen kan tilpligtes at afstå sin ejendom, uden  

 hvor almenvellet kræver det.
Det kan kun ske ifølge lov og mod fuldstændig  

 erstatning.« Den praktiske betydning af grundlovens § 73 er, at indgreb, som  

 er omfattet af bestemmelsen, ikke er gratis for det offentlige, men udløser  

 erstatningspligt over for den, som indgrebet er rettet imod.
Den første betingelse for, at der foreligger ekspropriation, er,  

 at der er tale om et indgreb i en rettighed, som er beskyttet af grundlovens  

 §  

 73 (et indgreb i »ejendom «). Er en rettighed ikke beskyttet af grundlovens §  

 73, kan et indgreb heri ikke indebære ekspropriation.
På den anden side er  

 det  

 ikke ethvert indgreb i en beskyttet rettighed, som har karakter af  

 ekspropriation, jf. nedenfor.
Grundlovens ejendomsbegreb er meget bredt.
Det omfatter alle  

 rettigheder, der efter deres karakter skaber grundlaget for fysiske eller  

 juridiske personers økonomiske eksistens og virke.
Det omfatter således ikke  

 blot den egentlige ejendomsret, men også f.eks. begrænsede rettigheder  

 (herunder  

 brugs- og panterettigheder), fordringsrettigheder og næringsrettigheder.
Det er ikke i sig selv afgørende, om rettigheden er stiftet på  

 privatretligt eller offentligretligt grundlag.
En tilladelse, der er meddelt  

 af  

 en offentlig myndighed (f.eks. en tilladelse til at drive næringsvirksomhed),  

 kan således også være beskyttet af grundloven.
 Selv om en rettighed er beskyttet af grundlovens § 73, betyder  

 det som nævnt ikke uden videre, at ethvert indgreb i rettigheden har karakter  

 af ekspropriation (»afståelse«). Der kan således foretages en række indgreb i  

 beskyttede rettigheder, uden at der af den grund er tale om ekspropriation.  

 Der  

 tales i så fald om  

 erstatningsfri  

 regulering.
Afgørelsen af, om der er tale om ekspropriation eller  

 erstatningsfri  

 regulering, beror efter retspraksis på et  

 samlet skøn over indgrebets beskaffenhed.
Som momenter, der må tillægges  

 betydning ved udøvelsen af dette skøn, peger man i almindelighed navnlig på  

 indgrebets formål, i hvilken grad indgrebet er generelt eller konkret  

 (herunder  

 om det rammer mange eller få rettighedshavere), indgrebets intensitet, om  

 indgrebet angår en fremtidig eller en aktuel  

 råden,  

 og om der er tale om en tilintetgørelse af rettigheden eller en overførelse  

 til  

 andre fysiske eller juridiske personer.
Ekspropriation kan kun finde sted med hjemmel i lov.
Indeholder  

 en lov ikke hjemmel til indgreb af  

 ekspropriativ  

 karakter,  

 kan et sådant indgreb derfor ikke foretages.
Det gælder, uanset om der  

 betales  

 erstatning.
Indeholder loven derimod hjemmel til at foretage ekspropriation,  

 opstiller grundloven de yderligere krav, at ekspropriationen skal være  

 påkrævet  

 af hensyn til almenvellet, og at der betales fuldstændig erstatning.
Det  

 gælder  

 også, hvis indgrebet foretages direkte ved lov.
 4.2.3. EU-retten.
Danmarks EU-retlige forpligtelser har stor betydning for  

 lovgivningsmagtens kompetence.
Som et vigtigt eksempel kan nævnes  

 EF-Traktatens  

 artikel 12 om det grundlæggende forbud mod nationalitetsdiskrimination.  

 Forbudet gælder inden for hele traktatens anvendelsesområde og suppleres af  

 traktatens bestemmelser om oprettelsen af det indre marked med fri  

 bevægelighed  

 for varer, personer, virksomheder, tjenesteydelser og kapital.
 Disse regler indebærer bl.a.  med de undtagelser, der er  

 opregnet i traktaten  at statsborgerskab ikke i sig selv kan tillægges  

 betydning i forhold til andre EU-borgere.
Reglerne omfatter også enhver anden form for forskelsbehandling,  

 der har samme virkning som et krav om dansk statsborgerskab, samt  

 foranstaltninger, der i øvrigt gør det mindre attraktivt at udnytte retten  

 til  

 fri bevægelighed.
En sådan forskelsbehandling og sådanne restriktioner   

 f.eks.  

 i form af bopæls- eller sprogkrav  kan imidlertid være i  

 overensstemmelse med  

 EU-retten, hvis kravene har et sagligt formål og ikke går videre, end hvad  

 der  

 er nødvendigt til opnåelse af dette formål.
 Reglerne gælder i øvrigt også for personer, der er omfattet af  

 aftalen om Det Europæiske Økonomiske Samarbejdsområde (  

 EØS-aftalen  

 ).  

 Herudover har EU indgået aftaler med en række lande, som f.eks.  

 associeringsaftaler der giver de pågældende landes borgere ret til  

 ligebehandling i visse situationer.
Der henvises i øvrigt til Kommissionens fortolkningsmeddelelse   

 Lettere adgang for varer til andre medlemsstaters marked: gensidig  

 anerkendelse  

 i praksis (2003/C 265/02). Fortolkningsmeddelelsen kan findes i  

 EU-Tidende  

 2003 nr.
C 265, side 2.
Et andet grundlæggende EU-retligt princip er, at konkurrencen  

 skal være fri.
Dette princip er bl.a. kommet til udtryk i  

 EF-Traktatens  

 artikel 87-89, der indeholder forbud mod statsstøtte, som kan fordreje  

 konkurrencen.
Ifølge disse regler skal medlemsstaterne anmelde alle nye  

 statsstøtteforanstaltninger og ændringer i eksisterende statsstøtteordninger  

 (bortset fra rent formelle ændringer) til  

 Europa-Kommissionen,  

 og foranstaltningerne må ikke iværksættes uden Kommissionens godkendelse.
 4.2.4. Internationale  

 menneskerettighedskonventioner.
 Danmark har tiltrådt en række internationale konventioner om  

 menneskerettigheder, der har betydning ved udarbejdelsen af lovforslag.
 Som eksempler på sådanne konventioner kan nævnes Den Europæiske  

 Menneskerettighedskonvention (med tilhørende protokoller),  

 FNs  

 konvention om borgerlige og politiske rettigheder (med tilhørende valgfrie  

 protokoller),  

 FNs  

 konvention om økonomiske, sociale  

 og kulturelle rettigheder,  

 FNs  

 Racediskriminationskonvention,  

 FNs  

 Torturkonvention,  

 FNs  

 kvindekonvention og  

 FNs  

 Børnekonvention.  

 Den Europæiske Menneskerettighedskonvention er  i modsætning til de  

 andre  

 nævnte konventioner  ved lov gjort til en del af dansk ret.
Herudover findes der et omfattende antal ikke-bindende retsakter  

 fra internationale organer, der indeholder anbefalinger, som kan have  

 betydning  

 ved udformningen af retsregler.
Som eksempel herpå kan nævnes  

 rekommandationer  

 fra Europarådets Ministerkomité.
 Hvis et lovforslag er udformet på en sådan måde, at  

 retsanvendende  

 myndigheder skal træffe skønsprægede  

 afgørelser, der ofte rejser spørgsmål i forhold til konventionerne, bør  

 lovforslagets bemærkninger indeholde en rimelig vejledning om indholdet af de  

 menneskeretlige forpligtelser, herunder om de kriterier og forhold, der som  

 følge af disse forpligtelser har betydning for myndighedernes afgørelser.
Det er navnlig bestemmelserne i Den Europæiske  

 Menneskerettighedskonvention, der sætter grænser for lovgivningsmagten.
Det  

 skyldes bl.a., at der findes en omfattende og detaljeret retspraksis fra Den  

 Europæiske Menneskerettighedsdomstol, som udfylder og præciserer  

 bestemmelserne  

 i konventionen.
Det er ikke muligt udtømmende at opregne, hvornår et lovforslag  

 rejser spørgsmål i forhold til Den Europæiske Menneskerettighedskonvention.
I  

 det praktiske lovgivningsarbejde vil det dog ofte være relevant at overveje  

 lovforslagets forhold til konventionens artikel 6, 7 og 14. Disse  

 bestemmelser  

 omtales i det følgende.
a.
Forbud mod selvinkriminering (konventionens artikel 6).
 Artikel 6, stk. 1, 1. pkt., og stk. 2, har følgende ordlyd:
 »  

 Stk. 1.  

  

 Enhver har ret  

 til en retfærdig og offentlig rettergang inden en rimelig frist for en  

 uafhængig og upartisk domstol, der er oprettet ved lov, når der skal træffes  

 afgørelse enten i en strid om hans borgerlige rettigheder og forpligtelser  

 eller angående en mod ham rettet anklage for en forbrydelse.
[ ] Stk.  

 2.  

  

 Enhver, der anklages for en  

 lovovertrædelse, skal anses for uskyldig, indtil hans skyld er bevist i  

 overensstemmelse med loven.« I modsætning til  

 FNs  

 konvention om  

 borgerlige og politiske rettigheder indeholder Den Europæiske  

 Menneskerettighedskonvention  

 ikke noget udtrykkeligt forbud mod  

 selvinkriminering.  

 Ved et sådant forbud forstås, at ingen, der  i konventionsforstand  

  er  

 tiltalt for en forbrydelse, kan tilpligtes at udtale sig, og at den  

 pågældende  

 ikke under trussel om straf kan tvinges til at fremkomme med oplysninger til  

 brug for en igangværende eller forestående straffesag.
 Den Europæiske Menneskerettighedsdomstol har imidlertid  

 indfortolket  

 et forbud mod  

 selvinkriminering  

 i artikel 6, stk. 1 og 2. Forbuddet finder anvendelse i alle sager, der anses  

 for straffesager i konventionens forstand.
 Borgerne har krav på beskyttelse mod  

 selvinkriminering  

 fra det tidspunkt, hvor de må anses for »tiltalt« i konventionens forstand.  

 Det  

 vil i praksis sige fra det tidspunkt, hvor der er rejst sigtelse, eller hvor  

 der er grundlag for at rejse sigtelse mod borgeren.
 Som følge heraf er myndighederne afskåret fra at håndhæve en  

 oplysningspligt, hvis de har mistanke om, at den pågældende har begået et  

 strafbart forhold, og oplysningerne vil kunne være af betydning for den  

 nærmere  

 vurdering heraf.
 Det må omvendt understreges, at  

 selvinkrimineringsforbuddet  

 ikke er til hinder for, at der i en lov indsættes strafsanktionerede  

 bestemmelser om oplysningspligt for borgerne som led i almindelig kontrol  

 eller  

 tilsyn fra myndighedernes side.
Bestemmelsen  

 i § 10, stk. 1, i lov om retssikkerhed ved forvaltningens anvendelse af  

 tvangsindgreb og oplysningspligter bygger bl.a. på artikel 6 i Den Europæiske  

 Menneskerettighedskonvention.
I den pågældende lovbestemmelse fastslås det,  

 at en person, som mistænkes for en lovovertrædelse, der kan medføre straf,  

 ikke i medfør af den øvrige lovgivning vil have pligt til at meddele  

 oplysninger til en forvaltningsmyndighed, medmindre det kan udelukkes, at de  

 oplysninger, der søges tilvejebragt, har betydning for bedømmelsen af den  

 formodede lovovertrædelse.
b.
Forbud mod straffelovgivning med tilbagevirkende kraft (konventionens artikel 7).
 Artikel 7 har følgende ordlyd:
»  

 Stk. 1.  

  

 Ingen kan  

 kendes skyldig i et strafbart forhold på grund af en handling eller  

 undladelse, der ikke udgjorde en forbrydelse efter national eller  

 international ret på det tidspunkt, da den blev begået.
Der kan heller ikke  

 pålægges en strengere straf end den, der var anvendelig på det tidspunkt, da  

 lovovertrædelsen blev begået.
Stk.  

 2.  

  

 Denne artikel er ikke til hinder  

 for, at en person domfældes og straffes for en handling eller undladelse, der  

 på det tidspunkt, da den blev begået, var en forbrydelse ifølge de af  

 civiliserede nationer anerkendte almindelige retsprincipper.« Bestemmelsen indeholder et forbud mod domfældelse for forhold,  

 der ikke udgjorde en forbrydelse på det tidspunkt, hvor det blev begået.
Den  

 forbyder endvidere idømmelse af en strengere straf end den, der var  

 anvendelig  

 på det tidspunkt, hvor den strafbare handling blev begået.
Bestemmelsen sætter i den forbindelse også grænser for, hvor  

 vage eller upræcise straffebestemmelser kan være.
En bestemmelse, der  

 definerer  

 en forbrydelse, skal således være tilstrækkelig klar og præcis.
Borgerne skal  

   

 med en rimelig grad af sikkerhed  kunne forudse, hvilke handlinger og  

 undladelser der vil kunne medføre strafansvar.
Det er ved udarbejdelsen af strafsanktionerede regler meget  

 væsentligt at være opmærksom på de krav til præcision mv. i  

 gerningsindholdet,  

 der således følger af bestemmelsen.
Dette er i praksis ikke mindst relevant i  

 tilfælde, hvor et EU-direktiv gennemføres ved inkorporering, og hvor der  

 samtidig fastsættes regler om straf for overtrædelse af direktivets  

 bestemmelser.
I så fald må der tages stilling til, om direktivets  

 bestemmelser  

 i sig selv opfylder kravene i artikel 7, eller om det vil være nødvendigt at  

 udforme en mere detaljeret straffebestemmelse i loven eller bekendtgørelsen.
c.
Forbud mod diskrimination (konventionens artikel 14).
 Artikel 14 har følgende ordlyd:
»Nydelsen  

 af de i denne konvention anerkendte rettigheder og friheder skal sikres uden  

 forskel på grund af køn, race, farve, sprog, religion, politisk eller anden  

 overbevisning, national eller social oprindelse, tilhørsforhold til et  

 nationalt mindretal, formueforhold, fødsel eller ethvert andet forhold.« Bestemmelsen knytter sig til de andre regler i konventionen og  

 har således ikke karakter af et generelt forbud mod diskrimination.
Forbuddet  

 gælder alene inden for områder, der er omfattet af konventionens øvrige  

 bestemmelser (eller protokoller).
 Bestemmelsen indeholder en ikke-udtømmende opregning af  

 diskriminationsgrunde og omfatter derfor i princippet enhver form for  

 forskelsbehandling mellem personer eller grupper af personer.
Det følger af Den Europæiske Menneskerettighedsdomstols praksis,  

 at en forskelsbehandling er diskriminatorisk  og dermed i strid med  

 artikel 14  

  hvis den ikke er objektivt og sagligt begrundet.
Heri ligger omvendt,  

 at  

 forskelsbehandling er lovlig, hvis den varetager et anerkendelsesværdigt  

 formål, og der er proportionalitet mellem det anvendte middel og det formål,  

 der søges realiseret.
Fastsættelse af regler, hvor der f.eks. stilles krav om  

 statsborgerskab, eller hvor der på anden måde gøres forskel mellem  

 persongrupper som betingelse for at udøve et erhverv, opnå en økonomisk  

 ydelse,  

 få adgang til boliger eller lignende, kan rejse spørgsmål i forhold til  

 forbuddet mod diskrimination.
I sådanne tilfælde er det derfor nødvendigt at  

 overveje, om den pågældende forskelsbehandling varetager et  

 anerkendelsesværdigt og sagligt formål, og om den er mere indgribende, end  

 formålet nødvendiggør.
 4.3. Almindelige retsprincipper.
 4.3.1. Indledende bemærkninger.
 For en principiel betragtning er lovgivningsmagten berettiget  

 til alt, som den ikke er retligt afskåret fra, jf. ovenfor pkt. 4.1.
I praksis udnytter lovgivningsmagten imidlertid ikke sin  

 kompetence fuldt ud.
Der har således udviklet sig visse almindelige  

 grundsætninger  begrundet i principielle og praktiske hensyn  som  

 lovgivningsmagten i almindelighed har fundet at burde udvise særlig  

 opmærksomhed over for.
Nedenfor omtales nogle af de grundsætninger, som har vist sig at  

 være af særlig betydning.
Det drejer sig dels om principper, der bygger på  

 grundloven  

 (pkt. 4.3.2), dels om principper, der angår tilbagevirkende kraft (pkt.  

 4.3.3),  

 bemyndigelser til administrationen (pkt. 4.3.4), regulering af uskrevne  

 retsområder (pkt. 4.3.5), forholdet til centrale tværgående love og  

 retsgrundsætninger  

 (pkt. 4.3.6), regeludstedelse i forhold  

 til kommunerne mv. (pkt. 4.3.7), tilbagekaldelse af autorisationer mv. (pkt.  

 4.3.8),  

 udpantningsret  

 (pkt. 4.3.9), administrative  

 tvangsbøder (pkt. 4.3.10) og straffebestemmelser (pkt. 4.3.11).
 Der henvises i øvrigt til den nærmere omtale i Loven, side 39  

 ff.
 4.3.2. Principper, der bygger på grundloven.
 Som anført ovenfor under pkt. 4.2.1 er det relativt få af  

 grundlovens bestemmelser, der har retlig betydning i det daglige  

 lovgivningsarbejde.
Denne konstatering giver imidlertid ikke et dækkende billede af  

 grundlovens indflydelse på lovgivningen.
Det skyldes, at der jævnligt opstår  

 spørgsmål om en lovs forhold til, hvad man kan betegne som grundlovens  

 principper.
Tanken er, at visse af grundlovens bestemmelser ud over deres  

 retlige  

 indhold også kan opfattes som udtryk for bredere retspolitiske  

 grundsætninger,  

 og at lovgivningen i almindelighed bør ske inden for rammerne af disse  

 grundsætninger.
 Der bør på den baggrund udvises særlig opmærksomhed, når der er  

 tale om at regulere spørgsmål, som berører sådanne principper.
Det anførte vil navnlig være aktuelt, hvor der er tale om at  

 regulere spørgsmål med tilknytning til grundlovens frihedsrettigheder, f.eks.  

 den personlige frihed, ytringsfriheden og foreningsfriheden (grundlovens §§  

 71,  

 77 og 78). Spørgsmålet kan imidlertid også opstå i andre sammenhænge.
Det  

 gælder bl.a., hvor der er tale om at regulere spørgsmål vedrørende  

 domstolenes  

 kontrol med forvaltningen (grundlovens § 63), eller hvor der er tale om at  

 oprette særlige domstole mv. uden for det almindelige domstolshierarki og  

 eventuelt med særlig sammensætning.
 Enkelte spørgsmål skal særligt fremhæves:
 Efter grundlovens § 3, 3.  

 pkt., er den dømmende magt hos domstolene.
Denne bestemmelse sætter i et  

 vist omfang retlige grænser for lovgivningsmagtens adgang til at regulere  

 konkrete retsforhold.
I den såkaldte  

 Tvinddom  

 af  

 19. februar 1999 fastslog Højesteret, at en lov, der bl.a. indebar, at der  

 ikke kunne ydes visse statslige og kommunale tilskud til en række nærmere  

 angivne skoler, var ugyldig som stridende mod grundlovens § 3, 3. pkt.  

 Højesteret lagde herved vægt på, at lovindgrebet  der havde som  

 konsekvens,  

 at skolerne blev afskåret fra domstolsprøvelse af deres tilskudsberettigelse  

  reelt var en endelig afgørelse af en konkret retstvist.
Også i øvrigt fører  

 magtfordelingsprincippet i grundlovens § 3 til, at der efter omstændighederne  

 må udvises stor tilbageholdenhed med lovgivning om enkelte fysiske eller  

 juridiske personers forhold (konkret eller »singulær« lovgivning). Baggrunden  

 herfor er bl.a., at afgørelsen af enkeltpersoners retsforhold i almindelighed  

 bør træffes af forvaltningen eller domstolene på grundlag af generelle  

 retsregler fastsat af lovgivningsmagten.
En »singulær« lovgivning vil således  

 kunne give anledning til væsentlige principielle betænkeligheder og vil  

 herunder let kunne fremtræde med et præg af vilkårlighed fra  

 lovgivningsmagtens side.
 Et andet spørgsmål om  

 kompetencefordelingen mellem lovgivningsmagten og domstolene opstår, hvor der  

 er tale om fra lovgivningsmagtens side  typisk i lovforslags  

 bemærkninger   

 at give mere præcise anvisninger på, hvilken straf der skal udmåles i  

 anledning af nærmere angivne typer af lovovertrædelser.
En sådan normering bør kun  

 forekomme, hvis der er en særlig begrundelse for det, og der bør i så fald  

 under alle omstændigheder åbnes mulighed for, at domstolene i konkrete  

 tilfælde kan fravige det anviste niveau.
Det må i den forbindelse også komme  

 i betragtning, om der er tale om et område, hvor straffen allerede fastsættes  

 efter mere takstmæssige principper.
 Det anførte er under alle  

 omstændigheder ikke til hinder for, at lovgivningsmagten, f.eks. i  

 forbindelse med strafferammeændringer, mere generelt angiver, at der  

 tilsigtes en skærpelse/formildelse i strafudmålingen, og i den forbindelse  

 eventuelt anviser et udgangspunkt herfor.
De nævnte betragtninger  

 vedrører forholdet mellem domstolene og lovgivningsmagten.
Et særligt  

 spørgsmål om forholdet mellem domstolene og forvaltningen rejser de såkaldte  

 endelighedsbestemmelser, dvs. bestemmelser om, at forvaltningens afgørelser  

 ikke kan indbringes for anden myndighed, herunder domstolene.
Selv om sådanne  

 bestemmelser ikke kan anses for grundlovsstridige, kan de give anledning til  

 vanskelige spørgsmål i forhold til grundlovens § 3 og navnlig § 63 om  

 domstolenes ret til at »påkende ethvert spørgsmål om øvrighedsmyndighedens  

 grænser«.
De ses ikke at være anvendt i senere års lovgivningspraksis og bør  

 i almindelighed heller ikke fremover forekomme.
Efter grundlovens § 72 er  

 boligen ukrænkelig.
Husundersøgelse, beslaglæggelse og undersøgelse af breve  

 og andre papirer samt brud på post, telegraf- og telefonhemmeligheden må,  

 hvis ingen lov hjemler en særegen undtagelse, kun ske efter retskendelse.
 Bestemmelsen regulerer  

 umiddelbart alene spørgsmålet om, hvorvidt der skal indhentes retskendelse,  

 før der foretages husundersøgelser mv.
Princippet om boligens  

 ukrænkelighed indebærer imidlertid, at det i hvert enkelt tilfælde nøje bør  

 overvejes, om det overhovedet er nødvendigt  med eller uden  

 retskendelse   

 at tillægge offentlige myndigheder adgang til privat ejendom.
Det bør i den  

 forbindelse undersøges, om andre og mindre indgribende  

 kontrolforanstaltninger kan anses for tilstrækkelige.
Hvis der er behov for en sådan  

 adgang, bør omfanget heraf begrænses mest muligt.
Det kan f.eks. ske ved, at  

 der alene gives adgang til forretningslokaler, mens private boliger holdes  

 uden for.
Om  

 spørgsmålet om retskendelse kan bl.a. henvises til  

 Retssikkerhedskommissionens betænkning nr. 1428/2003, side 105, hvoraf det  

 bl.a. fremgår, at spørgsmålet om, hvorvidt der i givet fald skal gælde krav  

 om retskendelse, bl.a. bør bero på, om der er noget for domstolene at tage  

 stilling til.
På den baggrund bør der i sædvanlige kontrolbestemmelser, der  

 giver hjemmel til stikprøveundersøgelser mv., normalt ske fravigelse af  

 kravet om retskendelse.
En sådan fravigelse bør fremgå udtrykkeligt af  

 lovteksten (»uden retskendelse«).
Der stilles særlige krav til  

 lovbemærkningerne  

 til bestemmelser om husundersøgelse mv.
Herom henvises til pkt. 2.3.5.b  

 ovenfor.
 4.3.3. Tilbagevirkende kraft.
 Grundlovens § 22 indeholder følgende bestemmelse om loves  

 ikrafttræden og kundgørelse:
»§ 22. Et af Folketinget vedtaget  

 lovforslag får lovkraft, når det senest 30 dage efter den endelige vedtagelse  

 stadfæstes af kongen.
Kongen befaler lovens kundgørelse og drager omsorg for  

 dens fuldbyrdelse.« For at afgøre, hvilket tidspunkt lovgivningsmagten kan fastsætte  

 for en lovs ikrafttræden, kan det være hensigtsmæssigt at sondre mellem to  

 problemstillinger:
a) det tidspunkt, fra hvilket myndighederne kan anvende loven  

 (håndhævelsestidspunktet), og b) det tidspunkt, fra hvilket kendsgerninger afføder  

 retsvirkninger i overensstemmelse med loven (gyldighedstidspunktet).
 Det antages, at en lov først kan håndhæves, når den er vedtaget,  

 stadfæstet og kundgjort.
 Grundloven antages derimod ikke at være til hinder for, at en  

 lov bestemmer, at den skal finde anvendelse på forhold, som ligger forud for  

 dens formelle ikrafttrædelsestidspunkt (håndhævelsestidspunktet). I sådanne  

 tilfælde, hvor gyldighedstidspunktet indtræder på et tidligere tidspunkt end  

 håndhævelsestidspunktet, taler man om, at loven har »tilbagevirkende kraft«.
Der kan således ikke i almindelighed antages at gælde nogen  

 retlig begrænsning i lovgivningsmagtens frihed til i den enkelte lov at  

 træffe  

 bestemmelse om lovens gyldighedstidspunkt, herunder at give den  

 tilbagevirkende  

 kraft.
Det følger dog af Den Europæiske Menneskerettighedskonventions artikel  

 7, at straffebestemmelser kun i helt ekstraordinære tilfælde kan tillægges  

 tilbagevirkende kraft, jf. pkt. 4.2.4.b ovenfor.
Endvidere vil bebyrdende  

 lovgivning i øvrigt med tilbagevirkende kraft efter omstændighederne kunne  

 indebære et  

 ekspropriativt  

 indgreb, jf. pkt. 4.2.2.b  

 ovenfor.
Det må herudover fremhæves, at det ud fra almindelige  

 retssikkerhedsmæssige betragtninger kan give anledning til væsentlige  

 principielle betænkeligheder at gennemføre bebyrdende love med  

 tilbagevirkende  

 kraft.
En sådan fremgangsmåde bør derfor kun benyttes, når afgørende hensyn  

 gør  

 det påkrævet, og således at det tidsrum, hvori loven har tilbagevirkende  

 kraft,  

 bliver så kort som muligt.
Baggrunden for de anførte retssikkerhedsmæssige betænkeligheder  

 kan noget forenklet beskrives således, at enhver borger i princippet bør være  

 i  

 stand til at sætte sig ind i retsregler, der til enhver tid tilsigter at  

 regulere hans adfærd, således at den enkelte bliver i stand til at indrette  

 sig  

 herpå.
Et sådant sikkert kendskab til indholdet vil i princippet først kunne  

 opnås, når lovgivningsproceduren er tilendebragt, og loven er kundgjort.  

 Vælges  

 et tidligere gyldighedstidspunkt, vil der  selv om borgerne måtte have  

 kendskab til indholdet af lovforslaget  bl.a. kunne opstå usikkerhed  

 med hensyn  

 til, om forslaget gennemføres, og om den endelige lovs nærmere ordlyd.
 I praksis har adgangen til at fastsætte et gyldighedstidspunkt,  

 der ligger tidligere end lovens kundgørelse, navnlig været benyttet i  

 forbindelse med love om afgiftsforhøjelser mv. (stempelafgift, vægtafgift og  

 lign.) for at hindre spekulation, der kunne modvirke formålet med loven i  

 tidsrummet fra lovforslagets fremsættelse og indtil kundgørelsen af den  

 vedtagne  

 lov.
 4.3.4. Bemyndigelser til administrationen.
 Der opstår ved udformningen af lovforslag ofte spørgsmål om,  

 hvilke regler der bør medtages i lovteksten, og hvilke der i stedet bør  

 overlades til administrativt fastsatte forskrifter.
 Spørgsmålet er sjældent af forfatningsretlig karakter.  

 Grundloven indeholder ikke grænser for, hvor detaljerede regler en lov kan  

 indeholde, og er omvendt ikke til hinder for selv vidtgående bemyndigelser  

 til  

 administrationen.
 Der er derimod tale om et væsentligt praktisk og retspolitisk  

 spørgsmål om kompetencefordelingen mellem lovgivningsmagten og forvaltningen.  

 For den enkelte borgers mulighed for at forudberegne sin retsstilling er det  

 derimod i almindelighed uden betydning, om reglerne findes i lovgivningen  

 eller  

 i administrative forskrifter.
 På den ene side kan det fremhæves, at overordnede og  

 principielle retningslinier inden for et givet retsområde bør fastlægges af  

 lovgivningsmagten og ikke af forvaltningen, og at der derfor er grænser for,  

 hvor vidtgående en bemyndigelse til administrationen kan være.
På den anden side er der ofte væsentlige behov for at overlade  

 dele af regelfastsættelsen til administrationen.
Herved sikres det bl.a., at  

 der hurtigt og smidigt kan foretages nødvendige løbende ændringer og  

 justeringer i regelgrundlaget.
Der kan også peges på, at det  for at lovgivningsmagten skal  

 kunne foretage en grundig realitetsbehandling af de centrale spørgsmål   

 er en  

 nødvendighed, at Folketinget fritages for at behandle detailspørgsmål uden  

 principiel karakter.
Med det omfang, som den samlede regelproduktion har i  

 dag,  

 må en ordning, hvorefter alle retsregler fastsættes af lovgivningsmagten,  

 anses  

 for urealistisk.
Problemet kan ofte siges at være at sikre Folketingets  

 reelle  

 indflydelse gennem en rationel begrænsning af dets arbejdsopgaver i forhold  

 til  

 administrationen.
 De modstående hensyn, der gør sig gældende, kan ikke sammenfattes  

 i enkle og klare retningslinier.
Det afgørende er i første række, at der ved udarbejdelsen af  

 lovforslag, hvor spørgsmålet opstår, sigtes på en omhyggelig sondring efter  

 reglernes principielle betydning og rækkevidde og efter, om praktiske forhold  

 tilsiger, at kompetencen til at fastsætte regler overlades til  

 administrationen.
Det må herved bl.a. komme i betragtning, om der kan  

 forudses  

 et behov for jævnlige ændringer på området.
Det er vigtigt, at der anlægges en »kvalitativ« og ikke en  

 »kvantitativ« vurdering.
Det bør f.eks. normalt ikke give anledning til  

 betænkeligheder, at en lov indeholder adskillige bemyndigelsesbestemmelser,  

 så  

 længe de enkeltvis ligger inden for de rammer, som er angivet ovenfor.
I det omfang, der gives bemyndigelser til administrationen, bør  

 selve bemyndigelsesbestemmelsen være formuleret så præcist som muligt,  

 ligesom  

 lovforslaget skal indeholde fyldestgørende bemærkninger herom.
Der henvises  

 nærmere til pkt. 2.3.5.a ovenfor.
 Der henvises i øvrigt bl.a. til Loven, side 5 ff.
 4.3.5. Områder, der er reguleret af uskrevne  

 retsregler.
Dansk ret er præget af lovmæssig regulering.
Alligevel er der på  

 en række  også centrale  retsområder ikke fastsat lovgivning.
Her  

 er gældende  

 ret i stedet bestemt af andre retskilder, f.eks. retspraksis, almindelige  

 retsgrundsætninger  

 og sædvaneret mv.
Den almindelige  

 forvaltningsret og formueret er eksempler på sådanne helt eller delvis  

 ulovregulerede retsområder.
Det samme gælder den almindelige  

 kommunalret.
 Undertiden opstår der spørgsmål om, hvorvidt sådanne retsområder  

 nu bør undergives lovregulering.
 Her kommer modstående hensyn ofte i betragtning.
På den ene side kan lovgivning undertiden skabe større klarhed  

 over retstilstanden og dermed bl.a. give borgerne bedre mulighed for at  

 forudberegne deres retsstilling, ligesom den kan medføre forenkling af  

 forvaltningens og domstolenes arbejde.
Disse hensyn kan tale for lovgivning.
På den anden side kan det forhold, at et retsområde ikke er  

 nærmere reguleret i lovgivningen, også rumme betydelige fordele, og  

 lovgivning  

 derfor tilsvarende ulemper.
At det er bl.a. domstolene, som i konkrete sager  

 og  

 under hensyntagen til den almindelige samfundsudvikling mv. normerer  

 retstilstanden på området, kan således give bedre muligheder for løbende  

 justeringer og nuanceringer.
En sådan hensigtsmæssig smidighed vil ofte gå  

 tabt, såfremt et område mere detaljeret normeres i lovgivningen.
Afgørelsen af, om der bør lovgives på ulovbestemte områder, må  

 bero på en afvejning af bl.a. de anførte hensyn.
Det må herved også komme i  

 betragtning, om det er teknisk muligt at give den ønskede retstilstand en  

 sådan  

 sproglig udformning, at den er egnet til at blive fastsat ved lov.
 4.3.6. Forholdet til centrale tværgående love og retsgrundsætninger.
Visse love har en generel og tværgående karakter.  

 Offentlighedsloven gælder f.eks. for al virksomhed i den offentlige  

 forvaltning, og forvaltningslovens centrale bestemmelser om partsbeføjelser  

 gælder for alle afgørelsessager i forvaltningen.
Straffelovens almindelige  

 del  

 finder anvendelse også på overtrædelser af særlovgivningen.
Det samme gælder  

 retsplejelovens regler om efterforskning af strafbare forhold mv.
Heri ligger, at de nævnte regelsæt fra lovgivningsmagtens side  

 er udtryk for generelle principper og afvejninger.
Lovene bygger på indgående  

 forarbejder og er i vidt omfang indarbejdet i myndighedernes praksis og  

 befolkningens retsbevidsthed.
 Der må derfor i almindelighed udvises tilbageholdenhed med på  

 særlige områder at fravige disse love.
Erfaringen synes at vise, at der sjældent er væsentlige reelle  

 behov for sådanne fravigelser, og at rækkevidden heraf ofte ikke lader sig  

 overskue i tilstrækkelig grad.
Hertil kommer, at der i givet fald let rejser  

 sig spørgsmål om at undergive også andre retsområder den samme  eller  

 måske en  

 helt anden  specialregulering.
Virkningen heraf vil på længere sigt  

 kunne  

 være, at f.eks. spørgsmålet om offentlighed i forvaltningen ikke  som  

 tilsigtet ved offentlighedsloven  er undergivet en ensartet regulering,  

 men  

 opløst i enkeltregler uden indbyrdes sammenhæng.
Dette udelukker selvsagt ikke, at der på konkrete områder kan  

 være et væsentligt behov for specialregulering af de nævnte spørgsmål.
I  

 sådanne tilfælde må der imidlertid stilles krav om en udførlig begrundelse i  

 lovforslagets bemærkninger, jf. herom pkt. 2.3.5.c ovenfor.
Det anførte tager sigte på fravigelser af generelle lovbestemte  

 ordninger.
Tilsvarende spørgsmål kan efter omstændighederne opstå, hvor der  

 er  

 tale om fravigelser fra almindelige uskrevne retsprincipper.
Det kan f.eks.  

 være  

 tilfældet, hvor der opstår spørgsmål om at fastsætte særregler om  

 forvaltningens pligt til  

 sagsoplysning  

 eller om at  

 fravige almindelige formueretlige grundsætninger.
 4.3.7. Regeludstedelse i forhold til kommunerne mv.
 I forbindelse med lovgivning i forhold til kommunerne og  

 amtskommunerne (pr. 1. januar 2007 regionerne) bør ministerierne være  

 opmærksomme på de generelle og tværgående love og  

 retsgrundsætninger,  

 der kan have betydning for disse myndigheders virksomhed.
 Vejledning nr. 192 af 28. juni 2001 indeholder en række  

 anbefalinger om regeludstedelse i forhold til kommunerne.
 Formålet med vejledningen er især at øge ministeriernes  

 opmærksomhed på de generelle og tværgående love og  

 retsgrundsætninger,  

 der kan have betydning for kommunernes og amtskommunernes (pr. 1. januars  

 2007  

 regionernes) virksomhed.
 Det drejer sig bl.a. om anvendelse/fravigelse af det kommunale  

 styrelsessystem, betydningen af kommunalfuldmagtsreglerne og det almindelige  

 kommunale tilsyn.
Vejledningen indeholder også anbefalinger vedrørende regulering  

 af kommunernes arbejds- og beslutningsprocesser.
Herom kan der også henvises  

 til rapporten fra Arbejdsgruppen vedrørende procesregulering af kommuner og  

 amter, udgivet af Finansministeriet i juni 2005. Rapporten omtaler bl.a.  

 principper for reguleringen af kommunerne, som dels indebærer, at der skal  

 udvises tilbageholdenhed med at regulere kommunernes administrative processer  

 og overvejes alternativer til en sådan lovgivning, dels udgør retningslinier  

 for, hvad der er god procesregulering i de tilfælde, hvor procesregulering er  

 nødvendig.
 4.3.8. Tilbagekaldelse af autorisationer mv.
 En række love fastsætter, at bestemte former for virksomhed kun  

 må udøves, hvis der foreligger en særlig offentlig autorisation eller  

 tilladelse mv.
 I tilknytning hertil er det ofte bestemt, at disse  

 autorisationer mv. under visse betingelser kan tilbagekaldes.
 Opstår der spørgsmål om at indsætte sådanne bestemmelser, må det  

 først overvejes, om ikke den almindelige regel i straffelovens § 79 om  

 fratagelse af autorisation mv. som følge af strafbart forhold er  

 tilstrækkelig.
Der bør således udvises tilbageholdenhed med at indsætte  

 særbestemmelser  

 om fratagelse af autorisation mv. som følge  

 af strafbare forhold.
Er sådanne bestemmelser  typisk fordi der skønnes  

 at  

 være behov for udvidet adgang til fratagelse  nødvendige, bør det i  

 almindelighed fastsættes, at fratagelsen sker ved domstolene i forbindelse  

 med  

 pådømmelsen af det strafbare forhold.
Væsentlige retsplejemæssige principper  

 og  

 almindelige hensyn til den pågældende selv taler således for, at der ved  

 dommen  

 så vidt muligt gøres samlet op med  

 retsfølgerne  

 af  

 det strafbare forhold.
Administrationen bør derfor i almindelighed ikke have mulighed  

 for efter straffesagens afslutning at tilbagekalde autorisationer mv. på  

 grund  

 af det strafbare forhold.
Det gælder i særdeleshed, hvis en tilbagekaldelse  

 af  

 autorisationen mv. vil have meget indgribende betydning, som f.eks. i  

 tilfælde  

 hvor den pågældende ved tilbagekaldelsen fratages retten til at udøve sit  

 erhverv.
Samtidig vil væsentlige hensyn til offentlige interesser mv. i nogle  

 tilfælde begrunde, at der fastsættes regler om mulighed for i tiden frem til  

 domstolenes afgørelse at træffe administrativ beslutning om midlertidig  

 inddragelse af autorisationer mv.
Skal der være mulighed for fratagelse af autorisationer mv. i  

 tilfælde, hvor der ikke gennemføres en straffesag ved domstolene, må der  

 fastsættes særlige regler herom.
Der bør i så fald  i hvert fald når  

 fratagelsen har meget indgribende betydning  normalt være adgang for  

 den  

 pågældende til, eventuelt inden for en vis frist, at forlange spørgsmålet  

 indbragt for domstolene ved den administrative myndigheds foranstaltning.
En  

 begæring herom bør i almindelighed have opsættende virkning, medmindre retten  

 bestemmer andet.
Fastsættes der særlige regler om tilbagekaldelse af  

 autorisationer mv., må der under alle omstændigheder tages hensyn til  

 almindelige principper om proportionalitet.
I den forbindelse må det bl.a.  

 tages i betragtning, at en fratagelse  selv om den ikke formelt har  

 karakter  

 af en straf  typisk vil være overordentlig indgribende for den  

 pågældende.
Det  

 gælder navnlig i de tilfælde, hvor den pågældende ved tilbagekaldelsen af  

 autorisationen mv. fratages retten til at udøve sit erhverv.
Derfor må det  

 bl.a. sikres, at fratagelsen ikke er uforholdsmæssig i forhold til den  

 forseelse mv., som den pågældende har begået.
 4.3.9.  
  

 Udpantningsret.
Mener det offentlige, at der består et pengekrav over for  

 private, er udgangspunktet  hvis den pågældende ikke betaler frivilligt  

  at  

 kravet må gøres gældende ved de almindelige domstole efter retsplejelovens  

 regler.
Dommen kan herefter, hvis den ikke opfyldes frivilligt, danne  

 grundlag  

 for udlæg i fogedretten.
Undertiden tillægges der i lovgivningen offentlige myndigheder  

 udpantningsret.
Det betyder, at myndigheden ikke behøver at  

 få dom for sit krav, men kan foretage udlæg umiddelbart.
Udpantningsret  

 er en ordning, der er  

 administrativt hensigtsmæssig for det offentlige og billig for den pågældende  

 borger.
Heri ligger imidlertid også, at der i almindelighed foretages en  

 væsentlig mere summarisk prøvelse af kravets berettigelse end under en civil  

 retssag ved de almindelige domstole.
 Af retssikkerhedsmæssige grunde bør  

 udpantningsret  

 derfor normalt alene tillægges offentlige myndigheder for så vidt angår krav,  

 som på forhånd kun undtagelsesvis må forventes at give anledning til  

 bevismæssige eller retlige tvister.
En række krav er tillagt  

 udpantningsret  

 i medfør af udpantningsloven (lovbekendtgørelse nr. 774 af 18. november  

 1986).  

 Det kan imidlertid i visse tilfælde give anledning til tvivl, om et krav må  

 anses for omfattet af udpantningsloven.
I sådanne tilfælde kan det overvejes  

 i  

 loven at medtage en udtrykkelig bestemmelse om  

 udpantningsret  

 for kravet, hvis forudsætningerne for at tillægge kravet  

 udpantningsret  

 i øvrigt er opfyldt.
 Udpantningsret  

 bør som altovervejende  

 hovedregel ikke tillægges private.
 4.3.10. Administrative tvangsbøder.
 Efter retsplejelovens § 997, stk. 3, kan der i domme, hvorved  

 nogen tilpligtes at opfylde en forpligtelse mod det offentlige, som  

 tvangsmiddel fastsættes en fortløbende bøde, der tilfalder statskassen  

 (tvangsbøder).
 Undertiden opstår der spørgsmål om i lovgivningen at indsætte  

 bestemmelser om administrative tvangsbøder, dvs. tvangsbøder, som ikke  

 pålægges  

 af domstolene, men af forvaltningen.
Sådanne bøder kan ofte opfattes som en straf, og de er ikke  

 omgærdet af samme retssikkerhedsgarantier som tvangsbøder pålagt af  

 domstolene.  

 Der bør derfor kun gives hjemmel til administrative tvangsbøder, såfremt der  

 foreligger et helt særligt behov for effektiv kontrol og håndhævelse på det  

 pågældende område.
Også andre forhold må komme i betragtning, herunder hvor  

 let  

 konstaterbare de forhold, der udløser tvangsbøderne, er.
 4.3.11. Særligt om straffebestemmelser.
 I mange lovforslag er der spørgsmål om at indsætte bestemmelser  

 om straf for overtrædelse af lovens regler.
Her er der en række strafferetlige principper mv., der må tages  

 i betragtning.
Disse principper er nærmere omtalt i Loven, side 49 ff.
Af de  

 vigtigste kan kort fremhæves følgende:
Der bør foretages en  

 nøje prøvelse af hver enkelt bestemmelse i lovforslaget med henblik på at  

 vurdere, om det er nødvendigt at straffe overtrædelser heraf.
Fastsættelse af  

 strafansvar bør bygge på en sikker opfattelse af, at anvendelse af  

 strafansvar  

  i stedet for mindre indgribende sanktioner mv.  er påkrævet.  

 Bl.a. af denne  

 grund bør der ikke  som det tidligere har været praksis   

 indsættes  

 strafbestemmelser, der generelt bestemmer, at »overtrædelse af loven« e.l.  

 straffes.
I tilfælde, hvor gerningsindhold og strafhjemmel ikke er indeholdt  

 i  

 samme bestemmelse, bør strafbestemmelsen derfor præcist henvise til de regler  

 i  

 loven, hvis overtrædelse skal kunne straffes.
 Bestemmelser, hvis  

 overtrædelse er sanktioneret med straf, skal være affattet så præcist som  

 muligt, jf. legalitetsprincippet i straffelovens § 1 og pkt. 4.2.4.b ovenfor  

 om  

 Den Europæiske Menneskerettighedskonventions artikel 7.
Efter straffelovens  

 § 19 kan en overtrædelse af bestemmelser i særlovgivningen, medmindre andet  

 er  

 bestemt, straffes, selv om overtrædelsen alene er begået af uagtsomhed.
Denne  

 bestemmelse  

 indebærer, at det for hver enkelt bestemmelse, der ønskes strafbelagt, må  

 overvejes, om strafansvaret bør begrænses til forsætlige (eller eventuelt  

 forsætlige og groft uagtsomme) overtrædelser.
Sådanne overvejelser er navnlig  

 relevante, hvor der hjemles frihedsstraf.
Bestemmelser om  

 straf for overtrædelse af bekendtgørelser bør ikke optages i selve loven, da  

 der i så fald ikke kan foretages den ovenfor omtalte  

 efterprøvelse  

 af, hvilke bestemmelser i bekendtgørelsen der er behov for at strafbelægge.  

 Hjemlen for straf bør i stedet udformes således, at der i loven indsættes en  

 bestemmelse, hvorefter der i forskrifter, som udstedes i medfør af loven, kan  

 fastsættes straf for overtrædelse af bestemmelser i forskrifterne.
Indeholder  

 den pågældende lov  hvad der er sædvanligt  også i øvrigt  

 straffebestemmelser, bør den nævnte bemyndigelsesbestemmelse indsættes i  

 sammenhæng med disse bestemmelser.
Ved fastsættelse af  

 strafferammen for overtrædelser af den pågældende lov mv. må det tages i  

 betragtning, at spørgsmålet ikke kun har betydning for domstolenes  

 valgmuligheder ved strafudmålingen.
Det følger således af straffelovens § 21,  

 stk. 3, at forsøg, medmindre andet er bestemt, kun straffes, hvis der for  

 lovovertrædelsen kan idømmes en straf, der overstiger fængsel i 4 måneder.  

 Der  

 bør selvsagt ikke være tale om at forhøje strafferammen for at undgå denne  

 konsekvens, men det bør overvejes, om det er påkrævet at indføre særlige  

 bestemmelser, der hjemler straf for forsøg.
Det tilføjes, at der gælder særlige regler og principper om  

 strafansvar for juridiske personer (selskaber mv.) og om objektivt  

 strafansvar  

 for enkeltpersoner.
Der henvises herom til  

 Justitsministeriet  

 s  

 cirkulæreskrivelse af 28. juni 1996.
5. Tilrettelæggelsen af lovgivningsarbejdet 5.1. De overordnede retningslinier for  

 lovgivningsarbejdet.
 Ministeriernes tilrettelæggelse af lovgivningsarbejdet for et  

 folketingsår skal ske inden for de overordnede retningslinier og hensyn, som  

 Folketinget og regeringen i samarbejde har udviklet.
Retningslinierne tager især sigte på at give Folketinget den  

 nødvendige tid til at foretage en grundig behandling af forslagene.
Samtidig  

 er  

 overholdelsen af retningslinierne også en vigtig forudsætning for, at  

 Folketinget kan planlægge lovgivningsarbejdet på en hensigtsmæssig måde.
Retningslinierne fremgår bl.a. af bestemmelser i Folketingets  

 Forretningsorden og af forslag og betænkninger i forbindelse med  

 forretningsordensændringer.
Retningslinierne for lovgivningsarbejdet er  

 endvidere nærmere behandlet i Håndbog i folketingsarbejdet.
 Regeringen har også i lyset af de praktiske erfaringer med  

 tilrettelæggelsen af  

 lovarbejdet  

 suppleret de rammer,  

 som direkte fremgår af Folketingets Forretningsorden, eller som er aftalt med  

 Folketinget.
 De samlede retningslinier og hovedprincipper for  

 lovarbejdet  

 er følgende:
Hovedparten af de  

 lovforslag, som regeringen påtænker at fremsætte i løbet af folketingsåret,  

 bør  

 fremsættes ved folketingsårets begyndelse, jf.
Folketingets Forretningsorden,  

 §  

 10, stk. 3. Mindst halvdelen af regeringens lovforslag bør fremsættes inden  

 medio november.
 Der lægges vægt på,  

 at der kan fremsættes et betydeligt antal lovforslag allerede i Folketingets  

 åbningsuge.
For så vidt angår  

 lovforslag, der fremsættes efter medio november, bør disse fremsættes  

 kontinuerligt  

 frem til udgangen af januar.
Der skal foreligge en særlig begrundelse,  

 såfremt  

 et forslag fremsættes efter udgangen af januar.
Lovforslag bør  

 normalt fremsættes senest den 1. april, for at de kan påregnes gennemført i  

 det  

 pågældende folketingsår, jf.
Folketingets Forretningsorden, § 10, stk. 3.  

 Senere fremkomne forslag bør i fremsættelsestalen indeholde en begrundelse  

 for  

 den sene fremsættelse og en angivelse af, om forslaget ønskes gennemført i  

 den  

 pågældende folketingssamling.
Fremsættes et forslag efter den 1. april, skal  

 der, såfremt 17 medlemmer af Folketinget forlanger det, foretages afstemning  

 om, hvorvidt 1. behandling kan finde sted.
Forud for en sådan afstemning kan  

 Folketingets  

 formand sætte spørgsmålet til særskilt forhandling.
3. behandling af  

 lovforslag må ikke finde sted før 30 dage efter fremsættelsen for  

 Folketinget,  

 jf.
Folketingets Forretningsorden, § 13, stk. 1. Fravigelser af denne regel  

 kan  

 ske i henhold til den almindelige bestemmelse om afvigelser fra  

 forretningsordenen, jf. dennes § 42, dvs. hvis 3/4 af de stemmende  

 folketingsmedlemmer tilslutter sig forslaget.
Folketinget lægger  

 vægt på, at høringssvar og høringsnotat kan foreligge inden 1. behandlingen  

 af  

 et lovforslag.
Høringssvar og høringsnotat oversendes derfor normalt til  

 Folketinget samtidig med fremsættelsen af forslaget og senest torsdag ugen  

 før  

 1. behandlingen i Folketinget.
Der henvises i øvrigt til pkt. 5.5 nedenfor.
Den anførte »  

 januar-frist« er især  

 fastsat for at give Folketinget mulighed for at foretage en grundig  

 behandling  

 af lovforslagene.
I en række situationer vil det imidlertid ikke være muligt  

 at  

 overholde fristen.
Der kan f.eks. være et særligt politisk ønske om at  

 fremsætte et givet lovforslag.
Der kan også være tale om, at gennemførelsen  

 af  

 finanslovsforlig eller andre forlig forudsætter hurtig lovgivning.
Ligeledes  

 kan der f.eks. være tale om særlige bindinger i forhold til EU.
Om der  

 foreligger  

 en sådan særlig begrundelse for, at et lovforslag fremsættes efter udløbet af  

 »  

 januar-fristen«, drøftes konkret mellem det pågældende  

 ministerium og Statsministeriet.
Den anførte »  

 april-frist« skal normalt  

 betragtes som det absolut seneste tidspunkt for fremsættelse af lovforslag.  

 Der  

 skal foreligge helt særlige omstændigheder, såfremt et forslag fremsættes  

 efter  

 den 1. april.
Der skal i givet fald i fremsættelsestalen til forslaget gøres  

 rede herfor.
Det forudsættes ligeledes, at ministeren ved behandlingen af  

 forslaget på ministermøde særskilt redegør herfor.
Som nævnt ovenfor følger  

 det  

 i disse tilfælde af Folketingets Forretningsorden, at 17 medlemmer af  

 Folketinget  

 kan forlange, at der foretages afstemning om, hvorvidt lovforslaget kan  

 sættes  

 til 1. behandling.
Hverken »  

 januar-fristen« eller »  

 april-fristen« tager sigte på lovforslag, der fremsættes  

 med henblik på genfremsættelse i det følgende folketingsår.
En række hensyn,  

 herunder til  

 lovkvalitet  

 og til offentlighedens inddragelse,  

 kan tale for, at et lovforslag fremsættes til »præsentation«, men først  

 forudsættes undergivet en samlet folketingsbehandling i det følgende  

 folketingsår.
 Reglen i Folketingets Forretningsorden om, at der som  

 udgangspunkt skal gå 30 dage mellem fremsættelsen og 3. behandlingen af et  

 lovforslag, kan bl.a. have betydning for forslag, der følger af aftaler om  

 finansloven og forslag, der fremsættes sent i folketingssamlingen. Ønskes et  

 lovforslag behandlet på mindre end 30 dage  dvs. med dispensation, jf.  

 forretningsordenens § 42  kan det være hensigtsmæssigt i  

 fremsættelsestalen  

 til forslaget at gøre rede herfor, herunder for de hensyn og afvejninger, der  

 ligger til grund for ønsket om hurtig behandling.
 De ovenfor omtalte rammer for tilrettelæggelsen af  

 lovgivningsarbejdet stiller betydelige krav til ministerierne, især om:
 En grundig  

 planlægning af det samlede lovgivningsarbejde, specielt i forbindelse med  

 udarbejdelsen af bidraget til  

 lovprogram, samt en  

 stram styring af gennemførelsen af programmet.
 En stram styring af  

 arbejdet med det enkelte lovforslag.
 5.2. Den skriftlige åbningsredegørelse (  
  

 lovprogrammet  

 ).
a.
Indkaldelse og behandling mv. af bidrag til lovprogrammet.
 Statsministerens åbningsredegørelse, jf. grundlovens § 38,  

 afgives i en mundtlig del (»trontalen«) og en skriftlig del (  

 lovprogrammet  

 ).
 Formålet med  

 lovprogrammet  

 er at give  

 Folketinget et overblik over de lovforslag, beslutningsforslag samt  

 redegørelser til Folketinget, som regeringens politik vil udmønte sig i.  

 Lovprogrammet  

 har herudover en vigtig funktion for Folketinget  

 ved, at det giver et grundlag for planlægningen af årets folketingsarbejde.  

 Endelig anvendes  

 lovprogrammet  

 og processen omkring  

 tilvejebringelsen og gennemførelsen af programmet som et styringsinstrument i  

 regeringsarbejdet.
Statsministeriet indkalder ministeriernes bidrag til  

 lovprogrammet.
Indkaldelsen sker normalt i begyndelsen af  

 februar med afleveringsfrist i begyndelsen af maj.
 Ministeriernes bidrag til  

 lovprogrammet  

  der har en anden form end præsentationen i det endelige  

 lovprogram  

  omfatter bl.a. en beskrivelse af de enkelte lovforslag,  

 beslutningsforslag og  

 redegørelser udarbejdet efter skabeloner, der vedlægges indkaldelsen.
 Beskrivelsen af  

 lov-  

 og  

 beslutningsforslagene omfatter bl.a. følgende:
Forslagets titel og  

 tidspunktet for fremsættelse i Folketinget anført i 14-dages intervaller  

 (okt.  

 I, okt.
II mv.).
 Et resumé af forslaget  

 (36 linier), der bl.a. er egnet til at beskrive forslaget i  

 lovprogrammet, jf. nedenfor.
En uddybende  

 beskrivelse af forslaget, herunder baggrunden for forslaget (f.eks. politisk  

 ønske, regeringsgrundlag, udvalgs- eller kommissionsarbejde), forslagets  

 formål  

 og hovedpunkterne i indholdet.
Hvis der er tale om en genfremsættelse eller  

 fremsættelse på baggrund af en revisionsbestemmelse mv., gøres der bemærkning  

 herom.
En beskrivelse af  

 forslagets økonomiske og administrative konsekvenser for det offentlige  

 fordelt  

 på forvaltningsniveauer, de økonomiske og administrative konsekvenser for  

 erhvervslivet, de administrative konsekvenser for borgerne, de miljømæssige  

 konsekvenser samt eventuelle yderligere konsekvenser (eksempelvis i forhold  

 til  

 regionalpolitik, ligestilling og frivilligt arbejde). Der gives også  

 oplysninger om forslagets forhold til EU-traktaten og regler udstedt i medfør  

 af traktaten.
Såfremt der er tale om en »overopfyldelse« af de EU-retlige  

 krav,  

 bør dette anføres tillige med en nærmere beskrivelse af de økonomiske og  

 administrative konsekvenser af »overopfyldelsen«.
Det bemærkes, at  

 regeringens koordinationsudvalg har besluttet, at ministerierne i forbindelse  

 med udarbejdelsen af bidraget til  

 lovprogrammet  

 skal  

 identificere forslag med væsentlige byrder for virksomhederne, og at der for  

 hvert enkelt ministerium skal redegøres for den samlede virkning af bidraget  

 til  

 lovprogrammet  

 og for, hvordan der ved samlede  

 byrder kan sikres tilsvarende lettelser.
Lovforslag med forventede byrder for  

 erhvervslivet på over 10.000 timer årligt skal forelægges regeringens  

 økonomiudvalg til drøftelse.
 Oplysninger om eventuelle  

 konsekvensændringer inden for andre ministerområder og om eventuel sammenhæng  

 med andre forslag, herunder forslag fra andre ministerier.
 En vurdering af, om  

 lovgivning og regelstyring er nødvendig, herunder om et foreliggende problems  

 omfang berettiger regulering, og om der eventuelt er alternativer til  

 traditionel regulering (økonomiske incitamenter, information, frivillige  

 aftaler, egenkontrol mv.).
 Beskrivelsen af redegørelserne til Folketinget omfatter  

 redegørelsens titel, tidspunktet for afgivelse i Folketinget i 14-dages  

 interval samt en kort beskrivelse af formål med og indholdet af redegørelsen.
Ministeriernes bidrag til  

 lovprogrammet  

 behandles af en særlig departementschefgruppe under Statsministeriet.  

 Behandlingen  

 foretages med udgangspunkt i beskrivelserne af forslagene og på baggrund af  

 drøftelser med ministerierne.
Gruppen vurderer bl.a. forslagene i lyset af  

 regeringens generelle økonomiske politik og andre centrale politiske  

 målsætninger, herunder om lettelse af virksomhedernes administrative byrder.  

 Endvidere vurderer gruppen, om den forudsatte tidsmæssige tilrettelæggelse af  

 lovgivningsarbejdet er hensigtsmæssig.
Endelig vurderer gruppen bl.a.  

 eventuelle spørgsmål om sammenhængen mellem de enkelte forslag i  

 lovprogrammet.
b.
Indholdet og behandlingen mv. af lovprogrammet.
 Det samlede  

 lovprogram  

 udarbejdes af  

 Statsministeriet på baggrund af ministeriernes bidrag, drøftelserne i  

 departementschefgruppen  

 samt løbende kontakter med ministerierne.
Lovprogrammets  

 hoveddel består af en  

 kortfattet beskrivelse af de lovforslag og forslag til  

 folketingsbeslutninger,  

 som regeringen forventer at fremsætte i løbet af det kommende folketingsår.  

 Ud  

 for hvert forslag angives et forventet fremsættelsestidspunkt fordelt på  

 14-dages perioder, f.eks.  

 okt  

 I,  

 okt  

 II.
Forslagene grupperes  

 ministervis, og ministrene  

 opføres i alfabetisk rækkefølge.
Under hver minister opføres forslagene efter  

 forventet fremsættelsestidspunkt.
Der kan i  

 lovprogrammet  

 også være en kort omtale af mere generelle emner, bl.a. om sammenhængen  

 mellem  

 lovprogrammet  

 og regeringens generelle politiske  

 målsætninger.
Beskrivelsen af et  

 lov-  

 eller  

 beslutningsforslag i  

 lovprogrammet  

 er kort  normalt  

 3-6 linier  og fremhæver det helt centrale i forslaget.
I nogle  

 tilfælde   

 bl.a. ved meget tekniske forslag  vil den mest dækkende beskrivelse  

 kunne  

 gives ved at beskrive formålet med loven.
I andre tilfælde vil en kort  

 indholdsbeskrivelse eller en kombination af en indholds- og  

 formålsbeskrivelse  

 være den mest hensigtsmæssige.
Såfremt et forslag har væsentlig sammenhæng  

 med  

 andre forslag i  

 lovprogrammet, herunder forslaget til  

 finanslov, anføres dette.
Det anføres også, såfremt der er tale om en  

 genfremsættelse  

 af et lovforslag.
Det bør endvidere anføres, såfremt et lovforslag bygger på  

 større udvalgsarbejder mv.
I en række tilfælde kan der ved fremlæggelsen af  

 lovprogrammet  

 ikke gives en nærmere beskrivelse af et  

 forslags indhold.
I sådanne tilfælde udarbejdes en helt generel tekst, der  

 f.eks. blot angiver, at der vil blive fremsat et forslag på det pågældende  

 område.
Lovprogrammets  

 værdi som  

 planlægningsinstrument er naturligvis afhængig af, at programmet med hensyn  

 til  

 forslagene og tidsangivelserne er så »komplet« som muligt.
Erfaringen er  

 imidlertid, at der løbende i et folketingsår kan opstå behov for yderligere  

 lovgivning, typisk i forbindelse med større forlig, bl.a. finanslovsforlig,  

 og  

 at nogle af de bebudede forslag ikke fremsættes.
Der kan også ske justeringer  

 af tidsangivelserne.
Erfaringerne fra de senere år viser imidlertid også, at  

 en  

 grundig forberedelse af  

 lovprogrammet  

 i ministerierne  

 kombineret med en effektiv vurdering af forslagene i departementschefgruppen  

 har styrket realismen i  

 lovprogrammet.
Samtidig har  

 de løbende statusredegørelser til Folketinget om afviklingen af  

 lovprogrammet, jf. nedenfor, styrket  

 lovprogrammet  

 som planlægningsinstrument.
 Udkastet til  

 lovprogram  

 behandles  

 normalt i regeringens koordinationsudvalg på møder inden sommerferien og i  

 løbet af august og september.  

 Lovprogrammet  

 behandles  

 normalt også på ét eller flere ministermøder i løbet af september.
Lovprogrammet  

 drøftes efter fast  

 praksis mellem statsministeren og Folketingets Udvalg for Forretningsordenen  

 ved et møde umiddelbart inden folketingsårets start.
Mødet vedrører især de  

 generelle  

 aspekter af lovgivningsarbejdet, bl.a. antallet af lovforslag og de  

 forventede  

 fremsættelsestidspunkter.
På mødet drøftes ikke indholdet af den kommende  

 lovgivning.
 Lovprogrammet  

 foreligger i endelig  

 form og offentliggøres den første tirsdag i oktober, hvor det nye  

 folketingsår  

 indledes.
c.
Redegørelser til Folketinget om status for afviklingen af lovprogrammet.
 Statsministeren sender i begyndelsen af henholdsvis december,  

 februar, marts og april redegørelser til Folketingets Udvalg for  

 Forretningsordenen om status for afviklingen af  

 lovprogrammet.  

 Redegørelserne er et vigtigt instrument til at justere forventningerne til  

 lovarbejdet  

 i forhold til forudsætningerne i  

 lovprogrammet  

 og dermed til at give Folketinget det mest  

 aktuelle grundlag for den videre planlægning af folketingsårets  

 lovgivningsarbejde.
Redegørelserne er udformet således, at de viser udestående  

 forslag (  

 lovtitler  

 ) med forventet fremsættelsestidspunkt.  

 Eventuelle nye forslag medtages også med forventet fremsættelsestidspunkt og  

 markeres med »(Ny)«.
Forslag, der er udgået af  

 lovprogrammet,  

 fremgår ikke af redegørelserne.
Redegørelserne om status for afviklingen af  

 lovprogrammet  

 udarbejdes på grundlag af bidrag fra ministerierne.
Det er forudsat, at  

 ministerierne i forbindelse med nye forslag udarbejder en beskrivelse af  

 forslagene efter den samme skabelon, som anvendes i forbindelse med bidrag  

 til  

 lovprogrammet, jf. ovenfor.
Det er ligeledes forudsat, at  

 ministerierne ved eventuelle justeringer af fremsættelsestidspunktet for  

 lovforslag giver en begrundelse herfor.
d.
Behovet for flerårig planlægning af lovgivningsarbejdet.
Ministeriernes planlægning af lovgivningsarbejdet i forbindelse  

 med  

 lovprogrammet  

 har typisk en etårig horisont.
Det  

 kan imidlertid være en fordel  på områder, hvor det er muligt   

 internt i ministerierne  

 at betragte  

 lovarbejdet  

 i et længere tidsperspektiv.  

 Dette vil styrke realismen i  

 lovprogrammet  

 og  

 medvirke til, at der kan fremsættes flere forslag tidligt i folketingsåret.  

 Samtidig vil  

 lovarbejdet  

 i ministerierne kunne  

 tilrettelægges mere hensigtsmæssigt, bl.a. således at de »pukler «, der er i  

 forbindelse med det enkelte folketingsårs  

 lovarbejde,  

 i et vist omfang kan udjævnes.
 5.3. Behovet for en »køreplan« for det enkelte  

 lovforslag.
De fleste lovforslag, der fremsættes i en folketingssamling,  

 fremgår af regeringens  

 lovprogram.
Det er i den  

 forbindelse anført, hvornår lovforslaget påtænkes fremsat, jf. pkt. 5.2  

 ovenfor.
Det er vigtigt, at dette fremsættelsestidspunkt så vidt muligt  

 overholdes.
Den nærmere proces i  

 lovforberedelsen,  

 indtil lovforslaget er klar til fremsættelse for Folketinget, består af en  

 lang  

 række led: der skal f.eks. tilvejebringes de nødvendige faktuelle og retlige  

 oplysninger til brug for udarbejdelsen af lovforslaget, der skal eventuelt  

 udarbejdes et nærmere baggrundsnotat mv., de første udkast til lovforslag  

 skal  

 udarbejdes, udkastene skal drøftes internt i ministeriet, herunder med  

 ministeren, og herefter rettes til og justeres mv., lovforslaget skal sendes  

 i  

 høring og forelægges for bl.a.  

 Justitsministeriet,  

 forslaget skal drøftes med de politiske ordførere mv., trykkes og forelægges  

 på  

 regeringsmøder og i Statsrådet.
Endelig skal der udarbejdes fremsættelsestale  

 mv.
Det er en almindelig erfaring, at det  

 lovforberedende  

 arbejde  selv om det jævnligt strækker sig over en længere periode  

  ofte er  

 hektisk og præget af mangel på tilstrækkelig tid.
Det er også en almindelig  

 erfaring, at dette forhold i vidt omfang har betydning for lovforslagets  

 kvalitet.
Bl.a. derfor kan det ofte være hensigtsmæssigt så tidligt som  

 muligt i forløbet at udarbejde en tidsplan (»køreplan«) for det samlede  

 arbejde  

 med lovforslaget  herunder den interne, mere praktisk orienterede  

 proces   

 således at de enkelte faser og ekspeditioner mv. frem til fremsættelsen for  

 Folketinget er  

 tidsfikserede.
En sådan tidsplan er  

 velegnet til at sikre, at der  inden for den samlede tidsramme, der er  

 til  

 rådighed  afsættes tilstrækkelig tid til de enkelte led i processen.
5.4.  
  

 Lovforberedelse  

 i udvalg eller i de enkelte ministerier? Skal et lovgivningsspørgsmål tages op, må der tages stilling  

 til, under hvilke organisatoriske former  

 lovforberedelsen  

 bør finde sted.
Der tales ofte om, at der består to muligheder:  

 lovgivningsarbejdet udføres alene i det pågældende ministerium, eller der  

 nedsættes et  

 lovforberedende  

 udvalg (eller kommission  

 eller arbejdsgruppe mv.) med efterfølgende ministeriel behandling.
Det er  

 imidlertid væsentligt at fremhæve, at der også findes mellemformer, jf.  

 nedenfor.
I almindelighed kommer det alene på tale at nedsætte  

 lovforberedende  

 udvalg mv., såfremt der er tale om  

 lovgivning af mere omfattende eller principiel karakter.
Lovforslag, der  

 sagligt og politisk må anses for ukomplicerede, vil normalt alene blive  

 forberedt i fagministerierne, herunder i styrelser og direktorater.
Også i  

 andre tilfælde kan det være påkrævet at »nøjes« med  

 lovforberedelse  

 i det pågældende ministerium.
Det gælder f.eks. ved lovgivning af hastende  

 karakter, f.eks. i forbindelse med opfølgning på forlig.
Der er væsentlige  

 fordele forbundet med nedsættelse af  

 lovforberedende  

 udvalg.
Først og fremmest sikres det  såfremt udvalget er  

 hensigtsmæssigt sammensat  at de berørte myndigheders og  

 organisationers  

 interesser er repræsenteret, og at den nødvendige og relevante sagkundskab er  

 til stede.
Det indebærer bl.a., at de synspunkter mv., som der bør tages  

 hensyn  

 til ved  

 lovforberedelsen, fra begyndelsen kan blive  

 lagt åbent frem og gennemdrøftet i stedet for, at lovudkastet i forbindelse  

 med  

 høringen måske bliver »skudt ned« eller udsat for væsentlig kritik.
Heri  

 ligger  

 også, at lovforslag, der er udarbejdet i udvalg mv., ofte er mere  

 gennemarbejdede end lovforslag, som alene er udarbejdet i fagministerierne.
 Almindelige hensyn til  

 lovkvalitet  

 taler således ofte for nedsættelse af  

 lovforberedende  

 udvalg mv.
 Der kan imidlertid også være ulemper forbundet med nedsættelse  

 af sådanne udvalg.
I praksis er et væsentligt argument mod nedsættelse af  

 lovforberedende  

 udvalg ofte, at det er tidskrævende.
Det er  

 en generel erfaring, at udvalgsarbejde jævnligt strækker sig over en længere  

 periode, bl.a. på grund af udvalgenes størrelse og det forhold, at det ofte  

 er  

 vanskeligt for medlemmerne at mødes tilstrækkelig hyppigt.
Det er også en  

 almindelig erfaring, at udvalgsarbejde lægger beslag på betydelige ressourcer  

 hos de implicerede, ikke mindst hos formanden og udvalgets sekretariat.
 Disse ulemper må i muligt omfang afbødes ved en hensigtsmæssig  

 sammensætning af udvalget og ikke mindst ved en gennemtænkt og fleksibel  

 tilrettelæggelse af udvalgets og sekretariatets arbejde.
Der er grund til at fremhæve,  

 at de skitserede fremgangsmåder  forberedelse alene i ministerierne  

 eller  

 nedsættelse af  

 lovforberedende  

 udvalg mv.  ikke er  

 de eneste.
I tilfælde, hvor der er grunde, som taler for nedsættelse af et  

 udvalg, men hvor f.eks. tidsmæssige hensyn taler imod, bør det således  

 overvejes, om de fordele, der er forbundet med nedsættelse af udvalg, helt  

 eller delvis kan opnås ved en anden og administrativt mindre tung  

 fremgangsmåde.
Som eksempel kan nævnes, at der  

  før udarbejdelsen af egentlige lovudkast  kan udfærdiges et  

 baggrundsnotat  

 med bl.a. en nærmere redegørelse for problemstillingen og skitsering af  

 forskellige løsningsmodeller, som herefter sendes i høring hos berørte  

 myndigheder og organisationer mv.
På den måde vil en række centrale  

 synspunkter og argumenter være fremme allerede på det tidspunkt, hvor de  

 første egentlige lovudkast udarbejdes.
Der kan  

 også være tale om nedsættelse af mere uformelle arbejdsgrupper mv., som  

 fagministeriets lovudkast kan forelægges for, og som i øvrigt efter behov kan  

 mødes med henblik på drøftelse af spørgsmål af betydning for  

 lovarbejdet.
I særlige tilfælde kan det også komme på  

 tale at afholde egentlige (mundtlige) høringer med henblik på belysning af de  

 spørgsmål, som der påtænkes lovgivet om.
 Om nedsættelse af  

 lovforberedende  

 udvalg og om sådanne udvalgs sammensætning og arbejdsmetode mv. henvises i  

 øvrigt til Loven, side 103 ff.
 5.5. Høring mv. over lovforslag.
 Det er vigtigt at have klarhed over, hvilken indstilling de  

 myndigheder og organisationer mv., som vil blive berørt af en lovregulering,  

 har til det påtænkte lovforslag.
 Dette er bl.a. væsentligt for det pågældende ministeriums  

 vurdering af, om lovudkastet ud fra tekniske og indholdsmæssige synspunkter  

 kan  

 anses for egnet og herunder forventes at »holde« i praksis, og for  

 Folketingets  

 bedømmelse af, om lovforslaget kan anses for rimeligt og hensigtsmæssigt.
 Det er også et selvstændigt mål at sikre, at de berørte parter  

 inddrages i udarbejdelsen af lovgivning, som vedrører deres forhold.
 Bl.a. på denne baggrund bør der foretages høring over lovudkast  

  medmindre f.eks. lovforslaget bygger på en betænkning, der har været i  

 høring, eller tidsmæssige grunde er til hinder for det.
Udkast til lovforslag, som sendes til høring, bør i almindelighed  

 være »færdige«, bl.a. således at der er fuldstændige bemærkninger til  

 lovudkastet, herunder så vidt muligt også vedrørende de økonomiske og  

 administrative konsekvenser mv.
Det kan efter omstændighederne også være  

 relevant at vedlægge andet materiale af betydning for vurderingen af  

 lovudkastet.
Høringen bør så vidt muligt gennemføres før fremsættelsen for  

 Folketinget.
Kun ved en sådan forudgående høring har det pågældende  

 ministerium  

 mulighed for at foretage de ændringer i udkastet, som høringen måtte medføre,  

 før Folketinget får det forelagt.
Er det af tidsmæssige grunde ikke muligt at iværksætte en høring  

 over et lovudkast før fremsættelsen for Folketinget, bør høring i stedet  

 foretages samtidig med fremsættelsen.
Der er imidlertid betydelige ulemper  

 forbundet med en sådan fremgangsmåde.
Det vil f.eks. typisk, hvis høringen  

 skal  

 give mening, være nødvendigt for de hørte myndigheder mv. at udarbejde  

 høringssvaret inden for en meget kort frist, i almindelighed inden  

 lovforslagets 1. behandling i Folketinget, og det vil ofte være vanskeligt  

 for  

 fagministeriet på en tilstrækkelig grundig måde at foretage de ændringer i  

 lovforslaget, som efter høringen må anses for nødvendige eller dog  

 hensigtsmæssige.
Høringsfristen må afpasses efter de nærmere omstændigheder, men  

 bør være så lang, at de hørte parter har mulighed for at udarbejde et  

 fyldestgørende svar.
Der bør herved også tages hensyn til, at bl.a.  

 offentlige  

 myndigheder, der høres, kan have behov for at indhente udtalelser fra  

 underordnede særligt sagkyndige institutioner mv.
Der rejser sig ofte særlige spørgsmål i forbindelse med høringer  

 over lovforslag, der knytter sig til finansloven.
Udgangspunktet er, at  

 sådanne  

 forslag så vidt muligt sendes til høring efter de sædvanlige retningslinier,  

 jf. ovenfor.
Kan dette ikke lade sig gøre, f.eks. fordi et forslag ønskes  

 behandlet hurtigt med henblik på ikrafttræden ved årsskiftet, bør høringen  

 foretages samtidig med fremsættelsen.
Der vil i praksis normalt blive tale om  

 en kort høringsfrist.
Det pågældende ressortministerium og Finansministeriet  

 bør så tidligt som muligt i forbindelse med finanslovsprocessen beslutte,  

 hvilke  

 forslag der ønskes behandlet hurtigt.
Det skal sikre, at udarbejdelsen af de  

 pågældende forslag fremmes mest muligt således, at der bliver længst mulig  

 tid  

 til høring og til behandling af forslagene i Folketinget.
Det er selvsagt ikke muligt generelt at angive, hvem der bør  

 høres over lovudkast.
I almindelighed kan det siges, at alle offentlige  

 myndigheder og private organisationer mv., der  praktisk eller mere  

 principielt eller ideelt  vil blive berørt af lovforslaget, bør høres.  

 Det vil  

 under alle omstændigheder være bedre at høre for mange end for få.
For en række ministerier er det obligatorisk at sende lovforslag  

 i høring hos Erhvervs- og Selskabsstyrelsens Center for Kvalitet i  

 ErhvervsRegulering.
En opdateret oversigt over disse ministerier  

 kan findes på www.eogs.dk.
 Samtidig med, at et udkast til lovforslag sendes i høring,  

 sendes udkastet til det eller de relevante folketingsudvalg til orientering.  

 Der henvises nærmere til Statsministeriets cirkulæreskrivelse af 12. november  

 1998. Som det her bl.a. anføres, er det forudsat, at der ikke fra det  

 pågældende udvalgs eller de enkelte medlemmers side stilles spørgsmål til  

 ministeren  

 om lovforslaget, før det er fremsat.
Når udkastet til lovforslag sendes i høring, offentliggøres det  

 på det pågældende ministeriums hjemmeside samt på Høringsportalen, som findes  

 på www.danmark.dk.
Foruden lovforslag skal høringsbrev samt liste over  

 høringsberettigede offentliggøres.
Indkomne høringssvar, der sendes til  

 Folketinget, gøres ligeledes tilgængelige på Høringsportalen.
 Formålet med Høringsportalen er at give interesserede borgere,  

 virksomheder og organisationer en digital indgang til lovforslag mv. samt  

 høringssvar, således at der skabes åbenhed i lovgivningsprocessen.
 Der henvises til Vejledning om Høringsportalen, som findes på  

 www.fm.dk.
Det pågældende ministerium sender de indkomne høringssvar samt  

 et høringsnotat med kommentarer til høringen til det eller de pågældende  

 folketingsudvalg.
Materialet oversendes normalt til Folketinget samtidig med  

 fremsættelsen og senest torsdag i ugen før 1. behandlingen i Folketinget.
Såfremt materialet til Folketinget ikke kan oversendes torsdag i  

 ugen før en berammet 1. behandling, må det som udgangspunkt forventes, at 1.  

 behandlingen udskydes, indtil det nævnte materiale foreligger.
Det gælder dog  

 ikke i særlige tilfælde, hvor der f.eks. er tale om et indgreb, hvis formål  

 ville være forspildt, hvis høringen blev foretaget inden 1. behandlingen.
I de tilfælde, hvor et forslag ikke sendes i høring eller først  

 sendes i høring umiddelbart inden eller samtidig med fremsættelsen, bør  

 ministeren oplyse dette i fremsættelsestalen.
Ministeren bør endvidere  

 redegøre  

 for baggrunden herfor samt for, om ministeren ønsker lovforslaget 1.  

 behandlet,  

 inden høringssvar og høringsnotat i givet fald kan foreligge.
Særligt for så vidt angår lovforslag, som territorialt omfatter  

 eller vil kunne sættes i kraft for Færøerne/Grønland, bemærkes, at  

 lovforslaget  

 inden fremsættelsen for Folketinget efter praksis skal fremsendes til de  

 færøske/grønlandske myndigheder til udtalelse.
Der kan fastsættes en frist  

 for  

 afgivelse af svar.
Er der tale om et lovforslag, der indeholder bestemmelser,  

 der udelukkende vedrører Færøerne/ Grønland eller i øvrigt har væsentlig  

 betydning for Færøerne/Grønland, bør lovforslaget normalt ikke fremsættes for  

 Folketinget, før de færøske/grønlandske myndigheders udtalelse foreligger.
Udkast  

 til administrative forskrifter, der territorialt omfatter eller vil kunne  

 sættes i kraft for Færøerne/Grønland, herunder udkast til kongelig anordning  

 om ikrafttræden af en lov for Færøerne/Grønland, skal efter praksis inden  

 udstedelsen fremsendes til de færøske/grønlandske myndigheder til udtalelse.  

 Der kan fastsættes en frist for afgivelse af svar.
Er der tale om  

 administrative forskrifter, der indeholder bestemmelser, som udelukkende  

 vedrører Færøerne/Grønland, herunder udkast til kongelig anordning om  

 ikrafttræden af en lov for Færøerne/Grønland, bør den administrative  

 forskrift  

 normalt ikke udstedes, før hjemmestyrets udtalelse foreligger.
Det samme  

 gælder, hvis der er tale om bestemmelser, som i øvrigt har væsentlig  

 betydning for Færøerne/Grønland.
Såfremt en lov kan sættes i kraft for Færøerne/Grønland ved  

 kongelig anordning, forelægger vedkommende ministerium i umiddelbar  

 forlængelse  

 af lovens gennemførelse spørgsmålet om lovens ikrafttræden for  

 Færøerne/Grønland for de færøske/grønlandske myndigheder sammen med udkast  

 til  

 ikrafttrædelsesanordning.
Som hovedregel udformes anordningen således, at  

 loven  

 gengives i den form, hvorved den bringes til at gælde for Færøerne/Grønland.
 Om høring over ændringsforslag til allerede fremsatte lovforslag  

 henvises til pkt. 6.4 nedenfor.
Ovenfor er omtalt retningslinierne for den traditionelle høring  

 over lovudkast.
Det skal understreges, at det herudover kan overvejes at  

 foretage en tidlig og mere direkte kontakt til målgruppen for lovgivningen,  

 f.eks. virksomheder eller offentlige myndigheder.
Derved kan der indhentes  

 information og konkrete erfaringer, der kan bidrage til, at den nye  

 lovgivning  

 udformes så hensigtsmæssigt og så lidt administrativt belastende som muligt.
 5.6. Inddragelse af andre ministerier,  

 Rigsrevisionen og  
  

 Europa-Kommissionen  

 mv. ved  

 udarbejdelsen af lovforslag.
 5.6.1. Forelæggelse for Statsministeriet,  

 Finansministeriet og Rigsrevisionen.
 Udkast til lovforslag bør så tidligt som muligt sendes til  

 Statsministeriet, jf. § 25, stk. 1, i 1998-cirkulæret.
Udkast til lovforslag bør efter den nævnte bestemmelse endvidere  

 så tidligt som muligt forelægges for Finansministeriet.
Vil lovforslaget  

 medføre væsentlige økonomiske, administrative eller personalemæssige  

 konsekvenser for staten, kommuner eller amtskommuner, bør den påtænkte  

 løsning  

 endvidere tages op med Finansministeriet på det tidligst mulige tidspunkt,  

 jf.  

 cirkulærets § 25, stk. 2. Lovforslaget bør således forelægges for  

 Finansministeriet, inden forslaget præsenteres for eksterne parter.
 Udkast til lovforslag, der omfatter revisionsspørgsmål af større  

 betydning, bør så tidligt som muligt inden fremsættelsen sendes til  

 rigsrevisor, jf. nærmere cirkulærets § 26.
 5.6.2. Forelæggelse for  
  

 Justitsministeriet.
Efter det nævnte cirkulæres § 24, stk. 1, bør udkast til  

 lovforslag så tidligt som muligt inden fremsættelsen forelægges for  

 Justitsministeriet  

 med henblik på lovteknisk gennemgang.
Ordningen gælder dog ikke forslag til  

 finanslove og tillægsbevillingslove.
Formålet med den lovtekniske gennemgang  

 i  

 Justitsministeriet  

 er at vurdere lovforslag i forhold til regler og principper, der ikke i  

 første  

 række er knyttet til det pågældende  

 særområde, men  

 som har en mere almindelig og tværgående karakter.
I korthed angår  

 gennemgangen  

 to forhold:
For det første foretages der en indholdsmæssig gennemgang af  

 lovforslaget.
Lovforslaget bedømmes i forhold til f.eks. grundloven, dennes  

 grundsætninger og almindelige retsprincipper, EU-retten og centrale  

 tværgående  

 love, herunder forvaltningsloven, offentlighedsloven, retsplejeloven,  

 straffeloven og lov om retssikkerhed ved forvaltningens anvendelse af  

 tvangsindgreb og oplysningspligter.
Også forholdet til generelle  

 internationale  

 menneskerettighedskonventioner vurderes i relevant omfang.
For det andet foretages der en overordnet teknisk gennemgang af  

 lovforslaget.
Det undersøges f.eks., om lovforslaget sprogligt er affattet i  

 overensstemmelse med de gældende retningslinier, herunder om forslaget er  

 tilstrækkeligt klart og forståeligt, om opdelingen i paragraffer og kapitler  

 mv. er hensigtsmæssig, og om bemærkningerne til lovforslaget er  

 fyldestgørende.
Der foretages i almindelighed ingen vurdering af, om  

 lovforslaget er i overensstemmelse med de retsprincipper mv., der særligt  

 gælder på det pågældende retsområde.
Det undersøges heller ikke, om et  

 lovforslag  

 stemmer overens med særlige folkeretlige regler og konventioner på området.
Endvidere kan det ikke forventes undersøgt, om den konkrete  

 tekniske udmøntning af navnlig forslag til ændringslove er korrekt.
Det kan  

 således bl.a. ikke forventes undersøgt, om der f.eks. er behov for  

 konsekvensrettelser i andre dele af loven som følge af de foreslåede  

 ændringer,  

 eller om den konkrete formulering af ændringslovforslaget er korrekt afpasset  

 efter den eller de bestemmelser i den gældende lov, som forslaget vedrører.
 Spørgsmål, der særligt er knyttet til det pågældende  

 ministeriums egen lovgivning og forretningsområde, må fagministeriet således  

 i  

 almindelighed selv stå inde for.
Som anført ovenfor følger det  

 af Statsministeriets cirkulære, at udkast til lovforslag bør forelægges for  

 Justitsministeriet  

 så tidligt som muligt.
Heri ligger navnlig, at  

 lovforslaget bør forelægges i god tid inden tidspunktet for den ønskede  

 behandling på ministermøde.
På den anden side må udkastet i almindelighed  

 være så gennemarbejdet fra fagministeriernes side, at det fremtræder som det  

 pågældende ministeriums endelige opfattelse af, hvordan lovforslaget skal  

 udformes.
Rejser et lovforslag efter  

 fagministeriets egen opfattelse mere vanskelige spørgsmål om forholdet til  

 f.eks. grundloven, EU-retten eller Den Europæiske  

 Menneskerettighedskonvention, bør disse spørgsmål i almindelighed forelægges  

 særskilt for  

 Justitsministeriet.
Forelæggelsen bør ske så tidligt, at disse  

 spørgsmål kan være afklaret inden den lovtekniske gennemgang.
Er dette ikke  

 muligt, bør fagministeriet i forbindelse med oversendelsen til lovteknisk  

 gennemgang pege på særlige spørgsmål af den nævnte karakter, som ministeriet  

 selv er opmærksom på.
 En  

 tilsvarende forelæggelse bør efter omstændighederne ske, hvis et lovforslag  

 rejser spørgsmål i forhold til almindelige retsprincipper, jf. herved pkt.  

 4.3 ovenfor.
 Det tilføjes, at  

 Justitsministeriet  

 i almindelighed ikke har detaljeret kendskab til de retsområder, som  

 fagministeriernes lovforslag vedrører, og  

 Justitsministeriet  

 s  

 gennemgang af lovforslagene sker ofte under et meget betydeligt tidspres.
Det må på den baggrund understreges, at det i første række er  

 fagministeriernes ansvar at sikre, at lovgivningen har den fornødne kvalitet.  

 Velfungerende og gennemtænkt lovgivning kan kun opnås, såfremt der er den  

 fornødne lovtekniske sagkundskab til stede »ved kilden«, dvs. i de  

 ministerier,  

 der udarbejder lovforslagene.
Det er derfor vigtigt, at de lovtekniske  

 enheder,  

 som er oprettet i disse ministerier, har de ressourcer, som er nødvendige for  

 at løse denne opgave.
 5.6.3. Forelæggelse for  
  

 Europa-Kommissionen  

 mv.
EF-Traktaten  

 og flere direktiver  

 indeholder bestemmelser om, at medlemsstaterne på nærmere angivne områder  

 skal  

 høre  

 Europa-Kommissionen, før de udsteder nationale  

 regler.
Er et lovforslag omfattet af en høringsforskrift, bør dette angives i  

 bemærkningerne, og der bør redegøres for den foretagne høring.
Et lovforslag bør i almindelighed ikke fremsættes, før en høring  

 er gennemført i overensstemmelse med den pågældende høringsforskrift.
Hvis  

 det  

 findes nødvendigt at fremsætte et lovforslag, inden høringsproceduren er  

 gennemført, bør der redegøres for baggrunden herfor.
Det kan i denne  

 situation  

 være hensigtsmæssigt at undlade at fastsætte lovens ikrafttrædelsestidspunkt  

 ved f.eks. at formulere ikrafttrædelsesbestemmelsen således: »Tidspunktet for  

 lovens ikrafttræden fastsættes af ...ministeren«.
 Hvis der under folketingsbehandlingen foretages væsentlige  

 ændringer, skal der ske fornyet høring.
Et i praksis vigtigt eksempel på en høringsforskrift findes i  

 EF-Traktatens  

 artikel 87-89 om statsstøtte.
Efter disse  

 bestemmelser har medlemsstaterne pligt til at anmelde alle nye  

 statsstøtteforanstaltninger  

 til Kommissionen, og medlemsstaten må ikke gennemføre en anmeldt  

 støtteforanstaltning,  

 inden Kommissionen har truffet beslutning.
Et andet i praksis vigtigt eksempel på en høringsforskrift  

 findes i det såkaldte informationsproceduredirektiv (direktiv 98/34/EF, som  

 ændret ved direktiv 98/48/EF). Direktivet fastsætter, at medlemsstaterne skal  

 sende  

  

 udkast  

  

 til tekniske forskrifter til Kommissionen samt afvente de  

 øvrige medlemsstaters og Kommissionens reaktion herpå i mindst tre måneder.  

 Efter  

 EF-Domstolens  

 praksis indebærer en manglende  

 notifikation, at den pågældende forskrift ikke kan anvendes af de nationale  

 myndigheder.
Der er i øvrigt krav om, at der i den pågældende forskrift  

 henvises til direktivet.
Dette bør ske ved, at der indsættes en note til  

 lovforslagets titel.
Informationsproceduredirektivet er gennemført i dansk  

 ret ved  

 bekendtgørelse nr. 190 af 20. marts 2001 om EUs informationsprocedure  

 for  

 tekniske standarder og forskrifter samt forskrifter for  

 informationssamfundets  

 tjenester.
 Hvis en retsforskrift berører  

 Den Europæiske Centralbanks kompetenceområde, skal centralbanken høres, jf.  

 EF-Traktatens  

 artikel 105, stk. 4, artikel 4 i  

 centralbankens statut og Rådets beslutning nr. 98/415 af 29. juni 1998. Det  

 fremgår af den nævnte beslutning, at der navnlig kan være tale om f.eks.  

 valutaforhold, betalingsmidler, finansielle/statistiske spørgsmål, clearing-  

 og betalingssystemer samt regler for finansielle institutioner af betydning  

 for de finansielle markeders stabilitet (og for medlemslande uden for  

 euroområdet også retsforskrifter om pengepolitiske instrumenter).
Høring af Den Europæiske  

 Centralbank foretages af Økonomiministeriet, hvortil de pågældende  

 retsforskrifter fremsendes.
Der vil normalt skulle påregnes en høringsfrist  

 på ca. en måned i forhold til centralbanken.
Der er  

 også på mange andre områder fastsat høringsprocedurer.
Det gælder f.eks. på  

 transportområdet, jf.
Rådets beslutning nr. 23 af 21. marts 1962,  

 EF-Tidende  

 specialudgave 1959-62, side 90, som ændret ved  

 Rådets beslutning 73/402 af 22. november 1973,  

 EF-Tidende  

 1973  

 L  

 347, side 48.
 5.7. Forelæggelse i regeringens  

 koordinationsudvalg.
 Inden forelæggelsen af et lovforslag på ministermøde, jf.  

 nedenfor, forelægges forslaget for regeringens koordinationsudvalg.
 Formålet med behandlingen i koordinationsudvalget er bl.a. at  

 sikre, at der er sket den nødvendige politiske koordinering mv. som led i  

 lovforberedelsen.
Behandlingen i koordinationsudvalget sker normalt i skriftlig  

 procedure.
I særlige tilfælde, f.eks. i forbindelse med forberedelse af  

 større  

 samlede lovinitiativer, der omfatter flere lovforslag, kan forslagene  

 behandles  

 på et egentligt møde i koordinationsudvalget.
I disse tilfælde deltager den  

 pågældende minister i drøftelsen af forslaget/forslagene.
 Materialet til behandlingen i koordinationsudvalget omfatter  

 normalt et resumé af forslaget  eventuelt udformet som en foreløbig  

 udgave af  

 ministermøderesuméet  udkast til lovforslaget med bemærkninger samt  

 eventuelt  

 et uddybende notat om forslaget.
Behandlingen af lovforslag i regeringens koordinationsudvalg  

 sker normalt i ugen inden forelæggelsen for ministermødet.
Mødematerialet  

 sendes til Statsministeriet senest mandag, medmindre andet aftales konkret  

 med  

 Statsministeriet.
Statsministeriet udsender mødematerialet til de øvrige  

 medlemmer af koordinationsudvalget.
Statsministeriet orienterer det pågældende ministerium, såfremt  

 der er bemærkninger mv. til lovforslaget, og den videre behandling af  

 lovforslaget på regeringsplan aftales.
Såfremt der ikke er bemærkninger til  

 lovforslaget, sætter Statsministeriet automatisk lovforslaget på dagsordenen  

 til det følgende ministermøde, medmindre andet aftales konkret.
Nogle lovforslag drøftes i andre regeringsudvalg inden  

 forelæggelsen for regeringens koordinationsudvalg.
Det gælder bl.a.  

 lovforslag  

 med væsentlige økonomiske konsekvenser, som typisk drøftes i regeringens  

 økonomiudvalg.
Spørgsmålet om, hvilke regeringsudvalg der inddrages i  

 drøftelsen  

 af lovforslag, afgøres i øvrigt konkret.
 5.8. Forelæggelse på ministermøde.
Lovforslag forelægges inden fremsættelsen for Folketinget på  

 ministermøde, der normalt afholdes om tirsdagen.
Forelæggelsen sker normalt i  

 den uge, hvor forslaget fremsættes.
På ministermødet giver ministeren en kort mundtlig redegørelse  

 for indholdet af lovforslaget samt for eventuelle mere principielle  

 spørgsmål,  

 som forslaget måtte give anledning til.
Det kan f.eks. være spørgsmål af  

 retlig  

 karakter eller spørgsmål af økonomisk art.
Forslagets eventuelle sammenhæng  

 med  

 anden lovgivning, herunder på andre ministerområder, samt sammenhængen med  

 regeringsgrundlag  

 mv. forudsættes også omtalt.
 Redegørelsen kan også omfatte f.eks. en beskrivelse af arbejdet  

 med forberedelsen af loven, herunder resultaterne af gennemførte  

 udvalgsarbejder, høringer, ordførerbemærkninger mv. Ønskes et lovforslag  

 behandlet hurtigere end den i forretningsordenen fastsatte 30  

 dages-frist  

 for vedtagelse af lovforslag, eller fremsættes  

 et lovforslag sent i samlingen, bør der også gives en begrundelse herfor.
Redegørelsen vil endvidere bl.a. kunne indeholde vurderinger af  

 den »politiske timing« af forslaget, præsentationen af forslaget for  

 offentligheden og medierne samt den videre politisk-parlamentariske  

 behandling.  

 Til brug for behandlingen af lovforslaget på ministermødet fremsender  

 ministeren lovforslaget med bemærkninger.
Der bør som hovedregel være tale om  

 det færdigtrykte udkast til lovforslag.
Ministermødematerialet omfatter også et såkaldt  

 ministermøderesumé. I resuméet, der normalt bør være på højst en A4 side,  

 beskrives det overordnede politiske formål med lovforslaget.
Såfremt der er  

 tale om et overvejende teknisk lovforslag, anføres dette.
Hovedindholdet af  

 forslaget beskrives i en let forståelig, ikke teknisk form, og der gives en  

 kort beskrivelse af forslagets økonomiske, erhvervsmæssige, miljømæssige og  

 EU-retlige konsekvenser.
Den foreslåede lovs ikrafttræden anføres.
Det er  

 praksis, at resuméet af lovforslaget udleveres til pressen efter  

 ministermødet,  

 normalt i forbindelse med statsministerens pressemøde.
 Ministermødematerialet kan efter behov og efter aftale med  

 Statsministeriet også omfatte et uddybende notat eller andet materiale, der  

 nærmere belyser lovforslaget eller specielle dele heraf.
 Ministermødemateriale udsendes, medmindre andet er aftalt med  

 Statsministeriet, til samtlige ministre og departementschefer senest fredag  

 kl.  

 12.00 i ugen inden det pågældende ministermøde.
Lovforslag, der forelægges på ministermøde, bør, jf. ovenfor,  

 være umiddelbart klar til fremsættelse i Folketinget.
Såfremt der  

 undtagelsesvis skulle vise sig behov for at foretage mere betydelige  

 indholdsmæssige ændringer af et forslag efter behandlingen af lovforslaget på  

 ministermøde og inden fremsættelsen i Folketinget, forelægges forslaget til  

 fornyet ministermødebehandling.
Der kan i helt ekstraordinære situationer være behov for at  

 fremsætte et lovforslag, uden at det har været behandlet på et ordinært  

 ministermøde.
I sådanne tilfælde behandles forslaget normalt i skriftlig  

 ministermødeprocedure.
Den nærmere tilrettelæggelse af den skriftlige  

 procedure  

 aftales konkret mellem det pågældende ministerium og Statsministeriet.
Behandlingen af et lovforslag i Folketinget giver undertiden  

 anledning til, at der fremsættes ændringsforslag af større betydning.
I  

 sådanne  

 tilfælde kan der være behov for, at en minister på et ministermøde giver en  

 kort orientering.
Behovet for en sådan orientering og den nærmere  

 tilrettelægges  

 heraf aftales konkret med Statsministeriet.
 5.9. Forelæggelse i Statsrådet før fremsættelsen  

 for Folketinget.
Efter grundlovens § 17, stk. 2, forhandles alle love og vigtige  

 regeringsforanstaltninger i Statsrådet.
Bestemmelsen indebærer bl.a., at  

 regeringens (men ikke oppositionens) lovforslag som udgangspunkt skal  

 forelægges i Statsrådet inden fremsættelsen for Folketinget.
 Den nærmere fremgangsmåde i forbindelse med forelæggelse af  

 sager i Statsrådet er beskrevet i Statsministeriets vejledning af 14. januar  

 2002 om ekspedition af statsrådssager.
Statsråd afholdes efter behov og da som hovedregel onsdag  

 formiddag.
Møderne fastlægges i samarbejde mellem Kabinetssekretariatet og  

 Statsministeriet.
Kabinetssekretariatet indkalder samtlige ministre til  

 Statsrådet.
 Der er to typer af statsrådsforelæggelse før fremsættelse af  

 lovforslag:
Forelæggelse til  

 bifaldelse  

 i Statsråd af fremsættelse af lovforslag.
I  

 sådanne tilfælde forelægges lovforslaget i Statsrådet inden fremsættelsen for  

 Folketinget.
Forelæggelse til  

 bifaldelse  

 uden for Statsråd af fremsættelse af lovforslag  

 samt efterfølgende bekræftelse i Statsråd.
Det er således fast praksis, at  

 sager af hastende karakter kan forelægges for dronningen, uden at der  

 afholdes  

 Statsråd.
Disse såkaldte kabinetsekspeditioner bekræftes i så fald i det  

 førstkommende Statsråd.
 Den nævnte vejledning om ekspedition af statsrådssager  

 indeholder udkast til ministerens tale ved forelæggelse af lovforslag i  

 Statsrådet.
 5.10. Stadfæstelse og kundgørelse efter  

 lovforslagets vedtagelse.
 Når et lovforslag er endeligt vedtaget i Folketinget, skal det  

 stadfæstes, jf. grundlovens § 22.
Stadfæstelse skal efter grundloven ske inden 30 dage efter  

 vedtagelsen.
Overholdes denne frist ikke, kan stadfæstelse ikke ske.  

 Lovforslaget er i så fald bortfaldet og må i givet fald fremsættes på ny.
Omvendt kan stadfæstelse normalt ikke ske inden for de første  

 tre søgnedage (herunder lørdage) efter lovforslagets vedtagelse.
Det skyldes,  

 at et mindretal i Folketinget inden for denne frist som udgangspunkt kan  

 begære  

 folkeafstemning om lovforslaget.
Foreligger der særdeles påtrængende  

 tilfælde,  

 og indeholder lovforslaget selv en bestemmelse herom, kan forslaget  

 imidlertid  

 alligevel stadfæstes straks efter vedtagelsen, jf. grundlovens § 42 og Loven,  

 side 135 ff.
Stadfæstelse sker som udgangspunkt i Statsrådet.
Det gælder,  

 uanset om det lovforslag, der er vedtaget, er fremsat af regeringen eller af  

 oppositionen.
 Der er tre typer af statsrådsbehandling i forbindelse med stadfæstelsen:
Stadfæstelse i  

 Statsråd af lovforslag.
Når et lovforslag er vedtaget af Folketinget,  

 forelægges det til stadfæstelse i førstkommende statsrådsmøde.
Stadfæstelse uden  

 for Statsråd af lovforslag samt efterfølgende bekræftelse i Statsråd af  

 stadfæstelsen.  

 Såfremt en stadfæstelse ikke kan afvente førstkommende statsrådsmøde, kan  

 forslaget efter forudgående aftale med Statsministeriet forelægges til  

 stadfæstelse gennem Kabinetssekretariatet.
Stadfæstelsen bekræftes herefter i  

 førstkommende statsrådsmøde.
Godkendelse i  

 Statsråd af efterfølgende stadfæstelse uden for Statsråd.
Såfremt  

 statsrådsmøde  

 afholdes inden udløbet af den ovenfor nævnte frist på tre søgnedage, og  

 lovforslaget kan undergives folkeafstemning, kan sagen efter aftale med  

 Statsministeriet  

 refereres med henblik på stadfæstelse uden for Statsråd.
Stadfæstelsen kræver  

 i  

 denne situation ikke bekræftelse i et efterfølgende Statsråd.
 Det må understreges, at det er det enkelte ministeriums ansvar  

 at forelægge sager i Statsrådet, både før fremsættelsen af lovforslag og i  

 forbindelse med stadfæstelsen af vedtagne forslag.
Når lovforslaget er stadfæstet, skal loven kundgøres i  

 Lovtidende.
Kundgørelsen sker gennem Sekretariatet for Retsinformation, jf.  

 herved Retsinformations vejledning om afleveringsfrister for Lovtidende og  

 Ministerialtidende.
Ministerierne bør være opmærksomme på, at kundgørelsen af loven  

 i Lovtidende ofte ikke fuldt ud vil tilgodese behovet for information om  

 loven  

 til offentligheden.
Det gælder navnlig i forhold til de borgere og  

 virksomheder, som umiddelbart berøres af den pågældende lovregulering.
Det  

 enkelte ministerium bør derfor i fornødent omfang sikre en systematiseret og  

 målrettet opfølgning på lovens vedtagelse i form af relevant information til  

 offentligheden mv. om loven og dens nærmere indhold.
 Som omtalt ovenfor i pkt. 2.3.4 kan der ved indførelse af ny  

 erhvervsrettet lovgivning være behov for at udarbejde en kommunikationsplan,  

 som beskrives i lovforslagets bemærkninger.
6. Særligt om ændringsforslag til allerede  

 fremsatte lovforslag 6.1. Identitetsprincippet.
Der opstår ofte behov for at fremsætte ændringsforslag til  

 allerede fremsatte lovforslag.
Sådanne forslag kan fremsættes mellem 1. og 2.  

 behandling eller mellem 2. og 3. behandling.
Et lovforslag kan kun vedtages efter tre behandlinger i  

 Folketinget, jf. grundlovens § 41, stk. 2. Denne bestemmelse sætter grænser  

 for, hvilke ændringsforslag der kan tages under behandling.
Hovedsynspunktet  

 er, at der ikke kan fremsættes ændringsforslag, som indebærer en ændring af  

 det  

 oprindelige lovforslags identitet.
 Det er ikke muligt at opstille faste regler for, hvornår et  

 ændringsforslag er i strid med identitetsprincippet.
Der må anlægges en konkret vurdering af, om ændringsforslaget  

 under hensyn til sit indhold og formål er så forskelligt fra det oprindeligt  

 fremsatte forslag, at det ikke er forsvarligt at unddrage det tre  

 selvstændige  

 behandlinger i Folketinget.
For så vidt angår tilfælde, hvor det oprindelige  

 lovforslag ikke er et forslag til hovedlov, men et forslag til ændringslov,  

 må  

 det i den forbindelse særligt fremhæves, at det senere ændringsforslag skal  

 bedømmes i forhold til det oprindeligt fremsatte forslag til ændringslov og  

 ikke i forhold til den lov, som dette forslag indebærer en ændring af.
Det  

 senere ændringsforslag skal altså bedømmes i forhold til »forslag til lov om  

 ændring af X-lov« og ikke i forhold til »X-lov«.
 Der henvises i øvrigt bl.a. til Loven, side 128 ff., og Håndbog  

 i folketingsarbejdet, side  

 37 f.
 Kan et ændringsforslag som følge af kravet om identitet ikke  

 fremsættes, må forslaget enten opgives eller efterfølgende fremsættes som et  

 selvstændigt lovforslag.
 6.2. Den lovtekniske fremgangsmåde mv.
 De tekniske retningslinier, der følges ved udarbejdelsen af  

 ændringsforslag, adskiller sig på en række punkter fra dem, der gælder ved  

 udarbejdelse af »oprindelige« lovforslag.
 Der henvises herom nærmere til Folketingets  

 Lovsekretariats  

 vejledning af september 2003 om opstilling af ændringsforslag, der skal  

 stilles  

 til fremsatte  

 lov-  

 og beslutningsforslag.
 Ændringsforslag behandles normalt ikke på ministermøde og  

 forelægges ikke i Statsrådet.
 6.3. Bemærkninger til ændringsforslag.
Ændringsforslag bør ledsages af bemærkninger.
I praksis er  

 bemærkningerne  bl.a. som følge af de meget korte tidsfrister, der ofte  

 er til  

 rådighed  jævnligt mere kortfattede end bemærkningerne til det  

 oprindelige  

 lovforslag.
Der kan være grund til at fremhæve, at der i forhold til  

 Folketinget, offentligheden og de  

 retsanvendende  

 myndigheder mv. principielt er det samme behov for grundige og fyldige  

 bemærkninger.
Det bør derfor i videst muligt omfang tilstræbes, at  

 bemærkningerne lever op til de almindelige krav.
I § 27, stk. 1, i  

 1998-cirkulæret er det særligt fremhævet, at der bl.a. så vidt muligt bør  

 gives  

 oplysninger om økonomisk-administrative, erhvervsmæssige, miljømæssige og  

 EU-retlige konsekvenser mv. og om særlige kompetenceordninger,  

 husundersøgelser  

 og gebyrer mv., jf. cirkulærets §§ 4-8 og 10-12.
 6.4. Høring mv. over ændringsforslag.
 Ændringsforslag skal ikke forelægges for  

 Justitsministeriet,  

 og i praksis sker forelæggelse kun, hvor der  f.eks. fordi  

 ændringsforslaget  

 rejser spørgsmål i forhold til grundloven  er særlig anledning til det.  

 Justitsministeriet  

 kan i almindelighed heller ikke efter anmodning påtage sig at foretage en  

 teknisk gennemgang af ændringsforslag.
Derimod bør ændringsforslag af større betydning senest samtidig  

 med oversendelsen til Folketinget sendes til Statsministeriet og  

 Finansministeriet, jf. § 27, stk. 2, i 1998-cirkulæret.
De almindelige regler  

 om inddragelse af bl.a.
Finansministeriet (jf. pkt. 5.6.1 ovenfor) gælder  

 også  

 her, jf. cirkulærets § 27, stk. 3.
Med hensyn til høring af andre myndigheder og private  

 organisationer mv. bemærkes, at ændringsforslag sjældent vil være af  

 vidtrækkende  

 betydning, jf. herved pkt. 6.1 ovenfor.
Der vil bl.a. som følge heraf næppe i  

 almindelighed være behov for at gennemføre en selvstændig høring over  

 ændringsforslag.
De tidsrammer, der gælder for lovforslagets behandling, vil  

 også ofte være til hinder for en sådan høring.
På den anden side må spørgsmålet om høring selvsagt overvejes,  

 hvor der er særlig anledning til det.
Det må herunder overvejes, om der  

  selv  

 om der ikke kan blive tale om en så omfattende høring som før fremsættelsen  

 af  

 lovforslaget  dog er praktisk mulighed for at inddrage særligt berørte  

 myndigheder mv. før oversendelse af ændringsforslaget til Folketinget.
7. Særligt om opfølgning på vedtagne lovforslag  

 (revisions- og udløbsklausuler,  
  

 lovovervågning  

 mv.) Det er en central opgave for et ministerium at føre tilsyn med  

 den virkning, som ministeriets lovgivning har i praksis, og herunder efter  

 omstændighederne at fremsætte forslag om nødvendige ændringer.
Fagministeriet skal således bl.a. påse, at dets love lever op  

 til deres formål, at de forudsætninger, som lovene hviler på, holder, og at  

 lovenes målsætninger og virkemidler fortsat er aktuelle og relevante i  

 forhold  

 til samfundsudviklingen.
Ministeriet bør også løbende være opmærksom på, om  

 lovene  

 giver anledning til spørgsmål i relation til  

 lovkvalitet,  

 herunder om de  f.eks. som følge af uklarheder i lovtekst eller  

 bemærkninger   

 i praksis giver anledning til væsentlige tvivlsspørgsmål.
Ministeriernes viden om lovgivningens virkninger stammer bl.a.  

 fra retspraksis, oplysninger fra underordnede myndigheder, faglige artikler  

 og  

 afhandlinger mv., henvendelser fra borgere og interesse- og  

 erhvervsorganisationer eller fra debat i forbindelse med konkrete sager.
Der  

 udarbejdes også jævnligt tværgående analyser, udredninger og statistikker om  

 udviklingen på større lovområder.
Endelig udarbejdes der ofte væsentligt  

 materiale i forbindelse med den parlamentariske kontrol af loves virkning og  

 administration, bl.a. i forbindelse med spørgsmål til den pågældende minister  

 og ved fremsættelse af private lovforslag eller forslag til  

 folketingsbeslutninger.
 I en række tilfælde kan det være hensigtsmæssigt, at  

 ministerierne supplerer de ovenfor nævnte  ofte mere »ad  

 hoc-prægede«  

  vurderinger mv. med systematiske og løbende vurderinger af en  

 lovgivnings  

 virkninger.
Det nærmere indhold og tilrettelæggelsen af sådanne vurderinger  

 afhænger bl.a. af den enkelte lovgivnings karakter.
Det vil ofte være  

 hensigtsmæssigt allerede i forbindelse med forberedelsen af en lov at  

 overveje  

 behovet og i givet fald rammerne for sådanne særlige vurderinger.
I den  

 forbindelse  

 vil det bl.a. være vigtigt at fastlægge en form for »succeskriterier« for den  

 pågældende lovgivning og at overveje de nødvendige informationssystemer på  

 området.
Såfremt der iværksættes særlige vurderingsprocedurer, bør det  

 fremgå af  

 lovbemærkningerne.
Det er imidlertid  

 væsentligt at fremhæve, at den ovenfor beskrevne almindelige pligt til  

 løbende  

 opfølgning på love gælder, uanset om der iværksættes særlige  

 vurderingsprocedurer eller ej.
 Om de nævnte særlige vurderingsprocedurer kan nærmere anføres  

 følgende:
 Det kan efter omstændighederne være hensigtsmæssigt at indsætte  

 en bestemmelse, hvorefter der i et nærmere angivet folketingsår skal  

 fremsættes  

 forslag om revision af loven (revisionsklausul) eller at tidsbegrænse en lovs  

 gyldighedsperiode (udløbsklausul).
 En revisionsklausul kan anvendes, hvor det må forventes, at der  

 efter nogen tid kan være behov for at overveje, om der i lyset af indhentede  

 erfaringer mv. vil være anledning til at ændre eller justere lovens  

 bestemmelser.
Der kan f.eks. være tale om, at den pågældende lov efter sit  

 indhold har karakter af en forsøgsordning, som efter et vist tidsrum bør  

 tages  

 op til fornyet overvejelse.
I praksis kan også hensyn af bl.a. politisk  

 karakter i visse tilfælde føre til, at der indsættes en revisionsklausul.
 En udløbsklausul kan være relevant i de tilfælde, hvor loven er  

 begrundet i særlige forhold, som ikke kan forventes at bestå i længere tid.  

 Det  

 vil da være hensigtsmæssigt med en udløbsklausul med henblik på at undgå, at  

 lovgivningen fortsætter på ubestemt tid, og at reducere den samlede mængde af  

 regulering.
Eksempelvis  

 bør brugen af udløbsklausuler overvejes, hvis der ved lov skal nedsættes råd  

 og nævn, der har en tidsbegrænset horisont.
Det kan f.eks. også være relevant  

 at overveje udløbsklausuler ved indførsel af konkurrencebegrænsende regler,  

 idet markedssituationen og forudsætningerne for indførslen af reglerne kan  

 ændres og således senere overflødiggøre regulering.
 Der bør dog generelt udvises forsigtighed med at indsætte en  

 udløbsklausul i lovgivningen.
For det første kan en  

 udløbsklausul skabe usikkerhed hos berørte parter, virksomheder og borgere  

 om, hvilken retstilstand der vil gælde efter gyldighedsperiodens ophør.
For  

 det andet forudsætter en udløbsklausul, at ministeriet har fuldt overblik  

 over, hvilken lovgivning der i givet fald udløber hvornår, således at der om  

 nødvendigt kan tages nye initiativer inden gyldighedsperiodens udløb.
For det  

 tredje er anvendelsen af udløbsklausuler ikke hensigtsmæssig, hvis der er en  

 vis sandsynlighed for, at der vil være behov for at forlænge  

 gyldighedsperioden ved at ophæve eller udskyde udløbsklausulen ved et senere  

 lovforslag.
Endelig kan internationale forpligtelser medføre, at det ikke er  

 muligt at indsætte udløbsklausuler i lovgivning, der f.eks. implementerer et  

 EU-direktiv.
Der er  

 i 2002 iværksat en forsøgsordning med automatiske ophørsklausuler i visse  

 administrative forskrifter.
Når resultaterne af denne forsøgsordning  

 foreligger i 2008, kan de få betydning for overvejelserne om brug af  

 udløbsklausuler i love.
 For mere systematisk at overvåge virkningerne af en lovgivning  

 blev det fra folketingsåret 1999/2000 besluttet som et forsøg at etablere  

 egentlig  

 lovovervågning.
Formålet med  

 lovovervågningen  

 er at  

 styrke og systematisere vurderingerne af, om målene med lovgivningen faktisk  

 nås, og om forudsætningerne holder.
Modellen for  

 lovovervågning  

 vil afhænge af det enkelte forslag og forudsættes nærmere beskrevet i  

 lovforslagets bemærkninger.
I relation til Folketinget indebærer  

 lovovervågningen  

 bl.a., at der efter f.eks. en  

 tre-årig  

 periode afgives en redegørelse til det relevante  

 folketingsudvalg efter høring af bl.a. de myndigheder, organisationer mv.,  

 der  

 var inddraget i forbindelse med lovforslagets udarbejdelse.
 Der henvises til Retningslinier for udarbejdelse af redegørelse  

 til folketingsudvalg i forbindelse med  

 lovovervågning  

 (Finansministeriet 2004).
8. Særligt om udarbejdelse af lovbekendtgørelser Ændringslove medfører ofte, at  

 lovstoffet  

 på det pågældende retsområde bliver uoverskueligt.
Det skyldes, at brugerne  

 for  

 at finde ud af, hvad der er gældende lovgivning, ikke kan nøjes med at slå op  

 i  

 én lov, men skal sammenholde den oprindelige hovedlov med senere  

 ændringslove.
 Det anførte gør sig naturligvis navnlig gældende, hvor der er  

 gennemført et større antal  eller i øvrigt omfattende   

 ændringslove.
 For at afhjælpe disse ulemper udarbejdes de såkaldte  

 lovbekendtgørelser, dvs. sammenskrivninger af den oprindelige hovedlov med  

 senere ændringslove.
Det er vigtigt, at der så ofte som muligt i forbindelse med  

 lovændringer udstedes lovbekendtgørelser.
Det gælder særligt, hvor der er  

 tale  

 om lovgivning, som har praktisk betydning for private.
Lovbekendtgørelser er uden selvstændig retlig betydning.
Der er  

 alene tale om en praktisk sammenskrivning af flere lovtekster.
Er der fejl i  

 lovbekendtgørelsen, er det således ikke denne, men de love, som den er  

 udarbejdet på grundlag af, der gælder.
Lovbekendtgørelser kan udstedes uden  

 særlig  

 lovhjemmel.
Nærmere regler om udarbejdelse af lovbekendtgørelser er fastsat  

 i  

 Justitsministeriet  

 s vejledning nr. 243 af  

 18. november 1969 om udarbejdelse af lovbekendtgørelser.
Der henvises  

 endvidere  

 til Loven, side 140 ff.
Justitsministeriet, den 3. juni 2005 Lene Espersen Bilag Bilagsfortegnelse Udarbejdelse  

 af lovforslag mv.
 1.  

 	  

  

 Statsministeriets  

 cirkulære nr. 159 af 16. september 1998 om bemærkninger til lovforslag og  

 andre  

 regeringsforslag og om fremgangsmåden ved udarbejdelse af lovforslag,  

 redegørelser,  

 administrative forskrifter m.v.
 2.  

 	  


 Statsministeriets  

 cirkulæreskrivelse af 12. november 1998 med bilag om initiativer til  

 forbedring  

 af  

 lovkvaliteten.
 3.  

 	  

  

 Justitsministeriets  

 vejledning nr. 224 af 15. oktober 1969 om sproget i love og andre  

 retsforskrifter.
 4.  

 	  

  

 Statsministeriets  

 cirkulære nr. 50 af 24. marts 1952 om udformning af love m.v.
 5.  

 	  

  

 Justitsministeriets  

 vejledning nr. 33 af 3. juni 2005 om affattelse af forslag til ændringslove  

 m.v.
 6.  

 	  

  

 Justitsministeriets  

 vejledning nr. 153 af 22. september 1987 om udarbejdelse af administrative  

 forskrifter.
 7.  

 	  

 Folketingets  

 vejledning af september 2003 om opstilling af ændringsforslag, der skal  

 stilles  

 til fremsatte  

 lov-  

 og beslutningsforslag.
 8.  

 	  

 Statsministeriets  

 cirkulæreskrivelse af 5. december 1980 om anvendelse af kønsneutrale  

 betegnelser  

 i lovgivningen.
 9.  

 	  

 Finansministeriets  

 vejledning om konsekvensanalyser, maj 2005.
 Stadfæstelse,  

 kundgørelse og ikrafttræden.
 10.  

 	  

 Statsministeriets  

 vejledning af 14. januar 2002 om ekspedition af statsrådssager.
 11.  

 	  

  

 Sekretariatet for Retsinformations  

 afleveringsfrister for Lovtidende og  

 Ministerialtidende.
 12.  

 	  

  

 Justitsministeriets  

 cirkulære nr. 4 af 10. januar 1966 om ikrafttræden og kundgørelse af love og  

 anordninger.
 Udarbejdelse  

 af lovbekendtgørelser.
 13.  

 	  

  

 Justitsministeriets  

 vejledning nr. 243 af 18. november 1969 om udarbejdelse af  

 lovbekendtgørelser.
 14.  

 	  

  

 Sekretariatet for  

 Retsinformations skrivelse af 6. februar 1992 med henstilling om, at der  

 oftere  

 udstedes lovbekendtgørelser.
 EU-retsakter,  

 traktater mv  

.
 15.  

 	  

 Benævnelser af  

 traktatbestemmelser, institutioner m.v. efter Nice-traktatens ikrafttræden  

 den  

 1. februar 2003.
 16.  

 	  

  

 Justitsministeriets  

 vejledning nr. 134 af 2. december 2002 om notehenvisninger i love og  

 administrative  

 forskrifter, der gennemfører EF-retsakter mv.
 17.  

 	  

  
 Udenrigsministeriets  

 cirkulæreskrivelse af 1. december 1999 om opfølgning af Folketingets  

 betænkning  

 om forbedret  

 lovkvalitet  

 m.v. af 7. maj 1999, specielt  

 i forbindelse med indgåelse af traktater.
Kontrol-  

 og straffebestemmelser 18.  

 	  

  

 Justitsministeriets  

 cirkulæreskrivelse af 28. juni 1996 om strafansvar for juridiske personer.
