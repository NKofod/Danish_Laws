Bekendtgørelse om henlæggelse af  

 opgaver til Kystinspektoratet og om kundgørelse af ordensreglementer  

 for havne I medfør af § 19 i lov om kystbeskyttelse, jf.  

 lovbekendtgørelse nr. 243 af 5. april 1994 fastsættes:
Lov om kystbeskyttelse § 1. Kystinspektoratet udøver de  

 beføjelser, som ved følgende bestemmelser i lov om  

 kystbeskyttelse er tillagt trafikministeren:
 1)	§ 16, stk. 1, om tilladelse til udførelse af  

 kystbeskyttelsesforanstaltninger og at grave, bore, pumpe, suge og foretage  

 terrænændringer på strandbredder og andre  

 kyststrækninger.
 2)	§ 17, stk. 4 og 5, om fjernelse af vrag og andre  

 genstande, der er til fare for kysten eller et  

 kystbeskyttelsesanlæg.
 3)	§ 17, stk. 6, om fastsættelse af vilkår for  

 sejlads med hurtigfærger.
 4)	§ 18 om klager over et amtsråds afgørelser for  

 så vidt angår kystbeskyttelseslovens § 11, stk. 2, hvor  

 Kystinspektoratet ikke har udtalt sig under amtsrådets behandling af  

 sagen.
 5)	§ 22 om at regler i love om bestemte digeanlæg  

 afløses af regler i denne lov.
 Stk. 2. Afgørelser truffet af Kystinspektoratet i  

 henhold til stk. 1, nr. 2, 3 og 4, kan ikke påklages til anden  

 administrativ myndighed.
Stk. 3. Kystinspektoratets afgørelse i henhold til  

 stk. 1, nr. 1, kan påklages af den, som har fået afslag  

 på en ansøgning om en tilladelse, eller som har fået en  

 tilladelse, men ønsker de for denne fastsatte vilkår  

 efterprøvet.
Afgørelsen kan endvidere påklages af en  

 offentlig myndighed eller en privat, der under sagens behandling over for  

 Kystinspektoratet har fremsat indsigelser eller forslag om vilkår, som  

 Kystinspektoratet ikke har taget hensyn til.
 Stk. 4. Klage i henhold til stk. 3, 2. pkt., skal  

 være Trafikministeriet i hænde senest 4 uger efter  

 afgørelsens eller offentliggørelsens dato.
Stk. 5. En afgørelse, der kan påklages i henhold  

 til stk. 3, 2. pkt., får først gyldighed, når  

 klagefristen er udløbet og påklage ikke er sket.
Ved rettidig  

 klage får afgørelsen først virkning, når klagen er  

 afgjort, medmindre Trafikministeriet bestemmer andet.
Love om bestemte digeanlæg § 2. Kystinspektoratet udøver de  

 beføjelser, der er tillagt trafikministeren ved de i bilag 1  

 nævnte love om bestemte digeanlæg og ved vedtægter for de  

 af lovene omfattede digeanlæg, jf. dog stk. 2.
 Stk. 2. Trafikministeren afgør sager vedrørende  

 tilsyn i tilfælde af uenighed mellem digelaget og  

 Kystinspektoratet.
Vedtægter for dige-, kystsikrings- og pumpelag § 3. Kystinspektoratet varetager de  

 godkendelser og tilsyn, der ifølge visse vedtægter for digelag,  

 kystsikringslag eller pumpelag er tillagt trafikministeren eller  

 Vandbygningsvæsenet.
Statens højhedsret § 4. Kystinspektoratet udøver  

 trafikministerens beføjelser med hensyn til administration af statens  

 højhedsret over søterritoriet for så vidt angår  

 afgørelse om følgende foranstaltninger m.v., i det omfang  

 foranstaltningerne ikke er omfattet af særskilt lovgivning:
 1)	Inddæmning og opfyldning.
 2)	Etablering af faste anlæg og anbringelse af faste eller  

 forankrede indretninger eller genstande.
 3)	Anbringelse af fartøjer, der agtes anvendt til andet end  

 sejlads.
 4)	Uddybning eller gravning.
 5)	Anbringelse af kabler og rørledninger.
 Stk. 2. Kystinspektoratet udøver de i  

 bekendtgørelse nr. 489 af 28. september 1981 om bade- og  

 bådebroer nævnte beføjelser for Trafikministeriet.
Havne § 5. Kystinspektoratet udøver de  

 beføjelser, som ved følgende bestemmelser i lov om havne er  

 tillagt trafikministeren:
 1)	§ 2, stk. 1, for så vidt angår udvidelse af  

 bestående havne.
 2)	§ 3 om udgiftsfordeling mellem flere havne ved samme fjord  

 eller sejlløb.
 3)	§ 4 om istandsættelse eller fjernelse af en havns  

 værker m.v.
 4)	§ 15 om fastsættelse af ordensregler for havne.
Miljømæssig vurdering af anlæg  

 på søterritoriet (VVM) § 6. Kystinspektoratet afgør i forbindelse  

 med behandling af ansøgninger i henhold til § 4, stk. 1, om  

 der skal gennemføres en vurdering af virkning på miljøet,  

 jf. bekendtgørelse nr. 128 af 11. marts 1999 om  

 miljømæssig vurdering af anlæg på  

 søterritoriet (VVM), træffer afgørelse om den  

 nærmere gennemførelse heraf og iværksætter  

 fornøden offentliggørelse.
Det samme gælder for  

 anlæg og foranstaltninger i medfør af § 2, stk. 1 og  

 2, i lov om havne.
Kundgørelse af ordensreglementer for havne § 7. I medfør af anordning nr. 931 af 14.  

 december 1999 indføres ordensreglementer for havne, jf. § 15 i  

 lov nr. 326 af 28. maj 1999 om havne, ikke i Lovtidende.
Stk. 2. I »Efterretninger for Søfarende« optages  

 meddelelse om fastsættelse af ordensreglementer.
Oplysning om indholdet  

 af ordensreglementet kan fås ved henvendelse til vedkommende  

 havnemyndighed.
 Ikrafttræden mv.
 § 8. Bekendtgørelsen træder i kraft  

 den 1. januar 2000.
 Stk. 2. Bekendtgørelse nr. 352 af 6. maj 1994 om  

 Kystinspektoratets beføjelser ophæves.
 § 9. Bekendtgørelsen gælder ikke for  

 Færøerne og Grønland.
Trafikministeriet, den 16. december  

 1999 Sonja Mikkelsen /Niels Remmer Bilag 1 Love om bestemte digeanlæg, jf. § 2.
 1.	Lov nr. 69 af 23. maj 1873 om digearbejder på Lolland og  

 Falster som ændret ved lov nr. 74 af 30. marts 1906, § 4.  

 Vedtægt for Det falsterske Digelag og vedtægt for Det Lollandske  

 Digelag.
 2.	Lov nr. 88 af 22. april 1904 om Det lollandske Digelag med senere  

 ændringer, senest lov nr. 295 af 9. juni 1971, § 2, stk. 4.  

 Vedtægt for Det lollandske digelags Reservefond.
 3.	Lov nr. 92 af 30. april 1909 om anlæg af et havdige fra Vester  

 Vedsted til Store Darum i Ribe Amt, § 6. Vedtægter for Digelaget  

 for marsken ved Ribe.
 4.	Lov nr. 196 af 10. maj 1922 om anlæg af et havdige fra Vester  

 Vedsted i Ribe Amt til Søndernæs i Tønder Amt, § 2  

 og § 6. Vedtægt for Digelaget Kong Christian den Tiendes Kog.
5.	Lov nr. 77 af 29. marts 1924 om forhøjelse af diget på  

 Mandø og af diget fra Vester Vedsted til Store Darum samt anlæg  

 af havdiger på Rømø og fra Store Darum til  

 Tjæreborg Bakker, § 8. Vedtægt for Digelaget  

 vedrørende Rømø Havnebydige, Vedtægt for Digelaget  

 vedrørende Manø Bydige i Ribe Amt, Vedtægt for Digelaget  

 for Havdiget omkring Gl.
Mandø. Vedtægt for  

 Darum-Tjæreborg Digelag og Vedtægt for Digelaget  

 vedrørende Rømø Juvredige.
 6.	Lov nr. 319 af 10. juni 1976 om forstærkning af Ribe dige,  

 herunder bebyggelsesregulerende foranstaltninger, og anlæg af veje  

 langs nogle diger, § 10, § 12 og § 15.
 7.	Lov nr. 271 af 8. juni 1977 om fremskudt dige for Tønder  

 Marsk, herunder bebyggelsesregulerende foranstaltninger, § 9.
