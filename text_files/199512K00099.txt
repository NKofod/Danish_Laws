Nr LSF 99 Forslag til Lov om ændring af lov om sygehusvæsenet Fremsat af sundhedsministeren (Yvonne Herløv Andersen) den 30. november 1995 Vedtaget ved tredjebehandling den 15. december 1995 Lov nr. 1121 af 20/12/1995 § 1 I lov om sygehusvæsenet, jf. lovbekendtgørelse nr. 687 af 16. august 1995,  

 foretages følgende ændringer:
 1. I § 5, stk. 3, indsættes efter »Gigtsanatoriet Hans  

 Jansens Hjem,»: »Gigtsanatoriet i Skælskør,».
 2. I § 5, stk. 4, indsættes efter »Gigtsanatoriet Hans  

 Jansens Hjem,»: »8,3 mio. kr. for Gigtsanatoriet i Skælskør,».
 3. I § 7, 1. pkt., indsættes efter  

 »befordringsudgiften«: »eller afstanden til  

 behandlingsstedet«.
§ 2 Loven træder i kraft den 1. januar 1996.
Oprindeligt fremsat forslag § 1 I lov om sygehusvæsenet, jf. lovbekendtgørelse nr. 687 af 16. august 1995,  

 foretages følgende ændringer:
 1. I § 5, stk. 3, indsættes efter »Gigtsanatoriet Hans  

 Jansens Hjem,»: »Gigtsanatoriet i Skælskør,».
 2. I § 5, stk. 4, indsættes efter »Gigtsanatoriet Hans  

 Jansens Hjem,»: »8,3 mio. kr. for Gigtsanatoriet i Skælskør,».
 3. I § 7, 1. pkt., indsættes efter  

 »befordringsudgiften«: »eller afstanden til  

 behandlingsstedet«.
§ 2 Loven træder i kraft den 1. januar 1996.
Bemærkninger til lovforslaget Almindelige bemærkninger Med dette lovforslag foreslås, at patienternes muligheder for selv at  

 vælge det sygehus, den pågældende ønsker behandling på (frit sygehusvalg),  

 udvides til også at omfatte Gigtsanatoriet i Skælskør inden for en årlig  

 økonomisk ramme på 8,3 mio. kr. (1992 pris- og lønniveau).
Endvidere foreslås det, at der etableres en hjemmel til, at  

 sundhedsministeren kan fastsætte en ny afstandsgrænse for retten til at få  

 såkaldt siddende befordring eller befordringsgodtgørelse i forbindelse med  

 sygehusbehandling.
Patienter, der bor inden for den fastsatte afstandsgrænse  

 vil selv skulle afholde udgifter til siddende befordring til og fra  

 behandlingsstedet.
Der tænkes fastsat en afstandsgrænse på 5 km til hvert  

 sygehus.
Forslaget berører ikke såkaldt liggende befordring med ambulance  

 eller andet særligt sygekøretøj.
 Økonomiske og administrative konsekvenser m.v.
Ved at inddrage Gigtsanatoriet i Skælskør under det frie sygehusvalg inden  

 for en årlig ramme på 8,3 mio. kr. (1992 pris- og lønniveau) får  

 amtskommunerne umiddelbart en merudgift svarende til udgiftsrammen.  

 Sundhedsministeriet skønner imidlertid, at amtskommunerne vil opnå  

 besparelser svarende til ca. halvdelen af den afsatte ramme som følge af  

 sparede udgifter til behandling andre steder i sygehusvæsenet, således at  

 nettomerudgiften reduceres.
Det bemærkes i denne forbindelse, at  

 Vestsjællands Amt i 1996 budgetterer med et forbrug på Gigtsanatoriet i  

 Skælskør i størrelsesordenen 4,0 mio. kr.
Amtskommunernes nettomerudgifter  

 vil blive kompenseret over den amtskommunale bloktilskudspulje.
 Indførelse af en fast afstandsgrænse på 5 km for retten til siddende  

 befordring eller befordringsgodtgørelse i forbindelse med sygehusbehandling  

 skønnes at indebære en besparelse for amtskommunerne, på ca. 50 mio. kr.
Afstandsgrænsen på 5 km skønnes samtidig at give kommunerne en merudgift  

 til hjælp til befordring til særligt dårligt stillede pensionister på ca. 15  

 mio. kr.
Kommunernes ekstraudgift forventes dækket ved en forhøjelse af  

 beløbsgrænsen for befordringsgodtgørelse i henhold til reglerne i lov om  

 offentlig sygesikring.
 Lovforslaget har ikke været forhandlet med de kommunale parter.
 Lovforslaget skønnes ikke at indebære administrative merudgifter eller  

 erhvervs- eller miljømæssige konsekvenser.
 Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1, nr. 1-2 Ved lov nr. 1024 af 19. december 1992 om ændring af lov om sygehusvæsenet  

 blev der bl.a. indført regler om at personer, der har behov for  

 sygehusbehandling, selv kan vælge, hvilket sygehus den pågældende vil  

 behandles på (frit sygehusvalg), jf. lovens § 5 b.
Formålet med at indføre  

 det frie sygehusvalg var først og fremmest at tilgodese den enkelte patients  

 krav om medbestemmelse, når det gælder valg af behandlingssted.
 Mulighederne for at vælge sygehus omfatter foruden de offentlige sygehuse  

 også en række private specialsygehuse m.v., jf. lovens § 5 b, stk. 4. Det  

 drejer sig om Epilepsihospitalet i Dianalund, Sclerosehospitalet i Haslev,  

 Sclerosehospitalet i Ry, Polio- Trafik- og Ulykkesskadedes Fysiurgiske  

 Ambulatorium, Dronning Alexandrines Gigtsanatorium i Middelfart,  

 Gigtsanatoriet Hans Jansens Hjem i Århus, Muskelsvindfondens Vejlednings- og  

 Behandlingscenter, Vejlefjord og Center for Hjerneskade.
 Som en konsekvens af patienternes mulighed for at vælge behandling på de  

 nævnte private specialsygehuse m.v. blev amtskommunerne pålagt at betale for  

 denne behandling inden for en nærmere angivet årlig økonomisk ramme, der blev  

 fastsat for det enkelte specialsygehus, jf. lovens § 5, stk. 4. Samtidig blev  

 det pålagt de amtskommuner, hvori de pågældende specialsygehuse m.v. er  

 beliggende, at indgå en driftsoverenskomst med det pågældende specialsygehus  

 med henblik på at sikre en i økonomisk henseende rationel og effektiv drift  

 samt en faglig udvikling af specialsygehuset m.v., jf. lovens § 3, stk. 4.
 Foruden at forbedre den enkelte patients valgmuligheder var formålet med  

 at inddrage de nævnte private specialsygehuse m.v. under det frie sygehusvalg  

 at sikre den fortsatte drift af de pågældende private specialsygehuse m.v.
Det daværende Gigthospital i Skælskør blev ikke omfattet af reglerne om  

 frit sygehusvalg.
Baggrunden herfor var, at Vestsjællands Amt som den største  

 bruger af hospitalet pr. 1. juli 1992 havde opsagt sit samarbejde med  

 hospitalet.
Gigthospitalet fungerede således ikke længere som  

 hospitalsafdeling med hidtidige funktioner.
 Gigthospitalet i Skælskør er i dag omdannet til sanatorium, der varetager  

 efterbehandling og genoptræning af gigtpatienter, og der er i december 1994  

 indgået driftsoverenskomst mellem Vestsjællands Amt og Giftforeningen, der  

 tilsikrer en i økonomisk henseende rationel og effektiv drift samt en faglig  

 udvikling af sanatoriet.
På denne baggrund foreslås, at patienternes mulighed for selv at vælge,  

 hvor de ønsker at blive behandlet, udvides til også at omfatte Gigtsanatoriet  

 i Skælskør.
Herved vil gigtlidende patienter øst for Storebælt være sikret et  

 sanatorietilbud på linie med og på vilkår svarende til de sanatorietilbud,  

 der er til rådighed for gigtpatienter på Dronning Alexandrines Gigtsanatorium  

 i Middelfart og på Gigtsanatoriet Hans Jansens Hjem i Århus.
Som konsekvens af forslaget om at inddrage Gigtsanatoriet i Skælskør under  

 det frie sygehusvalg foreslås, at amtskommunerne pålægges at betale for  

 behandling på Gigtsanatoriet i Skælskør inden for en årlig ramme på 8,3 mio.  

 kr. i 1992 pris- og lønniveau, svarende til 8,8 mio. kr. i 1995 pris- og  

 lønniveau.
Beløbsrammen for gigtsanatoriet foreslås anført i 1992 pris- og  

 lønniveau, fordi de i sygehusloven anførte årlige rammer for de øvrige  

 private specialsygehuse m.v. er anført i dette niveau.
 Den årlige ramme på 8,8 mio. kr. er fastsat på baggrund af modtagne  

 budgetforslag fra Gigtforeningen, der vil gøre det muligt for Gigtsanatoriet  

 i Skælskør at tilbyde gigtpatienter 8.000 sengedøgn pr. år, svarende til 25  

 døgnpatienter i 320 dage.
Til § 1, nr. 3 Med bestemmelsen tilvejebringes en hjemmel til, at sundhedsministeren kan  

 fastsætte en ny afstandsgrænse for retten til at få såkaldt siddende  

 befordring eller befordringsgodtgørelse i forbindelse med sygehusbehandling,  

 således at patienter, der bor inden for den fastsatte afstandsgrænse selv  

 skal afholde udgifter til befordring til og fra behandlingsstedet.
Efter den gældende sygehuslovs § 6, stk. 1, har personer, der har ret til  

 vederlagsfri sygehusbehandling, ret til befordring med ambulance eller  

 særligt sygekøretøj, såfremt deres tilstand gør det nødvendigt.
Denne ret  

 vedrørende såkaldt liggende befordring ændres ikke med forslaget.
 Det følger endvidere af lovens § 6, stk. 2, at personer, der modtager  

 pension efter lov om social pension, har ret til befordring eller  

 befordringsgodtgørelse, når befordringen sker med andre befordringsmidler,  

 d.v.s. siddende befordring.
Lovens § 6, stk. 4, indeholder bemyndigelse for sundhedsministeren til i  

 øvrigt at fastsætte regler om, i hvilke tilfælde der ydes befordring eller  

 befordringsgodtgørelse.
I henhold til denne bestemmelse er udstedt  

 bekendtgørelse nr. 608 af 29. november 1982, som senest ændret ved  

 bekendtgørelse nr. 151 af 8. marts 1995. Ifølge denne bekendtgørelse ydes der  

 foruden til de af loven omfattede personer tillige siddende befordring eller  

 befordringsgodtgørelse til følgende personer:
1) personer, der bor mere end 50 km fra behandlingsstedet, 2) personer, der er indlagt til behandling en del af døgnet  

 (deldøgnspatienter), 3) personer, der i forbindelse med udskrivning fra sygehus m.v. indkaldes  

 til ambulant efterbehandling, 4) personer, der efter bestemmelse fra vedkommende institution  

 midlertidigt hjemsendes, 5) ledsagere til patienter, hvor ledsagelsen er nødvendig på grund af  

 patientens alder eller helbredstilstand.
 For de under pkt. 2), 3) og 4) nævnte persongrupper gælder, at befordring  

 eller befordringsgodtgørelse kun ydes, når den pågældendes tilstand udelukker  

 befordring med offentlige transportmidler.
 Som generel regel gælder i øvrigt, at befordringsgodtgørelse kun ydes, når  

 udgiften med billigste, forsvarlige befordringsmiddel til og fra behandlingen  

 overstiger 25 kr. for pensionister og 60 kr. for andre personer.
De nævnte beløbsgrænser på henholdsvis 25 kr. og 60 kr. er ikke blevet  

 reguleret siden 1982 og er i dag så lave, at de reelt er uden praktisk  

 betydning.
Der er imidlertid grunde, der taler imod, at der blot foretages en  

 opregulering af beløbsgrænserne med den skete pris- og lønudvikling.
For at  

 afspejle den aktuelle pris- og lønudvikling vil man således til stadighed  

 skulle foretage en regulering af beløbsgrænserne, bl.a. i takt med  

 udviklingen i hyrevognstaksterne.
En sådan løbende regulering vil komme til at medføre til stadighed nye  

 kriterier for tildeling af befordring eller befordringsgodtgørelse, og da  

 beløbsgrænserne i praksis bliver omsat til geografiske grænser, ville der til  

 stadighed skulle foretages ændringer i de geografiske grænser.
Dette anses  

 ikke for hensigtsmæssigt, hverken i forhold til patienterne eller i relation  

 til den praktiske administration af befordringsreglerne.
Hertil kommer, at  

 den overvejende del af befordringen til og fra sygehusbehandling i praksis  

 ydes i form af fribefordring frem for ydelse af befordringsgodtgørelse.
Også  

 dette forhold gør beløbsgrænser uhensigtsmæssige at administrere.
 En fast afstandsgrænse for hvert sygehus vil derimod kunne fastsættes en  

 gang for alle, f.eks. i form af en adressefortegnelse og vil være  

 gennemskuelig for patienterne samt enkel at administrere.
 Den foreslåede hjemmel for sundhedsministeren til at fastsætte en  

 afstandsgrænse for retten til at få befordring eller befordringsgodtgørelse i  

 forbindelse med sygehusbehandling vil blive udmøntet således, at de nuværende  

 beløbsgrænser på henholdsvis 25 kr. og 60 kr. ophæves og erstattes af en fast  

 afstandsgrænse på 5 km til hvert sygehus.
Den gældende regel om, at patienter, der bor mindre end 50 km fra  

 behandlingsstedet, selv skal afholde udgifter til siddende befordring, vil  

 blive opretholdt.
Det betyder, at en afstandsgrænse på 5 km til hvert sygehus  

 vil berøre personer, der i dag har ret til siddende befordring eller  

 befordringsgodtgørelse, uanset de pågældende bor mindre end 50 km fra  

 behandlingsstedet.
Det drejer sig om personer, der modtager pension efter de  

 sociale pensionslove, personer, der i forbindelse med udskrivningen fra  

 sygehus m.v. indkaldes til ambulant efterbehandling, personer, der er indlagt  

 til behandling en del af døgnet (deldøgnspatienter), personer, der efter  

 bestemmelse fra vedkommende institution midlertidigt hjemsendes samt  

 eventuelle ledsagere til de nævnte persongrupper.
 Afstandsgrænsen vil som nævnt ovenfor ikke gælde for personer, herunder de  

 ovennævnte persongrupper, der befordres med ambulance eller særligt  

 sygekøretøj (»liggende befordring«) til eller fra  

 behandlingsstedet, jf. lovens § 6, stk. 1. Der tænkes i øvrigt indført  

 mulighed for mindre fravigelser af afstandsgrænsen på 5 km, således at  

 afgrænsningen kan følge naturlige geografiske og administrative grænser.
Det er hensigten samtidig med indførelse af en afstandsgrænse på 5 km for  

 adgang til siddende befordring eller befordringsgodtgørelse på sygehusområdet  

 at foretage en administrativ forhøjelse af beløbsgrænserne for  

 befordringsgodtgørelse efter lov om offentlig sygesikring.
Beløbsgrænserne  

 tænkes hævet fra henholdsvis 25 kr. for pensionister og 60 kr. for andre til  

 100 kr. for alle.
På sygesikringsområdet er der langt overvejende tale om godtgørelse på  

 grundlag af regning og ikke om fribefordring som på sygehusområdet.
En  

 beløbsgrænse for retten til befordringsgodtgørelse er derfor gennemskuelig  

 for patienten og enkel at administrere.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om sygehusvæsenet, jf. lovbekendtgørelse nr. 687 af 16. august 1995,  

 foretages følgende ændringer:
 1. I § 5, stk. 3, indsættes efter »Gigtsanatoriet Hans  

 Jansens Hjem,»: »Gigtsanatoriet i Skælskør,».
 Stk. 3. Amtskommunen yder endvidere vederlagsfri behandling til  

 personer, der har bopæl i amtskommunen, ved følgende private specialsygehuse  

 m.fl.: Epilepsihospitalet i Dianalund, Sclerosehospitalet i Haslev,  

 Sclerosehospitalet i Ry, Polio- Trafik og Ulykkesskadedes Fysiurgiske  

 Ambulatorium, Dronning Alexandrines Gigtsanatorium, Gigtsanatoriet Hans  

 Jansens Hjem, Muskelsvindfondens Vejlednings- og Behandlingscenter,  

 Vejlefjord og Center for Hjerneskade.
 2. I § 5, stk. 4, indsættes efter »Gigtsanatoriet Hans  

 Jansens Hjem,»: »8,3 mio. kr. for Gigtsanatoriet i Skælskør,».
Stk. 4. Amtskommunernes pligt til at yde vederlagsfri behandling i  

 henhold til stk. 3 er begrænset til en årlig økonomisk ramme, som udgør 45,0  

 mio. kr. for Epilepsihospitalet i Dianalund, 21,8 mio. kr. for  

 Sclerosehospitalet i Haslev, 17,0 mio. kr. for Sclerosehospitalet i Ry, 15,9  

 mio. kr. for Polio- Trafik- og Ulykkesskadedes Fysiurgiske Ambulatorium, 6,5  

 mio. kr. for Dronning Alexandrines Gigtsanatorium, 7,0 mio. kr. for  

 Gigtsanatoriet Hans Jansens Hjem, 7,1 mio. kr. for Muskelsvindfondens  

 Vejlednings- og Behandlingscenter, 8,3 mio. kr. for Vejlefjord og 3,5 mio.  

 kr. for Center for Hjerneskade.
Beløbsrammerne er anført i 1992 pris- og  

 lønniveau.
De pris- og lønreguleres årligt på tilsvarende måde som  

 bloktilskuddene til amtskommuner.
 3. I § 7, 1. pkt., indsættes efter  

 »befordringsudgiften«: »eller afstanden til  

 behandlingsstedet«.
§ 7. Befordring, for hvilken der ydes godtgørelse efter § 6, skal  

 ske med det efter forholdene billigste, forsvarlige befordringsmiddel og ydes  

 kun, når befordringsudgiften overstige en af sundhedsministeren fastsat  

 grænse.
Nærmere regler om ydelse af befordring og befordringsgodtgørelse og  

 dækning af andre nødvendige rejseudgifter i forbindelse hermed fastsættes af  

 sundhedsministeren.
§ 2 Loven træder i kraft den 1. januar 1996.
