 I medfør af § 9, stk. 2, i militær retsplejelov, lov nr. 218 af 26. april  

 1973, fastsættes:
 § 1.  Forsvarschefen har myndighed som rettergangschef  

 over alle, der undergivet hans kommandomyndighed, medmindre de er undergivet  

 anden rettergangsmyndighed.
 § 2.  I hæren har følgende myndighed som  

 rettergangschef: 1) Chefen for hæren. 2) Chefen for et regiment. 3) Chefen  

 for Bornholms værn. 4) Chefen for hærens officersskole. 5) Chefen for hærens  

 materielkommando. 6) Chefen for region VI. 7) Garnisonskommandanter.
 Stk. 2.  Chefen for hæren har rettergangsmyndighed over  

 undergivne, medmindre disse er undergivet anden rettergangsmyndighed.
 Stk. 3.  De i stk. 1, nr. 2-7, nævnte rettergangschefer  

 har rettergangsmyndighed over de af deres undergivne, der ikke har højere  

 tjenestegrad end major.
 Stk. 4.  Rettergangsmyndigheden over personel med  

 tjenestegrad af major eller derunder, og som ikke er undergivet  

 rettergangsmyndighed af en de i stk. 1, nr. 2-7, nævnte rettergangschefer,  

 tilkommer kommandanten i vedkommende eller nærmeste garnisonsby.
 § 3.  I søværnet har følgende myndighed som  

 rettergangschef: 1) Chefen for søværnet. 2) Chefen for en eskadre. 3) Chefen  

 for en deling, gruppe eller lignende, der ikke indgår i eskadre. 4) Chefen  

 for et skib, der ikke indgår i eskadre, deling eller gruppe, når skibschefen  

 har højere tjenestegrad end orlogskaptajn. 5) Chefen for søværnets operative  

 kommando. 6) Chefen for søværnets materielkommando. 7) Chefen for Grønlands  

 kommando. 8) Chefen for Færøernes kommando. 9) Chefen for søværnets  

 officerskole.
 Stk. 2.  Chefen for søværnet har rettergangsmyndighed  

 over undergivne, medmindre disse er undergivet anden rettergangsmyndighed.
Stk. 3.  De i stk. 1, nr. 2-15, nævnte rettergangschefer  

 har rettergangsmyndighed over de af deres undergivne, der ikke har højere  

 tjenestegrad end orlogskaptajn, og som ikke er chefer.
Rettergangsmyndigheden  

 over hjemsendt personel udøves dog af chefen for flådestation København.
Stk. 4.  Rettergangschefen for et skib på togt af  

 længere varighed uden for danske farvande kan overdrage  

 rettergangsmyndigheden over personel, som ikke følger med skibet, til chefen  

 for en flådestation.
Ophører rettergangsmyndigheden ved togtets afslutning,  

 inden en af denne myndighed rejst sag er sluttet, udøves myndigheden som  

 rettergangschef af den rettergangschef, der ved togtets afslutning var  

 indehaver af rettergangsmyndigheden med hensyn til sagen, medmindre  

 forsvarsministeriet i det enkelte tilfælde bestemmer andet.
 Stk. 5.  Chefen for Grønlands kommando og chefen for  

 Færøernes kommando kan overdrage rettergangsmyndigheden over personel, der  

 tilkommanderes en flådestation, til chefen for denne.
 Stk. 6.  Rettergangsmyndigheden over personel med  

 tjenestegrad af orlogskaptajn og derunder, som ikke er undergivet  

 rettergangsmyndighed af en af de i stk. 1, nr. 2-15, nævnte  

 rettergangschefer, tilkommer chefen for en flådestation eller et  

 marinedistrikt.
 § 4.  I flyvevåbnet har følgende myndighed som  

 rettergangschef: 1) Chefen for flyvevåbnet. 2) Cefen for  

 flyvematerielkommandoen. 3) Chefen for luftværnsgruppen. 4) Chefe for  

 flyvevåbnets officerskole. 5) Chefen for henholdsvis flyvestation Aalborg,  

 Karup, Skrydstrup, Tirstrup, Torshavn, Vandel, Vedbæk og Værløse. 6) Chefen  

 for flyvevåbnets konstabelskole. 7) Chefen for flyvevåbnets sergent- og  

 reserveofficersskole.
 Stk. 2.  Chefen for flyvevåbnet har rettergangsmyndighed  

 over undergivne, medmindre disse er undergivet anden rettergangsmyndighed.
 Stk. 3.  De i stk. 1, nr. 2-7, nævnte rettergangschefer  

 har rettergangsmyndighed over de af deres undergivne, der ikke har højere  

 tjenestegrad end major.
 § 5.  Chefen for hjemmeværnet har myndighed som  

 rettergangschef over undergivne, som fast eller midlertidigt forretter  

 tjeneste ved hjemmeværnet.
 § 6.  Ved forøgelse af beredskabet erstattes  

 bestemmelserne i §§ 2-4 af:
a.
I hæren har følgende myndighed som rettergangschef: 1) Chefen for  

 hæren. 2) Brigadechef over danske enheder af hæren, der er underlagt dem i  

 henhold til krigsinddelingen. 3) Landsdelskommandochefer over danske enheder  

 af hæren under deres kommando samt over enheder m.fl. af hæren - borset fra  

 de under nr. 5 anførte - der i henhold til krigsinddelingen er underlagt en  

 allieret chef.
Denne myndighed haves dog kun for så vidt disse enheder m.fl.  

 ikke i henhold til krigsinddelingen henhører under en chef, der har myndighed  

 som rettergangschef, jfr. nr. 2. 4) Chefen for jyske divisionskommando over  

 danske enheder m.fl. af hæren, der i henhold til krigsinddelingen er  

 underlagt ham samt over enheder, der er underlagt chefen for de allierede  

 landstyrker i Jylland-Fyn og Slesvig-Holsten, for så vidt disse enheder m.fl.  

 ikke i henhold til krigsinddelingen henhører under en chef, der har myndighed  

 som rettergangschef, jfr. nr. 1.
b.
For søværnets og flyvevåbnets vedkommende anvendes reglerne i §§ 3 og 4  

 med de ændringer, som krigsinddelingen medfører.
c.
En værnschef har rettergangsmyndighed over alt personel af vedkommende  

 værn, der ikke er undergivet rettergangsmyndighed af en af de under a. og b.  

 nævnte øvrige rettergangschefer.
d.
Rettergangsmyndigheden omfatter undergivet personel af alle  

 tjenestegrader, for så vidt de er rettergangschefen efterstående.
 § 7.  Rettergangsmyndigheden for det i militær  

 straffelovs § 5, stk. 2, og 6 nævnte personel udøves for så vidt angår:
 8. Bekendtgørelsen finder endvidere anvendelse på den,  

 der under en rettergangschefs fravær, sygdom eller andet forfald, eller  

 medens hans post står ledig, varetager hans tjeneste som rettergangschef,  

 medmindre forsvarsministeren i det enkelte tilfælde bestemmer andet.
 9. Bekendtgørelsen træder i kraft den 1. april 1974.
 Forsvarsministeriet, den 11. marts 1974.
 Brøndum.
/V.
Gyde.
