I medfør af § 1, § 3, § 4 og § 5 i lov nr. 338 af 4. juni 1986 om telefonapparater fastsættes:
 § 1.  Bekendtgørelsen omfatter telefonapparater, der  

 er beregnet for tilslutning til televirksomhedernes anlæg.
 Stk. 2.  Radioanlæg er ikke omfattet af bekendtgørelsen.
§ 2.  Ved et telefonapparat forstås i denne  

 bekendtgørelse et apparat, der er indrettet for omsætning af akustiske  

 signaler til elektriske signaler og omvendt, således at signalerne kan  

 overføres via telefonnettet.
Apparatet må tillige være indrettet for  

 informationsudveksling med telefonnettet med henblik på opkobling og  

 nedbrydning af telefonforbindelsen.
 § 3.  Telefonapparater må ikke forhandles, udleveres  

 eller tilsluttes televirksomhedernes anlæg, medmindre de er godkendt af  

 Teleinspektionen.
 § 4.  Godkendelse af telefonapparater foretages af  

 Teleinspektionen i henhold til »Bestemmelser om typegodkendelse og andre  

 former for godkendelse af Teleterminaludstyr, Radiokommunikationsudstyr og  

 Fællesantennemateriel« som fastsat af Generaldirektoratet for P&T.
 Stk. 2.  Godkendte apparater skal mærkes i  

 overensstemmelse med reglerne i de i stk. 1 nævnte bestemmelser.
 Stk. 3.  For godkendelse opkræves et gebyr, der  

 fastsættes af P&T.
 § 5.  Teleinspektionen kan foretage tilsyn med  

 forhandlingen af telefonapparater.
 Stk. 2.  Repræsentanter for Teleinspektionen har mod  

 forevisning af behørig legitimation og uden retskendelse adgang til lokaler,  

 hvori der forhandles eller oplagres telefonapparater.
 Stk. 3.  De oplysninger, der forlanges af  

 Teleinspektionens kontrollanter om telefonapparaterne, skal omgående gives,  

 og de af kontrollanterne givne påbud med hensyn til forhold, som er reguleret  

 i denne bekendtgørelse, skal efterkommes.
 § 6.  Såfremt Teleinspektionens kontrollanter, jf. §  

 5, konstaterer, at der forhandles eller udleveres ikke godkendte  

 telefonapparater, som er beregnet for tilslutning til televirksomhedernes  

 anlæg, kan kontrollanterne give påbud om, at forhandling/udlevering straks  

 skal ophøre.
§ 7.  Med bøde straffes den, der Stk. 2.  Er overtrædelse begået af et aktieselskab,  

 anpartsselskab, andelsselskab eller lignende, kan der efter § 5 i lov om  

 telefonapparater pålægges selskabet som sådant bødeansvar.
 § 8.  Bekendtgørelsen træder i kraft den 15. juli  

 1990.
