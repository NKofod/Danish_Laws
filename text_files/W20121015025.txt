Offererstatningslovens § 1, særligt om årsagssammenhæng og påregnelighed, nævnets j.nr. 10-520-18360 Ansøger blev i 2007 udsat for trusler fra skadevolder i forbindelse med sit hovederhverv.
Der faldt dom i 2008, hvor skadevolder blev dømt for overtrædelse af straffelovens § 119, stk. 1.
Mere end 2 år efter dommen og mere end 3½ år efter truslerne fremkom ansøger med krav om tabt arbejdsfortjeneste i forhold til sin bibeskæftigelse.
Ansøger var ikke sygemeldt fra sit hovederhverv.
 Under henvisning til at ansøger dels ikke var blevet vejledt om muligheden for at kunne søge erstatning, da hun blev afhørt af politiet, dels at ansøger under straffesagen ikke var repræsenteret af en bistandsadvokat, besluttede nævnet at behandle ansøgningen.
 Nævnet meddelte afslag, da nævnet ikke fandt det dokumenteret, at der var årsagssammenhæng mellem den mistede indtjening og de omhandlede trusler.
