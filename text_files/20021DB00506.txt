Betænkning afgivet af Retsudvalget den 22. maj 2003 Betænkning over Forslag til  

 folketingsbeslutning om udkast til rammeafgørelse om fuldbyrdelse i Den  

 Europæiske Union af kendelser om indefrysning af formuegoder eller  

 bevismidler [af justitsministeren (Lene Espersen)] 1. Udvalgsarbejdet Beslutningsforslaget blev fremsat den 23. april 2003 og var til  

 1. behandling den 5. maj 2003. Beslutningsforslaget blev efter 1. behandling  

 henvist til behandling i Retsudvalget.
Møder Udvalget har behandlet beslutningsforslaget i 3 møder.
Teknisk gennemgang Justitsministeren og embedsmænd fra Justitsministeriet har den  

 15. maj 2003 foretaget en teknisk gennemgang af beslutningsforslaget over for  

 udvalget.
Spørgsmål Udvalget har stillet 12 spørgsmål til justitsministeren til  

 skriftlig besvarelse, som denne har besvaret, bortset fra spørgsmål 12, 13 og  

 14, som forventes besvaret inden 2. (sidste) behandling.
2. Indstillinger og politiske bemærkninger Et  

  

 flertal  

  

 i udvalget  

 (S, V, KF, RV og KRF) indstiller beslutningsforslaget til  

  

 vedtagelse uændret.
 Et  

  

 mindretal  

  

 i  

 udvalget (DF, SF og EL) indstiller beslutningsforslaget til  

  

 forkastelse.
Socialistisk Folkepartis og Enhedslistens medlemmer af udvalget  

 kan ikke støtte, at Danmark går med i rammeafgørelsen.
Der er på samme måde  

 som  

 med den europæiske arrestordre tale om en meget vidtgående ændring af det  

 strafferetlige område, uden at der har været en grundig forudgående debat og  

 undersøgelse af konsekvenserne.
 Der er ingen forklaring på, hvorfor Folketinget først har fået  

 beslutningsforslaget så kort tid inden Folketingets sommerferie i den  

 allertravleste periode, når det fremgår af bemærkningerne, at det allerede  

 var  

 den 28. februar 2002, der blev opnået politisk enighed om denne  

 rammeafgørelse.  

 Der har således været rigelig tid til, at Folketinget kunne have fået en  

 grundig gennemgang af beslutningsforslaget, hvis regeringen havde ønsket det.
Socialistisk Folkeparti og Enhedslisten er enige i, at det  

 internationale samarbejde omkring bekæmpelse af forbrydelser skal udvikles og  

 udbygges.
Ligesom Socialistisk Folkeparti og Enhedslisten støtter, at der  

 bliver bedre mulighed for at beslaglægge fortjenesten fra forbrydelser.
Men  

 det  

 skal ske på et ordentligt retssikkerhedsmæssigt grundlag, og det mener  

 Socialistisk Folkeparti og Enhedslisten ikke, at der er tale om her.
Der er stort set ingen muligheder for danske myndigheder og  

 domstole for at afslå at foretage en indefrysning eller beslaglæggelse, hvis  

 der kommer et krav fra et andet EU-land på baggrund af en af de forbrydelser,  

 der står på positivlisten, og som i deres grove former er grove forbrydelser,  

 men det behøver det jo ikke at være.
Det kan være noget, der kun stod til  

 bødestraf i Danmark.
Det fremgår også af ministerens svar på spørgsmål 5, at  

 der kan ske beslaglæggelse/indefrysning på baggrund af mistanke om en  

 handling  

 foretaget i Danmark, selv om handlingen ikke er strafbar i Danmark.
Hvis man  

 f.eks. har lagt billeder af sine børn, der løber nøgne rundt på en strand ud  

 på  

 sin hjemmeside og disse billeder opfattes som børneporno i et af de andre  

 EU-lande, så vil politiet skulle beslaglægge computere hos det selskab, man  

 køber sin hjemmeside hos.
Også selv om sådanne billeder aldrig ville blive  

 betragtet som børneporno i Danmark.
 Indefrysning/beslaglæggelse kan ikke kun ske hos nogle, der er  

 mistænkte for en forbrydelse, men også hos nogle, der intet har med sagen at  

 gøre, men blot har f.eks. en computer stående.
Beslaglæggelse og indefrysning kan have store konsekvenser for  

 såvel privatpersoner som virksomheder.
Hvis en person eller en virksomhed får  

 indefrosset alle sine bankkonti, er livet i Danmark meget svært.
Og der kan  

 sagtens gå lang tid, før det bliver afklaret, hvad der videre skal ske.
Og  

 hvis  

 en virksomhed får fjernet sine maskiner, hvad enten der er tale om computere  

 eller andre maskiner, kan man risikere, at virksomheden må lukke.
 Socialistisk Folkeparti og Enhedslisten håber derfor, at  

 myndighederne i Danmark vil udføre disse begæringer fra andre EU-lande med  

 størst muligt hensyn til proportionalitetsprincippet og så vidt muligt  

 foretage  

 mindre vidtgående indgreb, f.eks. meddele, at en computer eller anden maskine  

 ikke må bortfjernes, men lade være med at tage den fra virksomheden.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KRF)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende B 159 Bilagsnr.
