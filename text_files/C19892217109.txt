(Til amtskommuner og kommuner) Deltager ungdomskoleinspektører og pædagogisk medhjælp, ansat i normerede  

 stillinger i den kommunale ungdomsskole, i videre  uddannelse  

 tilrettelagt efter § 21 i lov om uddannelse af lærere til folkeskolen, jfr.  

 lovbekendtgørelse nr. 334 af 4. juli 1985, eller på kurser arrangeret af en  

 eller flere primærkommuner eller amtskommuner m.fl., kan vedkommende  

 skolemyndighed med virkning fra 1. august 1987 bestemme, at deltagelse i  

 videre uddannelse indgår i deres pligtige timetal, når kurset har en varighed  

 af 40 timer eller derover.
For hver kursustime, der ligger uden for den enkelte  

 ungdomsskoleinspektørs eller pædagogiske medhjælps skemalagte  

 undervisningstid, ydes der en timereduktion på 1 time.
Ved opgørelsen  

 af antallet af reduktionstimer for deltagelse i et eller flere kursus  

 fratrækkes dog forlods ialt 10 timer, jfr. iøvrigt Undervisningsministeriets  

 cirkulære af 17. marts 1986 om nedsættelse af det pligtige timetal for lærere  

 i folkeskolen ved deltagelse i videre uddannelse.
KURTURMINISTERIET Direktoratet for Folkeoplysning, Frie Grundskoler m.v., den 2. februar 1989.
 P.d.v.
