Voldgiftssag afgjort af voldgiftsnævnet  

 for bygge- og anlægsvirksomhed (Anvendelse af AB 92 §§ 24 + 27 stk.1 nr.1.) Klageren har nedlagt endelig påstand om, at  

 indklagede skal betale 623.800 kr. med tillæg af moms, subsidiært  

 et mindre beløb efter voldgiftsrettens skøn, alt med  

 procesrente af 718.148 kr. fra klageskriftets indgivelse til den 23. april  

 1998, og af 623.800 kr. fra den 24. april 1998, til betaling sker.
 Indklagede har nedlagt endelig påstand om  

 frifindelse mod betaling af et af voldgiftsretten fastsat mindre  

 beløb.
 Sagen blev mundtligt forhandlet den 4. oktober 1999, hvor  

 der blev afgivet forklaring af klageren medarbejder, indklagedes  

 direktør og af arkitekt.
Der ønskedes afsagt kendelse i sagen.
Partene er  

 enige om, at kendelsen kunne skrives i kort form uden fuldstændig  

 sagsfremstilling og gengivelse af forklaringer.
 Sagens væsentligste omstændigheder er  

 følgende :
Sagsøgte købte i 1996 en ejendom.
På  

 grund af sælgerens tidligere anvendelse af ejendommen enedes parterne  

 om, at der skulle foretages en undersøgelse af, om ejendommen var  

 miljømæssigt forurenet.
En sådan  

 miljøundersøgelse blev foretaget og det konkluderedes i en  

 rapport af 12. februar 1997 at :
" På denne baggrund vurderes det, at det ikke  

 er sandsynligt at påtræffe uacceptabel forurening på  

 lokaliteten.
Der må dog tages forbehold for lokale forureninger, der  

 ikke har kunnet spores ved denne miljøundersøgelse." Indklagede indgik den 15. august 1997 entrepriseaftale med  

 klageren om ombygning, renovering og nybyggeri på ejendommen.
Arbejdet  

 skulle starte straks på fire forskellige bygninger.
 Det er ubestridt, at klageren ikke forud for eller i  

 forbindelse med indgåelsen af entrepriseaftalen blev gjort bekendt med  

 miljøundersøgelsen.
 I begyndelsen af september måned 1997 fik to af  

 klagerens medarbejdere efter arbejde i "bygning B"  

 forgiftningssymptomer, og den 3. september 1997 blev arbejdet standset efter  

 aftale med bedriftssundhedstjenesten og indklagedes totalrådgiver.
 Ved skrivelse af den 4. september1997 anførte  

 klageren, at man forbeholdt sig "ret til tidsfristforlængelse i  

 henhold til AB 92 § 24 samt vore evt. meromkostninger honoreret".
 På et møde den5. september 1997 blev det  

 besluttet, at der skulle foretages støvanalyser og undersøges,  

 hvilke stoffer der havde været håndteret hos den tidligere ejer  

 af ejendommen.
 I løbet af september måned drøftede  

 klageren ved flere lejligheder med indklagedes totalrådgiver  

 spørgsmålet om tidsfristforlængelse og om økonomisk  

 kompensation.
 I byggemødereferatet fra den 9. og den 16.  

 september 1997 hedder der " Tidsplan ..Det endelige tidstab  

 opgøres når forholdet er afklaret".
 I referatet fra et møde den 18. september 1997,  

 udarbejdet af totalrådgiveren, hedder det :
" ..Klager er delvis gået i stå og  

 står nu med for stor bemanding på pladsen.
Indklagede anmoder  

 klager om at bemandingen, så vidt det er muligt, anvendes på  

 andre pladser, men erkender, at der er spildtid p.g.a. forsinkelsen.  

 Indklagede anmoder klager om at dokumentere lidte tab i forbindelse med  

 arbejdsstandsningen, således at indklagede kan opgøre de samlede  

 krav i forbindelse med miljøsagen.
Indklagede anmoder ligeledes rådgivere om at  

 opgøre den tid der forbruges på miljøsagen  " Støvanalysen forelå den 25. september 1997.  

 Det fremgik heraf bl.a., ar der i støvet var konstateret indhold af 2  

 pesticider.
 I et byggemødereferat fra den 30. september 1997 er  

 anført :
" PM bedes på baggrund af ovenstående  

 udarbejde forslag til ændret tidsplan for bygning B, herunder  

 økonomiske konsekvenser afledt heraf." Arbejdet blev genoptaget den 2. oktober 1997, og den 7.  

 oktober 1997 sendte klageren til indklagedes totalrådgiver et krav  

 på betaling af 729.848 kr. ekskl. moms.
I beløbet indgik  

 omkostninger til omstilling m.v. samt rengøring, som senere er betalt  

 af indklagede.
Under denne sag skal der herefter tages stilling til  

 kravet som følge af forlængelse af byggeperioden, i alt 623.800  

 kr. med tillæg af moms.
Beløbet er sammensat af 231.600 kr. i  

 henhold til opgørelse over leje af grej, udstyr m.m. og 392.200 kr.,  

 som udgør funktionærlønninger i 4 uger  a´ 530 kr. pr.  

 time for fem mand.
 Der er imellem parterne enighed om, at fristen for  

 aflevering af bygning B blev forlænget med 4 uger.
 Efter at indklagedes totalrådgiver havde spurgt  

 nærmere til opgørelsen, herunder hvorfor timelønnen var  

 530 kr. for alle funktionærer, blev der afholdt et møde den 30.  

 oktober 1997, hvorefter totalrådgiveren den 4. november 1997 skrev  

 bl.a. således til klageren :
" .. Efter vi har fået en forklaring på  

 hvad I egentlig mente med jeres oplæg er vi blevet en del klogere.
Vi  

 er principielt ikke uenige i jeres måde at betragte  

 parallelforskydningen af tidsplanen på.
 Da opgørelsen er en vurdering og da vi  er vidne om  

 at nogle af de 5 funktionærer også har haft andre  

 gøremål i den pågældende periode skal vi venligst  

 anmode at de samlede omkostninger dokumenteres i form af originale ugelister  

 og arbejdssedler.
.." Det blev tilføjet, at man, når yderligere  

 materiale var modtaget, ville drøfte spørgsmålet med  

 bygherren.
Den 19. november 1997 redegjorde klageren for, at der ved  

 udregningen af funktionærlønninger var tale om  

 gennemsnitsbetragtninger.
Klageren vedlagde 14 sider  

 gagefordelingssedler.
Klageren har anført at der med indklagedes  

 totalrådgiver er indgået en aftale om betaling af klagerens  

 omkostninger begrundet i forureningen.
Klageren har påberåbt sig  

 AB 92 § 24 uden begrænsninger og anser sig derfor berettiget til  

 erstatning for det lidte tab.
Indklagedes totalrådgiver har på  

 intet tidspunkt tilkendegivet, at klagerens tab alene ville blive  

 dækket i form af en godtgørelse.
Klageren har dokumenteret  

 omkostningerne vedrørende materiellet, og udgifterne til  

 funktionærerne, hvis nøgne lønudgift er knap 200.000 kr.,  

 er beregnet ud fra Praktiserende Arkitekters Råds beregnede  

 timesatser.
Indklagede har bestridt, at der er indgået en  

 aftale med klageren om honorering som påstået.
Klageren kan kun  

 gøre krav på godtgørelse og kan kun kræve  

 kapacitetsomkostninger vedrørende materiellet i selve  

 forsinkelsesperioden dækket, og disse er ikke dokumenteret.
Klageren  

 vil kun kunne kræve den direkte lønudgift betalt, ligesom det  

 ikke er godtgjort, at funktionærerne ikke kunne anvendes  

 andetsteds.
 Voldgiftsnævnets afgørelse :
Da miljøproblemerne viste sig, blev arbejdet  

 standset i bygning B, og partene indledte straks forhandlinger, og der synes  

 ikke at have været uenighed om, at klageren var berettiget til  

 tidsfristforlængelse.
På grundlag af de førte  

 forhandlinger har der også været enighed om, at klageren var  

 berettiget til en økonomisk kompensation som følge af  

 forsinkelsen.
 Forhandlingerne   herunder dem, der fandt sted den 18.  

 september 1997   kan imidlertid ikke tages som udtryk for, at der er blevet  

 indgået en aftale om et bestemt beløb, at kompensationen skulle  

 være i form af erstatning, eller at en bestemt opgørelsesmetode  

 skulle lægges til grund.
At arbejdet blev standset, kan ikke bebrejdes klageren,  

 men skyldes udelukkende bygherrens forhold jf.
AB 92 § 24 stk.1 nr.2.
Ved ikke under kontraktsforhandlingerne at gøre  

 klageren bekendt med den miljøundersøgelse, som der var  

 udarbejdet, fik klageren ikke lejlighed til at overveje eventuelle  

 forholdsregler eller til eventuelt at angribe undersøgelsens  

 konklusion.
Indklagede burde have orienteret klageren om  

 undersøgelsen, og det må betegnes som en forsømmelse, at  

 det ikke skete.
Den økonomiske kompensation, der tilkommer klageren,  

 har derfor karakter af erstatning, jf.
AB 92 § 27 stk.1 nr.1.
Ved erstatningsudmålingen, hvor der bl.a. skal tages  

 hensyn til de faktiske afholdte udgifter set i forhold til, hvad udgifterne  

 ville have været uden forsinkelse, må det tages i betragtning  

 på den ene side, at det er klageren, der har bevisbyrden for tabets  

 størrelse, og på den anden side, at det altid er meget  

 vanskeligt fuldt ud at dokumentere forsinkelsestab.
Bl.a.  

 tabsbegrænsningspligten   både med hensyn til materiel og  

 funktionærer   gør det vanskeligt for en entreprenør  

 fuldt ud at godtgøre et forsinkelsestab, men dokumentationen kan ikke  

 bestå i blot at angive de udgifter, man har haft i selve  

 standsningsperioden, hvilket ikke ville give et korrekt billede f.eks. af  

 indvundne fordele ved arbejdets omlægning m.v.
 Erstatningen i den foreliggende sag fastsættes  

 herefter rent skønsmæssigt til 400.000 kr. med tillæg af  

 moms og renter som påstået.
 THI BESTEMMES :
 Inden 14 dage fra kendelsens modtagelse skal indklagede  

 til klager betale 400.000 kr. med tillæg af moms, med procesrente af  

 494.378 kr. fra den 6. marts 1998 til den 23. april 1998, og af 400.000 kr.  

 fra den 24. april 1998, alt til betaling sker.
