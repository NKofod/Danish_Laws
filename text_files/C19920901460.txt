 Forord.
De fleste af kommunernes opgaver er karakteriseret ved, at de ikke  

 varetages på kommercielle markedsvilkår.
Den enkelte kommunalbestyrelse kan  

 derfor ikke altid være sikker på, at opgaverne bliver løst på den mest  

 effektive måde.
På anlægsområdet blev arbejder svarende til over 75 pct. af de samlede  

 kommunale anlægsudgifter i 1990 udført af private.
Det viser tal for  

 anvendelsen af fremmede tjenesteydelser i den kommunale sektor.
På  

 driftsområdet er situationen imidlertid en anden.
Under 10 pct. blev udført  

 af private i 1990.
Det område, hvor udbud er mest anvendt, er bygge- og anlægsområdet.
Det  

 skyldes, at det er naturligt at sikre sig, at det er den bedste og billigste  

 entreprenør, der får arbejde, når man har valgt at få bygge- og anlægsopgaver  

 udført af private entreprenører.
Driftsopgaver udfører kommunerne derimod fortrinsvis selv.
Dermed får  

 kommunalbestyrelserne ikke efterprøvet, om disse opgaver kunne løses bedre  

 eller billigere.
Det er i denne sammenhæng, udbud af opgaver og udlicitering skal ses.  

 Udlicitering er nemlig først og fremmest et styringsinstrument, der  

 synliggøre priser og omkostninger.
Dermed kan udlicitering medvirke til at  

 sikre, at de kommunale drifts- og anlægsopgaver løses på den mest effektive  

 måde.
 Det er en vigtig målsætning i sig selv.
 Men udbud af opgaver og udlicitering rummer samtidig væsentlige muligheder  

 for at møde de økonomiske udfordringer.
Udviklingen i de kommende år stiller fortsat store krav til den kommunale  

 økonomi.
Der vil være behov for at frigøre ressourcer til anvendelse på  

 områder med voksende behov som f.eks. børnepasning og ældreomsorg.
Erfaringerne viser, at der kan opnås ganske betydelige besparelser ved at  

 udbyde de kommunale opgaver.
Det gælder, når udbuddet fører til, at opgaven  

 udliciteres til private.
Men det gælder også i de tilfælde, hvor udbuddet  

 resulterer i, at kommunen fortsat selv varetager opgaven, fordi det er  

 billigst.
 Med denne pjece vil Indenrigsministeriet gerne fremme debatten i de  

 enkelte kommunalbestyrelser og amtsråd om anvendelsen af udbud og  

 udlicitering.
Hensigten med pjecen er ikke at give en samlet beskrivelse af de love og  

 regler, herunder EF-regler, der på forskellig vis er gældende, når en kommune  

 vil udbyde en opgave.
Med hensyn til disse regler henvises til de  

 vejledninger m.v., der er angivet i litteraturlisten sidst i denne pjece.
Med venlig hilsen Thor Pedersen 1. Hvilke opgaver kan kommunerne udbyde? Kommunalbestyrelsen kan, med mindre andet følger af lovgivningen, udbyde  

 alle kommunale opgaver.
 Almindeligvis kan kommunalbestyrelsen altså frit vælge mellem at lade en  

 opgave udføre ved egne ansatte eller at lade private løse opgaven.
Der er dog undtagelser.
Det gælder f.eks. for den egentlige  

 myndighedsudøvelse, som kommunalbestyrelsen selv skal varetage.
Der kan også  

 være andre undtagelser.
Som eksempel kan nævnes lov om  

 sundhedsplejerskeordninger.
Her er det bestemt, at kommunerne skal varetage  

 sundhedsplejerskeordningerne ved hjælp af kommunalt ansatte  

 sundhedsplejersker.
 Men dette er netop undtagelser.
 Til inspiration er der i bilaget til denne pjece opstillet en liste over  

 forskellige områder, hvor det vil være særligt oplagt at udbyde opgaverne.
2. Hvorledes udbydes opgaver? Formålet med et udbud er at få de bedst mulige tilbud på opgavens løsning.  

 Det sikres ved en fair og åben konkurrence med klare spilleregler for alle,  

 der deltager.
 De retningslinier, der opstilles i denne pjece, bygger på anbefalinger i  

 betænkning nr. 1227 om udlicitering, der nu er blevet udmøntet på det  

 statslige område i Finansministeriets cirkulære af 21. januar 1992 om  

 udlicitering, samt på almindelige kommunalretlige regler.
Med hensyn til hvilken udbudsform, der skal vælges, afhænger det  

 naturligvis af den konkrete opgave.
Her skal peges på 3 forskellige  

 fremgangsmåder:
I nogle situationer vil der dog direkte være fastsat bindende  

 procedureregler for kommunens udbud af opgaver.
Det gælder i de situationer,  

 hvor den udbudte opgave f.eks. falder ind under EF's udbudsregler eller under  

 licitationslovens område.
Med hensyn til disse regler henvises til afsnit 7.
 3. Information til tilbudsgiverne.
Det er naturligvis vigtigt, at den information som kommunen giver om den  

 udbudte opgave er præcis.
Tilbudsgiverne må vide, hvilke krav kommunen  

 stiller til løsningen af opgaven.
Et upræcist og mangelfuldt udbudsmateriale betyder færre - og ofte  

 usammenlignelige - tilbud.
Succesen af en udbudsforretning afhænger derfor i  

 høj grad af udbudsmaterialets kvalitet.
 I udbudsmaterialet kan kommunen stille krav til dokumentation fra  

 leverandørens side om dennes soliditet m.v., og dermed sikre sig, at  

 tilbudsgiverne er i stand til at løse den udbudte opgave på tilfredsstillende  

 vis.
Kommunen kan også i udbudsmaterialet stille vilkår, der tilgodeser andre  

 saglige kommunale hensyn.
Kommunen må dog ikke benytte sådanne vilkår til på  

 forhånd at udelukke nogle leverandører.
 For at sikre fair play må tilbudsgiverne kende kommunens spilleregler.  

 Hvilke kriterier vil kommunen lægge til grund for udvælgelsen af leverandør?  

 Vil kommunen selv byde på opgaven? Osv.
 4. Valg af leverandør.
 Kommunalbestyrelsen skal altid lægge saglige kriterier til grund for  

 udvælgelsen af leverandører, og det er god forretningsskik, at tilbudsgiverne  

 kender udvælgelseskriterierne på forhånd.
Kommunen kan vælge enten den billigste leverandør eller den leverandør,  

 der kommer med det mest fordelagtige tilbud for kommunen.
Kvalitet, æstetik  

 og funktionsevne m.v. kan f.eks. indgå i kommunalbestyrelsens beslutning.
Herudover kan kommunalbestyrelsen også lægge vægt på andre saglige hensyn.  

 Det kan f.eks. være tilbudsgiverens økonomisk forhold.
Derimod vil det ikke  

 være et sagligt hensyn at lægge vægt på en tilbudsgivers tilknytning til  

 kommunen.
 5. Når kommunen selv vil byde på opgaven.
 På baggrund af anbefalingerne i betænkning nr. 1227 har Finansministeriet  

 i cirkulæret af 21. januar 1992 om udlicitering fastsat nogle regler for,  

 hvordan statslige institutioner skal forholde sig, hvis de selv ønsker at  

 byde på den udbudte opgave.
 Den udbydende institution skal i sådanne tilfælde, senest samtidig med  

 fristen for aflevering af tilbud, have foretaget en kalkulation af de samlede  

 omkostninger ved selv at udføre opgaven, sådan som den er beskrevet i  

 udbudsmaterialet.
 Det anbefales, at kommunerne anvender samme fremgangsmåde.
Ved at følge en sådan praksis sikres det, at der bliver tale om en reel  

 konkurrencesituation.
Det er vigtigt, at det kan dokumenteres, at kommunen  

 ikke opererer med kunstigt lave omkostninger eller med en lavere standard for  

 opgaven løsning.
 Herudover får kommunen ved at lave en beregning af de samlede omkostninger  

 det bedst mulige grundlag for at træffe beslutning om, hvorvidt den ønsker en  

 given opgave udført i kommunalt regi, eller om opgaven skal udliciteres til  

 private.
 Som bilag til denne pjece er optrykt en vejledning om kalkulationsregler i  

 forbindelse med vurdering af omkostninger ved egenproduktion.
 Endelig skal det bemærkes, at udlicitering ikke indebærer en udvidelse af  

 kommunernes muligheder for at byde på udførelsen af opgaver for andre.
 Kommunal udførelse af opgaver for andre kan fortsat kun ske, hvis der er  

 hjemmel dertil i lovgivningen.
 6. De ansatte og udlicitering.
 Kommunalbestyrelsen skal i forbindelse med en beslutning om udlicitering  

 sikre, at der sker en inddragelse af personalet i form af en drøftelse,  

 orientering eller lignende i overensstemmelse med de gældende regler og  

 overenskomster herom.
 Det kan være en god ide at medtage oplysninger om arbejdsretlige krav  

 eller forhold i udbudsmaterialet, jf. bl.a. lov om lønmodtagernes  

 retsstilling ved virksomhedsoverdragelse.
 7. Information om udlicitering og udbudsregler m.v.
 Som nævnt er der på nogle områder regler i lovgivningen, der regulerer  

 proceduren omkring udbud af offentlige opgaver.
Specielt vedrørende EF's udbudsregler kan det oplyses, at der i dag gælder  

 direktiver om offentlige indkøb af varer og bygge- og anlægsopgaver, herunder  

 inden for forsyningsvirksomhedernes område.
Inden for kort tid forventes  

 endvidere vedtaget et direktiv om offentlige indkøb af driftsopgaver m.v.  

 (tjenesteydelser).
 Vejledning om indholdet af EF's udbudsregler samt de øvrige regler på  

 området kan findes i følgende publikationer:
Bilag Retningslinier for kalkulation ved udlicitering.
 1. Indledning.
 I vurderingen af om en udbudt opgave løses bedst og billigst i eget eller  

 i privat regi, er det afgørende, at kommunens omkostninger ved udførelse af  

 opgaven i eget regi kan sammenlignes med kommunens omkostninger ved at få  

 opgaven løst af en privat leverandør.
 En sådan kalkulation kan opdeles i to faser.
1. Inden de eksterne tilbud modtages, opgør kommunen  

 omkostningerne ved selv at udføre en given opgave.
Kalkulationen skal omfatte  

 samtlige omkostninger både vedrørende drifts- og anlægsaktiviteter (full-cost  

 omkostningskalkulation), jf. afsnit 3.
 Denne beregning er dog ikke fyldestgørende til vurdering af, hvorvidt det  

 vil være billigere/mere økonomisk fordelagtigt at udlicitere opgaven.
 2. Efter de eksterne tilbud er modtaget, inddrages  

 omkostninger for kommunen, såfremt opgaven udføres i privat regi  

 (følgeomkostninger), jf. afsnit 4. Disse omkostninger skal tillægges den  

 private leverandørs tilbud, før en sammenligning kan foretages (afsnit 5).
 I afsnit 6 er vist et eksempel på, hvordan en omkostningskalkule kan  

 gennemføres og hvilke overvejelser, der kan gøres i forbindelse med en  

 udlicitering.
 Der er endnu ikke udarbejdet en detaljeret vejledning om de begreber og  

 opgørelsesmetoder, der omtales i nærværende bilag, for det kommunale område.  

 Der henvises derfor til 2 statslige publikationer »Budgetvejledning  

 1992, bilag 1« og Statens Regnskabsdirektorats SØS-publikation nr. 15 om  

 »Priskalkulation«, hvor begreberne er uddybet.
 2. Kalkulens tidshorisont.
 Den tidshorisont, der lægges til grund for kalkulationen, må afhænge af,  

 om der er tale om en enkeltstående opgave (f.eks. en anlægsopgave) eller en  

 permanent opgave.
 For en permanent opgave er det væsentligt, at kalkulationen er så  

 langsigtet, at nødvendige reinvesteringer og eventuelt nyinvesteringer  

 inddrages i kalkulen.
 Desuden vil der ved en langsigtet betragtning kunne tages hensyn til, at  

 nogle omkostninger, som ikke umiddelbart vil falde bort ved en udlicitering,  

 i givet fald vil kunne falde bort på længere sigt.
 Ved udbudsforretningen vil det skulle fastlægges, hvilken periode  

 tilbuddet og en eventuel kontrakt skal dække.
 For lange tilbudsperioder taler, at der derved er en vis sikring af, at  

 tilbudsgiverne medtager alle omkostninger.
 Hensynet til at sikre konkurrence på markedet taler dog for, at  

 tilbudsperioden og kontraktperioden ikke bliver for lange.
 Kalkulationsperioden må som minimum have samme længde, som den  

 tilbudsperiode der ønskes.
 3. Omkostningskalkulation.
 Dette afsnit om omkostningskalkulation, er en vejledning i, hvordan en  

 kommune kan foretage de beregninger, der er nødvendige for at gennemføre en  

 kalkule, som omfatter samtlige omkostninger (full-cost), der er forbundet med  

 en given opgave.
 3.1. For- og efterkalkulation.
 En omkostningskalkulation gennemføres i forbindelse med udlicitering som  

 en forkalkulation.
 En efterkalkulation kan efterfølgende udarbejdes af kontrolhensyn (f.eks.  

 for at kunne rapportere til ledelsen om rentabiliteten af den foretagne  

 disposition) og som erfaringsgrundlag for fremtidige beslutninger herunder  

 fremtidige forkalkulationer.
 Af hensyn til den økonomiske styring vil det ofte være formålstjenligt at  

 arbejde med egentlige opgaveregnskaber/sagsregnskaber/-  

 projektregnskaber/aktivitetsregnskaber, således at regnskaber til enhver tid  

 kan levere oplysninger (tal) til brug for overvejelser/kalkuler om  

 udliciteringsmuligheder.
 3.2. Udgifter og omkostninger.
 Omkostningskalkulationen bygger på begrebet »de gennemsnitlige  

 langsigtede omkostninger« og ikke på udgifterne.
 I henhold til reglerne i den kommunale styrelseslov er de kommunale  

 budgetter og regnskaber 1-årige og omfatter de i et år afholdte udgifter og  

 indtægter.
De udgifter, der i det enkelte år optræder på budgettet/regnskabet,  

 afspejler køb af varer og tjenester i det enkelte år (eller anden pådragen  

 økonomisk forpligtelse). Udgifterne kan dække over køb af varer, der bruges  

 fuldt ud i det enkelte år, f.eks. køb af materialer.
Udgifterne kan  

 imidlertid også dække over køb af varer, der kan bruges i kommunen i flere  

 år, f.eks. køb af bygninger og maskiner.
Udgifterne vil således svinge fra år  

 til år, og de vil ikke nødvendigvis afspejle den brug, der i de enkelte år  

 gøres af produktionsfaktorerne, dvs. arbejdskraften, maskinerne, bygningerne  

 m.v.
 Omkostningerne afspejler værdien af det forbrug af produktionsfaktorer,  

 der i det enkelte år indgår i udførelsen af den enkelte opgave.
 Kalkulation og udliciteringsovervejelser foretages på basis af de  

 omkostninger, der er, i forbindelse med udførelse af den enkelte opgave.
 Ved omkostningskalkulationen skal to forhold bemærkes:
For det første er der som nævnt forskel på omkostningerne og udgifterne i  

 det enkelte år.
Der kan derfor ikke direkte udarbejdes en kalkule for en  

 opgave ud fra de tal, der figurerer i regnskabet/budgettet.
Dette hænger  

 bl.a. sammen med det forhold, at forrentning og afskrivning ikke indgår i det  

 kommunale budget- og regnskabssystem, idet anlægsudgifterne registreres fuldt  

 ud i det regnskabsår, hvori de afholdes.
For det andet er omkostningerne en beregnet og ikke en konstaterbar  

 størrelse.
Omkostningsberegningen bygger på, at man i det enkelte år opgør  

 værdien af forbruget af de produktionsfaktorer, der indgår i  

 opgaveudførelsen.
 3.3. Direkte og indirekte omkostninger.
 De omkostninger, der er forbundet med en given opgave, kan klassificeres i  

 forskellige typer:
Ovenstående eksempler på indirekte omkostninger kan i nogle tilfælde være  

 direkte omkostninger, hvor omkostningen vil kunne relateres direkte til  

 opgaven, som kalkulen beregnes for.
Dette vil typisk være tilfældet, hvis der  

 er tale om et helt opgaveområde.
 Fællesomkostninger kan forekomme, hvor udgifterne f.eks. er fælles for en  

 afdeling, for en bygning (som indeholder flere aktiviteter men ikke alle),  

 for flere opgaver, for hele den kommunale forvaltning, eller hvor udgifter  

 afholdes i fællesskab med andre, f.eks. husleje og indkøb (dette kan omfatte  

 selve materialerne, men også de omkostninger, der er forbundet med indkøb af  

 materialerne).
 Når indirekte omkostninger skal fordeles på de enkelte opgaver, må det på  

 grund af omkostningernes udelelige karakter ske ved brug af en eller flere  

 fordelingsnøgle(r).
For at kunne henføre en omkostning til den enkelte opgave, kan det være  

 nødvendigt for f.eks. en udgift, som er fælles for hele den kommunale  

 forvaltning, først at fordele den på de enkelte  

 forvaltningsområder/aktiviteter, for herefter at fordele den videre ud på den  

 enkelte opgave.
Først hermed er udgiften blevet til en omkostning for den  

 enkelte opgave.
 3.4. Periodeopdeling.
 Den tidsmæssige placering af udgifter set i forhold til forbruget af  

 produktionsfaktorerne, delt på direkte og indirekte omkostninger, kan opdeles  

 på følgende måde:
* udgifter, som afholdes i et år, og hvor forbruget sker i samme år f.eks.  

 løn og ydelser * udgifter, som afholdes i et år, men hvor forbruget sker i et tidligere  

 eller i et senere år, f.eks. materialer indkøbt til lager, som først  

 forbruges i et senere år, afskrivninger og tjenestemandspension Som det kan ses af ovenstående, vil der i nogle tilfælde være forskel på  

 den tidsmæssige placering af omkostninger og udgifter.
Det skyldes som  

 tidligere nævnt, at hele forbruget af produktionsfaktoren ikke finder sted i  

 samme år, som udgiften afholdes.
3.5. Hvor afholdes udgiften? Ikke alle udgifter, som skal medregnes som en omkostning i kalkulen,  

 afholdes nødvendigvis over den pågældende aktivitet.
Det kan forekomme, at  

 der er omkostninger til en aktivitet, hvor udgiften afholdes over en anden  

 aktivitet, eller hvor der forekommer delt finansiering.
 3.6. Opgørelsesenhed.
 Omkostningskalkulen kan enten foretages totalt ved at opgøre alle  

 omkostninger for en opgave for en periode eller ved at opgøre alle  

 omkostninger for den enkelte enhed (f.eks. pr. stk. eller pr. time) for  

 opgaven for en periode.
 3.7. Moms.
 I den kalkule, hvori omkostningerne for den berørte opgave beregnes, skal  

 ses bort fra såvel købsmomsen, der refunderes i medfør af den kommunale  

 momsudligningsordning, som den købsmoms, der modregnes som indgående moms i  

 et momsregnskab i relation til Told- og Skattestyrelsen.
 3.8. De enkelte omkostningselementer.
De omkostningsbegreber, der skal indgå i en omkostningskalkulation er:
--------------------------------------------------------------------- Den samlede omkostningskalkule Direkte omkostninger, som er en udgift i kommunens budget i samme år +Direkte omkostninger, som er en udgift i kommunens budget i et andet år + Indirekte omkostninger, som er en udgift i kommunens budget i samme år + Indirekte omkostninger, som er en udgift i kommunens budget i et andet år + Indirekte omkostninger, som ikke figurerer i kommunens budget --------------------------------------------------------------------- = Omkostninger i alt --------------------------------------------------------------------- Med hensyn til hvordan de enkelte omkostningselementer kan beregnes  

 henvises til Statens Regnskabsdirektorats SØS-publikation nr. 15 om  

 priskalkulation, hvori principperne er beskrevet for det statslige område.
I publikationen er der således givet nogle praktiske anvisninger på,  

 hvordan man kan beregne, forstå og fortolke de forskellige  

 omkostningselementer.
Omkostningerne er behandlet i følgende kapitler:
 4. Følgeomkostninger.
 4.1. Midlertidige følgeomkostninger.
 Såfremt en opgave udføres af en privat leverandør kan der for kommunen  

 være tale om, at den stadig vil have nogle omkostninger, som ikke falder  

 bort, selv om opgaven ikke længere udføres i eget regi.
 Som eksempler herpå kan nævnes:
 Endvidere vil der være situationer, hvor kommunen har haft en indtægt ved  

 selv at udføre opgaven, således at udliciteringen vil medføre et tab af  

 indtægter for kommunen.
 I andre tilfælde vil kommunen kunne opnå en merindtægt ved f.eks.  

 udlejning eller salg af anlæg (kapitalgenstande), som den ikke længere vil  

 kunne anvende.
 4.2. Permanente følgeomkostninger.
 Der vil desuden være situationer, hvor der vil opstå nye omkostninger i  

 kommunen, hvis den ikke længere udfører opgaven selv, men får den udført i  

 privat regi.
 Som eksempler herpå kan bl.a. nævnes tilsyn og kontrol med den private  

 leverandør.
 Endelig må det medtages i kommunens overvejelser, hvordan omkostninger i  

 forbindelse med et eventuelt leverandørsvigt kan dækkes.
 5. Udliciteringsovervejelser.
 De omkostningselementer, der er beskrevet i afsnit 3 om  

 omkostningskalkulation og i afsnit 4 om følgeomkostninger, giver et grundlag  

 for at sammenligne kommunens omkostninger ved udførelse af opgaven i eget  

 regi med kommunens omkostninger ved at få opgaven løst hos en privat  

 leverandør.
 Sammenligningen foretages for hver periode (f.eks. regnskabsår) indenfor  

 den ønskede tidshorisont.
 Dette kan illustreres i figur 1:
Figur 1. Sammenligning af omkostninger ved opgaveudførelse i eget regi med omkostninger ved udlicitering.
 Det gælder i øvrigt, at tidspunktet for eksisterende anlægsnedslidning,  

 nyinvesteringer og reinvesteringer, samt kortsigtede følgeomkostninger og  

 indtægtsændringer må inddrages i vurderingen af, hvornår en udlicitering vil  

 medføre den største økonomiske fordel for kommunen.
 6. Kalkulationseksempel.
 Som eksempel på områder, inden for hvilke det kan være relevant at  

 udlicitere, kan nævnes:
 I det følgende er vist et konkret eksempel på, hvordan en kalkule kan  

 gennemføres.
Eksemplet er en overskuelig kalkule af generel karakter, som har til  

 formål at beskrive de forskellige problemstillinger, som indgår i en  

 omkostningskalkule og i udliciteringsovervejelser.
Eksemplet vedrører en  

 hjælpefunktion.
 6.1. Kalkulens forudsætninger.
 En kommune har en hjælpefunktion, som har til huse i lejede lokaler i  

 tilknytning til kommunens centrale forvaltning og beskæftiger 3 personer.  

 Funktionen har 2 maskiner (maskingrupper).
Kommunen overvejer at udlicitere denne opgave, men vil også selv afgive  

 tilbud på opgaveudførelsen.
Tidshorisonten er 3 år.
Tilbud indhentes på, hvad  

 det på årsbasis vil koste at få udført opgaven.
Eksemplet beregnes på  

 årsbasis.
 6.2. Omkostningskalkulen.
Omkostningskalkulen beregnes for 3 år, og beregningen foretages i faste  

 priser, idet det formodes, at prisstigningerne vil være de samme for kommunen  

 som for en privat leverandør.
Beregningen foretages uden indregning af  

 udgifter til købsmoms (jf. afsnit 3.7.).
 6.3. Følgeomkostninger.
 Såfremt kommunen ikke selv udfører opgaven, vil der være nogle  

 følgeomkostninger i forbindelse med overgangen til privat leverandør.
Af det pågældende personale kan en person beskæftiges med andet arbejde,  

 en person kan afskediges med 1 måneds varsel, mens den sidste person har 2  

 måneders varsel.
For lokalerne er der 6 måneders opsigelsesfrist.
Kommunen  

 står derefter tilbage med de 2 maskiner.
Maskine 2 er så gammel og nedslidt,  

 at den må kasseres.
Maskine 1 derimod forventer kommunen at kunne leje ud.
 Kommunen vil få behov for at transportere materialer og personer  

 (kørselsudgifter og tidsforbrug) mellem centralforvaltningen og den private  

 leverandør.
 6.4. Eksterne tilbud.
Kommunen modtager en række eksterne tilbud, hvoraf det billigste er på  

 1.050.000 kr. årligt.
Tilbuddet gælder for indtil 3 år og er ekskl. moms.
 6.5. Sammenligning af omkostninger ved opgaveudførelse i eget regi  

 med omkostninger ved udlicitering.
 Det vil for kommunen være en fordel at få opgaven løst ved brug af en  

 privat leverandør i alle årene.
Såfremt kalkulen giver et forskelligt resultat (skiftevis positivt og  

 negativt) for de år, som den omfatter, kan der med fordel gennemføres en  

 egentlig investeringskalkule, således at der dermed fås et samlet tal til  

 brug for vurdering af hele projektet.
En sådan investeringskalkule vil også  

 kunne være en fordel for beregninger, som strækker sig over en længere  

 årrække, fordi man i investeringskalkulen får tilbageført fremtidige  

 indtægter og omkostninger til et fælles tidspunkt.
