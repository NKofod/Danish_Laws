Medlem  

 ikke omfattet af reglerne for indsendelse af frigørelsesattest, uagtet at det  

 af hendes ansættelseskontrakt fremgik, at hun havde 1 måneds opsigelse Resumé  



  

 Medlemmet meldte sig ledig den 8. januar 2003. Hun havde siden september  

 2002 undervist på universitetet.
Af ansættelseskontrakten af 5. juli 2002  

 fremgik, at hun var ansat i perioden fra 1. september 2002 til 31. januar  

 2003.  

 Det fremgik videre, at der var 1 måneds opsigelsesvarsel fra hendes side, men  

 at universitetet ville se bort fra ansættelsesvarslet fra hendes side, hvis  

 det  

 var godtgjort, at hun kunne overgå til anden beskæftigelse med længere  

 arbejdstid.
I sådanne tilfælde kunne fratrædelse ske med omgående virkning.  


  

 Uanset, at kontrakten løb frem til 31. januar 2003, var der ikke i januar  

 måned  

 undervisning, og medlemmet havde derfor ikke arbejde eller indtægt i denne  

 måned, hvorfor hun den 9. januar 2003, efter eget udsagn, mødte i a-kassen  

 for  

 at aflevere sine papirer, herunder ansættelseskontrakten.  


  

 Hun fik i a-kassen at vide, at hun hellere skulle aflevere denne sammen med  

 sin  

 ledighedserklæring, så det hele blev afleveret samtidig, og at  

 ledighedserklæringen  

 skulle afleveres inden 3 måneder.  


  

 Den 31. januar 2003 mødte medlemmet igen op i a-kassen, hvor hun ifølge eget  

 udsagn talte med den samme a-kassemedarbejder.  


  

 Medlemmet afleverede således alle papirer i a-kassen den 31. januar.
A-kassen  

 traf efterfølgende den 11. februar 2003 om, at 10-dages fristen for  

 aflevering  

 af frigørelsesattest var overskredet, hvorfor medlemmet ikke havde ret til  

 supplerende dagpenge før den 31. januar 2003.  


  

 I klagen til direktoratet anførte medlemmet, at hun var blevet vildledt af  

 a-kassemedarbejderen, og at denne afslog at modtage frigørelsesattesten den  

 9.  

 januar 2003.  


  

 I oversendelsesbrevet til direktoratet den 6. marts 2003 skrev a-kassen, at  

 det  

 ikke med sikkerhed kunne udelukkes, at situationen havde været som medlemmet  

 beskrev den.  


  

 Direktoratet hjemviste i første omgang sagen til a-kassen på grund af  

 manglende  

 oplysninger.
A-kassen fremsendte de ønskede oplysninger i brev af 23. april  

 2003. Medlemmet blev ikke oplyst herom.  


  

 Den 2. juni 2003 oplyste a-kassen telefonisk til direktoratet, at a-kassen  

 ikke  

 kunne bekræfte forløbet, sådan som medlemmet havde beskrevet det, og at alle  

 medarbejdere  

 var opmærksomme på 10-dages fristen og frigørelsesattester.
Medlemmet blev  

 ikke  

 oplyst herom.  


  

 Direktoratet traf den 2. juni 2003 afgørelse om, at medlemmet først kunne  

 modtage supplerende dagpenge fra 31. januar 2003, hvor frigørelsesattesten  

 blev  

 modtaget.
Direktoratet lagde vægt på, at medlemmet i juli 2001 blev vejledt  

 om  

 reglerne om frigørelsesattest.  


  

 I sin klage over direktoratets afgørelse anførte medlemmet, at hun ikke var  

 blevet partshørt over a-kassens brev af 23. april 2003 og a-kassens  

 oplysninger  

 givet til direktoratet den 2. juni 2003 pr. telefon.  


  

 Medlemmet vedlagde endvidere en kopi af et brev af 7. april 2003, hvori hun  

 tilbød at komme ind i a-kassen og identificere den a-kassemedarbejder, som  

 hun  

 talte med i januar 2003. Medlemmet henviste til, at det ikke af direktoratets  

 sagsfremstilling fremgik, at dette brev var indgået i sagen.  


  

 Arbejdsdirektoratet bemærkede i oversendelsesbrev af 7. juli 2003, at  

 direktoratet ikke før havde set medlemmets brev af 7. april 2003. Brevet var  

 således ikke indgået i direktoratets sagsbehandling.
Direktoratet bemærkede,  

 at  

 direktoratet ikke fandt, at brevet indeholdt oplysninger, som kunne føre til  

 en  

 anden vurdering.  


  

 Direktoratet beklagede den manglende partshøring, men fandt ikke at dette  

 kunne  

 føre til en anden vurdering.
Direktoratet henviste til, at medlemmet nu havde  

 haft mulighed til at kommentere a-kassens oplysninger.  


  

 Ankenævnet traf den 9. januar 2004 afgørelse om, at medlemmet havde ret til  

 supplerende dagpenge fra den 8. januar 2003, idet hendes arbejdsgiver i  

 ansættelseskontrakten havde erklæret at se bort fra et opsigelsesvarsel, hvis  

 hun blev tilbudt beskæftigelse med en længere arbejdstid.
Nævnet fandt, at  

 medlemmet på grund af denne bemærkning ikke kunne anses for at have haft et  

 opsigelsesvarsel, hvorfor hun ikke var omfattet af reglerne om indsendelse af  

 frigørelsesattest.  


  

 Nævnet bemærkede, at det af ansættelseskontrakten oplyste opsigelsesvarsel på  

 1  

 måned måtte anses for et betinget opsigelsesvarsel, og at det var  

 arbejdsgiverens udtalelse om muligheden for fratrædelse med omgående  

 virkning,  

 der var afgørende.  


  

 Til medlemmets klage over manglende partshøring bemærkede nævnet, at det var  

 uheldigt, at medlemmet ikke var partshørt, og at direktoratet ikke havde  

 været  

 i besiddelse af alle sagens akter.
Disse forhold måtte imidlertid anses for  

 at  

 være blevet repareret ved ankenævnets behandling af sagen, hvor medlemmet  

 havde  

 haft lejlighed til at udtale sig om de oplysninger, som hun ikke tidligere  

 havde været bekendt med, ligesom direktoratet i brev af 7. juli 2003 havde  

 taget stilling til indholdet af medlemmets brev af 7. april 2003.  


  

 Endelig bemærkede ankenævnet, at nævnet ikke herudover havde kompetence til  

 at  

 tage stilling til a-kassens sagsabehandling, hvorfor nævnet ikke kunne  

 kommentere a-kassens sagsbehandling vedrørende medlemmets brev af 7. april  

 2003  

 og medlemmets tilbud om at møde op i a-kassen og genkende den  

 pågældende  

 medarbejder.
Nævnet bemærkede hertil, at nævnet ikke i øvrigt opfattede  

 medlemmets bemærkning omkring forholdene vedrørende brevet af 7. april 2003  

 som  

 en klage over a-kassens sagsbehandling, men blot som en konstatering af, at  

 direktoratet ikke havde haft alle sagens akter til rådighed under  

 sagsbehandlingen og en oplysning om, at a-kassen ikke havde besvaret  

 medlemmets  

 brev af 7. april 2003.
 Ankenævnet har behandlet Deres klage på møde den 8.  

 januar 2004.
Nævnet traf denne A F G Ø R E L S E De havde ret til at få udbetalt supplerende dagpenge fra  

 den 8. januar 2003.
B E G R U N D  

 E L S E Deres arbejdsgiver har i Deres ansættelseskontrakt   

 uagtet at De i øvrigt har et opsigelsesvarsel på 1 måned, erklæret at ville  

 se  

 bort fra dette, hvis De blev tilbudt beskæftigelse med en længere arbejdstid.  

 De er således ikke omfattet af reglerne om indsendelse af frigørelsesattest,  

 idet De ikke kan anses for at have haft et opsigelsesvarsel.
 Ankenævnet har ved afgørelsen lagt til grund, at:
  

 	  

 De ved Deres  

 indmeldelse i a-kassen den 27. juli 2001 blev korrekt vejledt om reglerne om  

 frigørelsesattest  

 og 10-dages-fristen,   

 	  

 De ifølge ansættelseskontrakt  

 af 5. juli 2002 blev ansat på Københavns Universitet som ekstern lektor i  

 perioden 1. september 2002 til 31. januar 2003,   

 	  

 det af Deres  

 ansættelseskontrakt af 5. juli 2002 fremgår, at De har 1 måneds  

 opsigelsesvarsel, men at universitetet vil se bort fra opsigelsesvarslet,  

 hvis  

 det godtgøres, at De kan overgå til anden beskæftigelse med længere  

 arbejdstid.  

 I sådanne tilfælde kan tiltrædelse ske med omgående virkning,   

 	  

 De meldte Dem ledig  

 den 8. januar 2003, idet der ikke var undervisning i januar 2003, hvorfor De  

 ikke havde nogen indtægt,   

 	  

 De ifølge eget  

 udsagn mødte op i a-kassen den 9. januar 2003 for at aflevere Deres  

 frigørelsesattest.
Her fik De af en unavngiven sagsbehandler oplyst, at De  

 hellere skulle aflevere denne sammen med Deres ledighedserklæring, som skulle  

 afleveres inden 3 måneder,   

 	  

 De den 31. januar  

 2003 mødte op i a-kassen, hvor De efter eget udsagn talte med den samme  

 sagsbehandler, som De havde talt med ved Deres første henvendelse,   

 	  

 De den 31. januar  

 2003 afleverede Deres ledighedserklæring og Deres frigørelsesattest i  

 a-kassen,   

 	  

 a-kassen  

 efterfølgende traf afgørelse om, at De først havde ret til supplerende  

 dagpenge  

 fra den 31. januar 2003, idet 10-dages-fristen for indlevering af  

 frigørelsesattesten var overskredet,   

 	  

 a-kassen i  

 oversendelsesbrevet til direktoratet af 6. marts 2003 bemærkede, at det ikke  

 med sikkerhed kunne udelukkes, at situationen var som De havde beskrevet den,  

 men at a-kassens medarbejdere er bekendt med reglerne omkring  

 frigørelsesattest,   

 	  

 a-kassen den 2. juni  

 2003 og den 17. oktober 2003 har oplyst, at a-kassen ikke kan bekræfte at De  

 skulle være blevet sendt hjem igen med frigørelsesattesten den 9. januar  

 2003,  

 og at alle a-kassens medarbejdere er opmærksomme på reglerne omkring  

 frigørelsesattester  

 og 10-dages-fristen for indsendelse heraf, og at   

 	  

 De i brev af 7.  

 april 2003 til a-kassen tilbød at møde i a-kassen at møde op og udpege den  

 sagsbehandler,  

 som De i januar 2003 talte med.
 Et fuldtidsforsikret medlem, der arbejder på nedsat tid, kan få  

 supplerende dagpenge, hvis medlemmet opfylder betingelserne for at få  

 dagpenge.  

 Et fuldtidsforsikret medlem arbejder på nedsat tid, når medlemmets arbejdstid  

 i  

 ugen er kortere end fuld sædvanlig ugentlig arbejdstid.
Ankenævnet har ved afgørelsen lagt vægt på, at De i Deres  

 beskæftigelse på universitetet har arbejdet på nedsat tid, at De meldte Dem  

 ledig fra den 8. januar 2003, og at De ikke kan anses for at være omfattet af  

 et opsigelsesvarsel, idet det af Deres ansættelseskontrakt fremgår, at  

 fratrædelse  

 kan ske med omgående virkning, såfremt De skulle finde beskæftigelse med en  

 længere arbejdstid.
Dette er uagtet, at det tillige fremgår, at De har et  

 opsigelsesvarsel på 1 måned.
Nævnet finder, at dette varsel må anses for et  

 betinget opsigelsesvarsel, og at det er arbejdsgiverens udtalelse om  

 muligheden  

 for fratrædelse med omgående virkning, der er afgørende.
Ankenævnet skal til Deres klage vedrørende manglende partshøring  

 bemærke, at det er uheldigt, at De ikke er blevet partshørt over alle  

 oplysninger  

 i sagen, og at direktoratet ikke ved sin afgørelse var i besiddelse af alle  

 sagens dokumenter.
Disse forhold må imidlertid anses for at være repareret  

 ved  

 ankenævnets behandling af sagen, hvor De har haft lejlighed for at udtale Dem  

 om de oplysninger, som De ikke tidligere har været bekendt med, ligesom  

 direktoratet i sit oversendelsesbrev til ankenævnet af 7. juli 2003 har taget  

 stilling til indholdet af Deres brev af 7. april 2003.
Ankenævnet skal endvidere bemærke, at ankenævnet ikke herudover  

 har kompetence til at tage stilling til a-kassens sagsbehandling, og  

 ankenævnet  

 kan således ikke kommentere a-kassens sagsbehandling vedrørende Deres brev af  

 7. april 2003 og Deres tilbud om at møde op i a-kassen og  

 genkende den  

 pågældende medarbejder.
Det skal hertil bemærkes, at nævnet i øvrigt ikke har  

 opfattet Deres bemærkning omkring forholdene vedrørende dette brev som en  

 klage  

 over a-kassens sagsbehandling, men blot som en konstatering af, at  

 direktoratet  

 ikke har haft alle sagens akter til rådighed under sagsbehandlingen og en  

 oplysning om, at a-kassen ikke har besvaret Deres brev af 7. april 2003.
 Ankenævnet henviser til lov om arbejdsløshedsforsikring mv., jf.  

 lovbekendtgørelse nr. 799 af 24. september 2002 § 58, stk. 1 og  

 § 59, stk. 1, direktoratets bekendtgørelse nr. 1353 af 20. december  

 2000 om rådighed § 19, og direktoratets bekendtgørelse nr. 966 af 8.  

 november 2001 om supplerende dagpenge § 1.
 Ankenævnet ændrer således direktoratets afgørelse af 2. juni 2003.
På ankenævnets vegne Fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
Magistrenes Arbejdsløshedskasse  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 De er i brev af 27. juli 2001 i forbindelse med optagelse i  

 a-kassen blevet vejledt i reglerne om frigørelsesattest, herunder  

 10-dages-fristen for indsendelse af denne.
 Den 31. januar 2003 modtager a-kassen Deres ledighedserklæring.
Den 31. januar 2003 modtager a-kassen endvidere Deres  

 ansættelseskontrakt af 5. juli 2002 med indbygget frigørelsesattest.
Af denne  

 fremgår det, at De er ansat som ekstern lektor ved Københavns Universitet fra  

 den 1. september 2002 til den 31. januar 2003. Det fremgår også af Deres  

 ansættelseskontrakt,  

 at De har et opsigelsesvarsel på en måned til den 1. i en måned.
Videre  

 fremgår  

 det, at Deres arbejdsgiver er indforstået med at se bort fra  

 opsigelsesvarselet, hvis det kan godtgøres, at De overgår til anden  

 beskæftigelse med længere arbejdstid.
Den 11. februar 2003 træffer a-kassen afgørelse.
A-kassen finder,  

 at De ikke kan modtage supplerende dagpenge før den 31. januar 2003, hvor  

 Deres  

 ansættelseskontrakt med frigørelsesmulighed er modtaget i a-kassen.
Da De har  

 søgt om supplerende dagpenge fra den 8. januar 2003, kan De ikke få  

 supplerende  

 dagpenge fra den 8. januar 2003 til og med den 30. januar 2003.
 A-kassen modtager Deres klage af 13. februar 2003. De oplyser, at  

 De erkender at 10-dages-fristen er overskredet, men ønsker alligevel at klage  

 over a-kassens afgørelse, idet De mener, at De har overskredet fristen, fordi  

 De er blevet vildledt af en medarbejder i a-kassen.
De oplyser videre, at De dagen efter De havde meldt Dem ledig på  

 Arbejdsformidlingen, mødte De op i a-kassen for at aflevere Deres  

 ledighedserklæring og frigørelsesattest.
Imidlertidigt manglede der  

 oplysninger  

 på ledighedserklæringen og a-kassen oplyste Dem om, at De kunne indsende  

 ledighedserklæringen  

 i op til 3 måneder efter den dato, De var blevet tilmeldt på  

 Arbejdsformidlingen.
De blev derfor enig med a-kasse medarbejderen om, at De  

 skulle indhente de manglende oplysninger og derefter vende tilbage til  

 a-kassen.
De spurgte så, om a-kassen ville have en kopi af Deres  

 frigørelsesattest, men det blevet afslået og De blev oplyst om, at De ligeså  

 godt kunne aflevere alle papirerne i a-kassen samtidig.
 De mener på baggrund af ovenstående at De er uforskyldt i at have  

 overskredet 10-dages-fristen.
 Den 6. marts 2003 sender a-kassen Deres klage til direktoratet,  

 idet man fastholder afgørelsen.
A-kassen har ved oversendelsen bemærket, at a-kasse medarbejderne  

 er bekendt med reglerne omkring frigørelsesattest, men at det ikke med  

 sikkerhed kan udelukkes, at De har fået Deres frigørelsesattest med tilbage  

 for  

 at indsende den med Deres ledighedserklæring.
A-kassen anmoder derfor  

 direktoratet om at se på sagen under hensyntagen hertil.
 Den 27. marts 2003 hjemviser direktoratet sagen til a-kassen.
Den 23. april 2003 fremsender a-kassen Deres sag igen.
A-kassen  

 har ved oversendelsen oplyst, at De den 27. juli 2001 er blevet vejledt i  

 reglerne om deltidsarbejde og frigørelsesattest.
A-kassen har endvidere  

 vedlagt  

 a-kassens informationshæfte, som a-kassen har oplyst, at De har modtaget i  

 forbindelse  

 med optagelse i a-kassen.
I informationshæftet er reglerne om supplerende  

 dagpenge også beskrevet.
Den 2. juni 2003 har a-kassen telefonisk oplyst, at a-kassen ikke  

 kan genkende Deres oplysning om, at De ved Deres henvendelse i a-kassen i  

 forbindelse med, at De meldte Dem ledig, fik oplyst at De skulle tage  

 frigørelsesattesten med hjem og først aflevere denne sammen med de manglende  

 oplysninger til Deres ledighedsag. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 2. juni 2003 denne afgørelse:
De kan først få supplerende dagpenge fra den 31. januar 2003,  

 hvor a-kassen modtager Deres frigørelsesattest.
De øvrige betingelser for ret  

 til dagpenge skal være opfyldt.
 De kan ikke få supplerende dagpenge fra den 8. januar 2003 til og  

 med den 30. januar 2003.
Begrundelse Et medlem, der arbejder på nedsat tid, kan få  

 supplerende dagpenge.
Hvis medlemmets nedsatte arbejdstid ligger inden for  

 den  

 fulde, normale arbejdstid for medlemmets arbejdsområde, og arbejdsgiveren har  

 krav på et opsigelsesvarsel, kan der dog kun udbetales supplerende dagpenge,  

 når arbejdsgiveren erklærer at ville se bort fra opsigelsesvarslet, hvis  

 medlemmet opnår arbejde med en længere arbejdstid.
 Det fremgår af § 1, stk. 4, i bekendtgørelse nr. 966 af  

 8. november 2001 om supplerende dagpenge og § 19, stk. 1, i  

 bekendtgørelse nr. 1353 af 20 december 2000 om rådighed.
 Arbejdsgiverens erklæring skal enten foreligge på en  

 frigørelsesattest eller frigørelsesmuligheden skal fremgå af  

 ansættelseskontrakten, jf. § 19, stk. 2, i nævnte bekendtgørelse om  

 rådighed.
 Medlemmet vil kunne få supplerende dagpenge fra  

 ansættelsesforholdets første dag, når arbejdsgiverens erklæring er a-kassen i  

 hænde i underskrevet stand senest 10 hverdage efter, at ansættelsen er  

 begyndt.  

 Hvis a-kassen har modtaget arbejdsgiverens erklæring efter 10-dages-fristen,  

 kan medlemmet tidligst få supplerende dagpenge fra dette tidspunkt, jf.  

 § 19, stk. 3, i nævnte bekendtgørelse om rådighed.
 Direktoratet har lagt til grund, at De i henhold til  

 ansættelseskontrakt af 5. juli 2002 er ansat som ekstern lektor for perioden  

 fra  

 den 1. september 2002 til den 31. januar 2003, og at De har et  

 opsigelsesvarsel  

 på en måned til den 1. i en måned.
 Direktoratet har videre lagt til grund, at De i henhold til  

 kontrakten er berettiget til med omgående virkning til at bringe  

 ansættelsesforholdet  

 til ophør, hvis det godtgøres, at De kan overgå til anden beskæftigelse med  

 en  

 længere arbejdstid.
 Direktoratet har lagt vægt på, at De i brev af 27. juli 2001 i  

 forbindelse med optagelse i a-kassen, blev vejledt om reglerne om supplerende  

 dagpenge ved deltidsarbejde, herunder reglerne om frigørelsesattest og  

 10-dages-fristen for indsendelsen af denne.
 Direktoratet har til sidst lagt vægt på, at Deres a-kasse ikke  

 modtog Deres ansættelseskontrakt med frigørelsesmulighed inden 10 dage efter,  

 at De meldte Dem ledig på Arbejdsformidlingen den 8. januar 2003.
3. Klagen  

 til ankenævnet De har den 27. juni 2003 klaget over direktoratets afgørelse.
 De har anført følgende:
 Arbejdsdirektoratet lægger i sin afgørelse vægt på at XX A-kasse  

 ikke officielt modtog min frigørelsesattest inden 10-dagesfristens udløb.  

 Direktoratet ses ikke at forholde sig til mine oplysninger om sagen, nemlig  

 at  

 jeg rent faktisk afleverede min frigørelsesattest på XX rettidigt, og at det  

 var XX-medarbejderens afslag om at modtage attesten den pågældende dag, der  

 var  

 skyld i tidsfristens overskridelse.
 Arbejdsdirektoratet ses heller ikke i sin afgørelse at forholde  

 sig til det faktum at XX overfor Arbejdsdirektoratet har givet to  

 modstridende  

 oplysninger, først at XX d. 6. marts 2003 meddeler at de ikke med sikkerhed  

 kan  

 udelukke at deres medarbejder har afslået at modtage min frigørelsesattest,  

 for  

 dernæst d. 2. juni 2003 at meddele at de ikke kan genkende mine oplysninger.
 Jeg har d. 16. juni 2003 telefonisk fået oplyst af yy, medarbejder  

 på XX, at XX ikke ved hvem pågældende sagsbehandler er, men blot ikke kan  

 forestille sig at hun har vejledt mig i modstrid med reglerne.
 De af Arbejdsdirektoratet tilgrundlagte argumenter for sagens  

 afgørelse ses derfor at være baseret på en af XX tydeligvis antaget, men på  

 ingen måde bevist, fremstilling af sagen.
Det skal desuden bemærkes at jeg under Arbejdsdirektoratets  

 sagsbehandling ikke er blevet partshørt i alle de i sagsfremstillingens  

 refererede oplysninger.
Jeg har ikke modtaget kopi af brev fremsendt fra XX  

 til  

 Arbejdsdirektoratet d. 23. april 2003, og jeg er heller ikke blevet gjort  

 bekendt med de telefoniske oplysninger som Arbejdsdirektoratet har fået af XX  

 d. 2. juni 2003.
Det ses desuden ikke af sagsfremstillingen at Arbejdsdirektoratet har  

 modtaget kopi af mit brev fremsendt til XX d. 7. april 2003, hvori jeg  

 tilbyder  

 at identificere den medarbejder der afslog at modtage min frigørelsesattest.  

 XX  

 har i øvrigt ikke besvaret brevet.
Arbejdsdirektoratet har således ikke haft  

 samtlige sagens akter til sin rådighed under sagsbehandlingen.
Kopi af brevet  

 vedlægges her. 4. Arbejdsdirektoratets  

 bemærkninger til klagen Direktoratet har den 7. juli 2003 oversendt Deres klage til  

 Arbejdsmarkedets Ankenævn, idet der ikke efter direktoratets opfattelse er  

 kommet nye oplysninger, der giver anledning til at ændre afgørelsen.
 Direktoratet har bemærket følgende:
 Til det i klagen anførte skal direktoratet bemærke, at  

 direktoratet den 7. marts 2003 fra a-kassen modtog medlemmets klage og  

 materiale i sagen, og at direktoratet i brev af 27. marts 2003 hjemviste  

 sagen  

 til ny behandling i a-kassen, hvilket direktoratet orienterede medlemmet (om:  

 AMAs tilføjelse) i brev af samme dato.
 Direktoratet modtog herefter ved brev af 23. april 2003 igen sagen  

 fra a-kassen, hvilket direktoratet orienterede medlemmet om i brev af 29.  

 april  

 2003. Direktoratet var i den forbindelse ikke opmærksom på, at a-kassen ikke  

 havde orienteret medlemmet om, at sagen ikke igen var sendt til direktoratet.
Videre skal bemærkes, at direktoratet den 2. juni 2003 kontaktede  

 a-kassen telefonisk for at få oplyst fra hvilken dato, medlemmet havde meldt  

 sig ledig.
Direktoratet bad også om a-kassens bemærkninger til medlemmets  

 oplysning om, at hun dagen efter, hun meldte sig ledig hos AF, mødte op i  

 a-kassen for at aflevere sin ledighedserklæring, og at hun havde sin  

 frigørelsesattest (ansættelseskontrakt) med, men fik oplyst, at hun kunne  

 aflevere denne sammen med de manglende oplysninger til ledighedserklæringen.  

 A-kassen oplyste, at man ikke fandt det sandsynligt, at medlemmet skulle være  

 blevet vejledt som oplyst, da alle medarbejdere er opmærksomme på reglerne om  

 frigørelsesattest og 10-dages-fristen for indsendelse af denne.
Direktoratet skal beklage, at direktoratet ikke har partshørt  

 medlemmet over disse oplysninger.
Direktoratet finder dog ikke, at dette kan  

 føre til en anden vurdering, idet medlemmet nu har haft mulighed for at  

 kommentere a-kassens oplysninger.
Der henvises til, at mange af a-kassens  

 medlemmer  

 har (undervisnings)arbejde på nedsat tid med frigørelsesattest eller  

 ansættelseskontrakt indeholdende frigørelsesmulighed.
Det synes således ikke  

 sandsynligt, at a-kassen  i det omfang det har fremgået, at medlemmet  

 havde  

 arbejde på nedsat tid  har afvist at modtage en ansættelseskontrakt  

 (med  

 frigørelsesmulighed) vedrørende dette arbejde.
A-kassen skal også bruge  

 kontrakten ved vurderingen af, hvordan arbejdet skal medføre fradrag i  

 dagpengene.
For så vidt angår medlemmets brev af 7. april 2003, som er sendt  

 til a-kassen og ikke til direktoratet, kan direktoratet oplyse, at  

 direktoratet  

 først nu har modtaget dette brev.
Direktoratet finder imidlertid ikke, at  

 brevet indeholder oplysninger, som kan føre til en anden vurdering. 5. Nyt  

 efter klagen I brev af  

  

 14. oktober 2003  

  

 anmodede sekretariatet a-kassen om yderligere oplysninger i sagen.
I høringssvar af  

  

 17.  

 oktober 2003  

  

 oplyste a-kassen, at a-kassen fandt det lidet sandsynligt, at  

 De ved fremmøde i a-kassen den 9. januar 2003 skulle have fået Deres  

 frigørelsesattest med Dem igen.
A-kassen bemærkede hertil, at alle  

 sagsbehandlere er opmærksomme på 10 dages fristen for at få supplerende  

 dagpenge.
 A-kassen oplyste videre, at a-kassen ikke var i besiddelse af et  

 telefonnotat fra a-kassens samtale med direktoratet den 2. juni 2003.
 Til Deres forslag om at møde i a-kassen for at udpege den  

 pågældende medarbejder har a-kassen bemærket, at a-kassen ikke finder, at en  

 sådan fremgangsmåde ville kunne have løst problemet, og at a-kassen mest  

 hælder  

 til, at De har misforstået den givne vejledning.
 De blev gjort bekendt med a-kassens brev af 17. oktober 2003 ved  

 sekretariatets brev af  

  

 10. november 2003.
Sekretariatet kontaktede Dem den  

  

 2. december 2003  

  

 telefonisk, hvor De oplyste, at frigørelsesattesten  

 knyttede sig til Deres arbejdsforhold ved Københavns Universitet.
De oplyste  

 videre, at Deres kontrakt godt nok løb indtil 31. januar 2003, men at der  

 ikke  

 var undervisning på universitetet i januar 2003, hvorfor De ikke havde noget  

 arbejde eller indtægt.
 Endelig oplyste De, at De for nylig i a-kassen havde set den  

 pågældende medarbejder, som ekspederede Dem i a-kassen den 9. januar 2003 og  

 den 31. januar 2003.
6. Regler Lov om  

 arbejdsløshedsforsikring, jf. lovbekendtgørelse nr. 799 af 24. september  

 2002:
§ 58.  

  

 Efter forhandling med Landsarbejdsrådet kan direktøren for  

 Arbejdsdirektoratet  

 fastsætte regler om 1)  

 	  

 udbetaling af  

 dagpenge for søgnehelligdage, 2)  

 	  

 retten til dagpenge  

 for et medlem, a)  

 	  

 som under ledighed  

 har bibeskæftigelse ved selvstændig virksomhed, eller b)  

 	  

 som er beskæftiget i  

 en virksomhed, hvor arbejdstiden er nedsat efter aftale mellem arbejdsgiver  

 og  

 lønmodtagere, 3)  

 	  

 hvilken betydning  

 arbejde og indtægt skal have for størrelsen af a)  

 	  

 dagpenge, der  

 udbetales efter § 52 a, stk. 1, eller § 55, stk. 1, b)  

 	  

 dagpenge, der  

 udbetales efter § 52 a, stk. 2, eller § 55, stk. 2, c)  

 	  

 overgangsydelse, der  

 udbetales i henhold til kapitel 11 c, samt d)  

 	  

 ydelser, der  

 udbetales i henhold til lov om en aktiv arbejdsmarkedspolitik og lov om  

 børnepasningsorlov.
 .
 § 59.  

  

 Når  

 et ledigt medlem, som er arbejdssøgende til arbejde i fuld, sædvanlig  

 arbejdstid, opnår arbejde af kortere varighed, nedsættes dagpengene.  

 Nedsættelsen sker efter forholdet mellem medlemmets arbejdstid i vedkommende  

 uge og normal overenskomstmæssig arbejdstid på det danske arbejdsmarked.  

 Inden  

 for områder, hvor nedsættelse ikke kan foretages på grundlag af arbejdstiden,  

 sker nedsættelsen under hensyn til arbejdslønnen.
 .
 Direktoratets  

 bekendtgørelse nr. 1353 af 20. december 2000 om rådighed:
§ 19.  

  

 Et  

 fuldtidsforsikret medlem, der arbejder på nedsat tid, kan få supplerende  

 dagpenge.
Hvis medlemmets nedsatte arbejdstid ligger inden for den fulde,  

 normale arbejdstid for medlemmets arbejdsområde, og arbejdsgiveren har krav  

 på  

 et opsigelsesvarsel, kan der dog kun udbetales supplerende dagpenge, når  

 arbejdsgiveren  

 erklærer at ville se bort fra opsigelsesvarslet, hvis medlemmet opnår arbejde  

 med en længere arbejdstid.
 Stk. 2.  

  

 Arbejdsgiverens erklæring skal enten foreligge på en frigørelsesattest,  

 fremgå  

 af arbejdsgiverens meddelelse om arbejdsfordeling eller frigørelsesmuligheden  

 skal fremgå af ansættelseskontrakten.
 Stk. 3.  

  

 Medlemmet  

 vil kunne få supplerende dagpenge fra ansættelsesforholdets første dag, når  

 arbejdsgiverens  

 erklæring er arbejdsløshedskassen i hænde underskrevet stand senest 10  

 hverdage  

 (eksklusive lørdage) efter, at ansættelsen er begyndt, eller efter, at  

 medlemmet skal have frigørelsesattesten for at kunne få supplerende dagpenge.  

 Den dag, medlemmet påbegynder ansættelsen, henholdsvis den dag, fra hvilken  

 arbejdsgiveren har krav på et opsigelsesvarsel, medregnes i 10-dages-fristen.  

 Hvis arbejdsløshedskassen har modtaget arbejdsgiverens erklæring efter  

 10-dages-fristen, kan medlemmet tidligst få supplerende dagpenge fra dette  

 tidspunkt.
 Direktoratets  

 bekendtgørelse nr. 966 af 8. november 2001 om supplerende dagpenge:
 § 1.  

  

 Et  

 medlem, der arbejder på nedsat tid, kan få supplerende dagpenge, hvis  

 medlemmet  

 opfylder betingelserne for at få dagpenge.
 Stk. 2.  

  

 Et  

 fuldtidsforsikret medlem arbejder på nedsat tid, når medlemmets arbejdstid i  

 ugen er kortere end fuld sædvanlig ugentlig arbejdstid.
 Stk. 3.  

  

 Et  

 deltidsforsikret medlem arbejder på nedsat tid, når medlemmets ugentlige  

 arbejdstid er kortere end den gennemsnitlige ugentlige arbejdstid før  

 ledigheden, jf. § 2, stk. 2.
 Stk. 4.  

  

 Et medlem,  

 der arbejder på nedsat tid i et ansættelsesforhold med opsigelsesvarsel kan  

 få  

 supplerende dagpenge, hvis medlemmet har afleveret en frigørelsesattest i  

 a-kassen.
