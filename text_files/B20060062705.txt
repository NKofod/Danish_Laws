Bekendtgørelse om  

 indhentelse af børneattest ved ansættelse og beskæftigelse af personer i  

 visse  

 tilbud efter lov om social service og i frivillige sociale organisationer I medfør af § 2, stk. 1 og 4, i lov nr. 520 af 21.  

 juni 2005 om indhentelse af børneattest i forbindelse med ansættelse af  

 personale m.v. fastsættes:
 § 1.  

  

 Myndigheder, selvejende institutioner, foreninger m.v. inden for  

 Socialministeriets ressortområde skal indhente børneattest, inden de ansætter  

 eller beskæftiger personer, der som led i udførelsen af deres opgaver skal  

 have  

 direkte kontakt med børn under 15 år, jf. § 2.
 Stk. 2.  

  

 Indhentelse af  

 børneattest skal ske i overensstemmelse med de regler, der gælder for sådanne  

 attester i § 36 i bekendtgørelse om behandling af personoplysninger i  

 Det  

 Centrale Kriminalregister (Kriminalregistret), herunder, at den,  

 oplysningerne  

 angår, har meddelt skriftligt samtykke til indhentelsen.
§ 2.  

  

 Kommuner skal indhente børneattest for personer, der skal ansættes eller  

 beskæftiges i kommunens egne tilbud for børn og unge efter § 32,  

 § 36, § 52, stk. 3, nr. 6 eller nr. 7, og § 66, stk. 1, nr. 5,  

 i  

 lov om social service hvis der er tale om en fast tilknytning, herunder for  

 frivillige og studerende i praktik.
Kommuner skal desuden indhente  

 børneattest  

 for personer, der skal godkendes som plejefamilie eller netværksplejefamilie  

 efter lov om social service § 142, stk. 1, eller stk. 2.
 Stk. 2.  

  

 Selvejende  

 institutioner og private, der driver tilbud til børn og unge efter § 32,  

 § 36, § 66, stk. 1, nr. 4 eller nr. 5, og § 78, stk. 7, i lov  

 om  

 social service skal indhente børneattest for personer, der skal ansættes  

 eller  

 beskæftiges i de pågældende tilbud, hvis der er tale om en fast tilknytning,  

 herunder for frivillige og studerende i praktik.
 Stk. 3.  

  

 Frivillige  

 sociale organisationer og foreninger, der modtager økonomisk støtte efter lov  

 om social service § 18, stk. 2, skal indhente børneattest for personer,  

 der skal ansættes eller beskæftiges i organisationen eller foreningen, hvis  

 der  

 er tale om en fast tilknytning.
Stk. 4.  

  

 Ved fast  

 tilknytning efter stk. 1-3 forstås, at det fra ansættelsens eller  

 beskæftigelsens begyndelse er hensigten, at personens tilknytning til  

 tilbuddet  

 eller organisationen m.v. skal have mere end enkeltstående eller kortvarig  

 karakter.
I disse tilfælde skal børneattest være indhentet, inden personen  

 tiltræder som ansat eller beskæftiget.
Stk. 5.  

  

 Børneattest skal  

 dog under alle omstændigheder indhentes efter stk. 1-3 senest 3 uger efter  

 det  

 tidspunkt, hvor en person som led i ansættelsen eller beskæftigelsen i mere  

 end  

 3 måneder og inden for dette tidsrum i mindst 3 tilfælde har haft direkte  

 kontakt  

 med børn under 15 år, forudsat at personen fortsat skal være tilknyttet  

 tilbuddet eller organisationen m.v.
Hvis et tilfælde efter 3. pkt. udgør en  

 sammenhængende  

 periode på mere end 2 uger, skal der indhentes børneattest.
 Stk. 6.  

  

 Der skal ikke på  

 ny indhentes børneattest for en person som nævnt i stk. 1, hvis vedkommende  

 overgår til anden ansættelse eller beskæftigelse inden for samme myndighed,  

 selvejende institution, organisation m.v.
§ 3.  

  

 Forsætlig overtrædelse af bekendtgørelsens § 2 straffes med bøde.
Dette  

 gælder dog ikke for offentlige forvaltningsmyndigheders overtrædelser.
Der  

 kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 Stk. 2.  

  

 Overtrædelser,  

 som omfattes af § 3, stk. 1, påtales af det offentlige.
 § 4.  

  

 Bekendtgørelsen træder i kraft den 1. januar 2007.
 Stk. 2.  

  

 Samtidig ophæves  

 bekendtgørelse nr. 658 af 29. juni 2005 om indhentelse af børneattest ved  

 ansættelse og beskæftigelse af personer i visse tilbud efter lov om social  

 service og i frivillige sociale organisationer.
