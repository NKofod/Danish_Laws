 Ligningsrådet har i forbindelse med vedtagelsen af lov nr. 388 af 7. juni  

 1989 - lov om ændring af forskellige skattelove (Anparter) - ændret den  

 hidtil gældende anvisning om kommanditisters fradrag af underskud med  

 virkning fra og med indkomståret 1989.
 Anvisningen gælder herefter kun for kommanditister, der har indkomst, der  

 ikke er omfattet af fradragsbegrænsningsreglen i personskattelovens § 13,  

 stk. 6.
Anvisningen er endvidere formuleret således, at den alene omhandler de  

 særligt fastsatte fradragsbegrænsningsregler, således at den hidtidige  

 anvisnings pkt. 1, afsnit 1 og 2, pkt. 5, afsnit 1 og pkt. 6 er udgået.
Disse  

 afsnit gengav kun, hvad der følger af de almindeligt gældende skatteregler.
 Anvisningen har herefter fra og med indkomståret 1989 følgende ordlyd:
 Kommanditisters fradrag af underskud m.v.:
 For kommanditister, som har indkomst, som ikke er omfattet af reglen i  

 personskattelovens § 13, stk. 6, gælder de under pkt. 1 - 4 nævnte  

 fradragsbegrænsningsregler.
 1. Fradragskontoen.
 Kommanditisten kan ikke ved sin indkomstopgørelse samlet fratrække et  

 større beløb end svarende til den til anparten hørende hæftelse, idet anpart  

 i driftsunderskud samt skattemæssige af- og nedskrivninger alene kan  

 fratrækkes i den udstrækning, de modsvares af en positiv saldo på  

 fradragskontoen.
 Ved opgørelse af saldoen på fradragskontoen medtages følgende beløb:
 Der fragår følgende beløb:
 2. Fælles saldoværdikonto.
 Foretager en kommanditist i medfør af afskrivningslovens regler  

 saldoafskrivning på en fælles saldoværdikonto, hvori indgår anpart i aktiver  

 i kommanditselskabet og aktiver uden for kommanditselskabet (såvel anpart i  

 andre kommanditselskabers aktiver som aktiver i virksomhed, hvor  

 kommanditisten er fuldt ansvarlig) gælder:
- anpart i kommanditselskabets driftsunderskud opgjort efter skattemæssige  

 regler, og - skattemæssige nedskrivninger og separate afskrivninger (hvorved forstås  

 skattemæssige afskrivninger bortset fra saldoafskrivninger) vedrørende anpart  

 i kommanditselskabets aktiver, hvis summen af de gennem årene foretagne fradrag for anpart i  

 driftsunderskud, skattemæssige nedskrivninger og separate afskrivninger  

 tillige med anpart i realiserede ikke fratrukne formuetab vedrørende  

 kommanditselskabet overstiger hæftelsen for den pågældende anpart.
- anpart i kommanditselskabets(ernes) driftsunderskud opgjort efter  

 skattemæssige regler, - skattemæssige nedskrivninger og separate afskrivninger vedrørende anpart  

 i kommanditselskabets(ernes) aktiver, samt - skattemæssige saldoafskrivninger på den fælles saldoværdikonto, hvis de samlede skattemæssige fradrag gennem årene og konstaterede ikke  

 fratrukne formuetab overstiger summen af de pågældende anparters hæftelse.
 Dette betyder, at der føres en fælles fradragskonto for de anparter, hvis  

 aktiver indgår i en fælles saldoværdikonto.
 Den fælles fradragskonto godskrives anparternes hæftelse m.v. og belastes  

 med skattemæssige driftsunderskud, nedskrivninger og separate afskrivninger,  

 realiserede formuetab samt de skattemæssige afskrivninger på den fælles  

 saldoværdikonto.
 Den fælles fradragskonto kan ikke godskrives et beløb vedrørende en  

 anpart, der overstiger det beløb, der er ført som tilgang på den fælles  

 saldoværdikonto fra anparten.
 Indgår der i saldoværdikontoen tilgang fra virksomhed hvor kommanditisten  

 er fuldt ansvarlig, godskrives den fælles fradragskonto et beløb svarende til  

 tilgangen i den fælles saldoværdi fra denne virksomhed, og den fælles  

 fradragskonto belastes med de samlede skattemæssige afskrivninger på den  

 fælles saldoværdikonto.
 3. Konsekvenser af fradragsbegrænsninger.
 Skattemæssige afskrivninger, der efter punkterne 1 eller 2 ikke kan  

 foretages med virkning for indkomstopgørelsen, anses for ikke foretaget.
 I det omfang skattemæssige afskrivninger kan foretages, anses bundne  

 afskrivninger for foretaget forud for afskrivninger, der efter  

 kommanditistens valg kunne være henskudt til et senere indkomstår.
 Anpart i driftsunderskud og bundne skattemæssige afskrivninger, for hvilke  

 fradrag er nægtet ved indkomstopgørelsen under hensyn til fradragskontoens  

 udvisende, kan uden tidsbegrænsning bringes til fradrag ved  

 indkomstopgørelsen inden for en på fradragskontoen i senere indkomstår  

 fremkommen positiv saldo.
 4. Den skattepligtige formue.
 En kommanditist kan ikke ved opgørelsen af den skattepligtige formue  

 fratrække et større beløb vedrørende kommanditanparten end svarende til  

 restindskudsforpligtelsen (forskellen mellem hæftelsen og de faktisk  

 foretagne indskud).
