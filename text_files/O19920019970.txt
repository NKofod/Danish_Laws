Resumé A klagede over Danmarks Radios (DR's) programlægning frem til  

 folkeafstemningen om EF-unionen d. 2. juni 1992. Baggrunden for klagen var,  

 at  

 langt den overvejende del af deltagerne i en række optaktsudsendelser, der  

 indgik i den samlede programlægning, var kendt som tilhængere af EF-unionen,  

 hvilket efter A's opfattelse indebar en tilsidesættelse af DR's  

 alsidighedsforpligtelse.
Efter ombudsmandens opfattelse måtte den alsidighedsforpligtelse,  

 der i medfør af radiolovens § 6, stk. 1, gælder for DR's programvirksomhed,  

 indebære, at der tilstræbtes en nogenlunde ligevægt af synspunkter for og  

 imod  

 forslaget om tiltrædelse af EF-unionen - også i optaktsudsendelserne taget  

 for  

 sig.
Der kunne efter ombudsmandens opfattelse rejses tvivl om, hvorvidt  

 optaktsudsendelserne opfyldte alsidighedskravet.
 DR fremhævede, at udsendelsernes sigte var oplysning om  

 traktatens indhold og dermed det forslag, der var lagt ud til  

 folkeafstemning.  

 Det faglige journalistiske skøn, der lå til grund for DR's vurdering af, at  

 den  

 valgte form tilgodeså oplysningsformålet bedst muligt, havde ombudsmanden  

 ingen  

 forudsætninger for at kritisere.
Ombudsmanden fandt, at alsidighedshensynet i nogen måde var  

 blevet underordnet oplysningsformålet.
Hensynet til varetagelse af  

 oplysningsformålet og hensynet til alsidighedsforpligtelsen måtte anses for  

 at  

 være generelt ligeværdige.
I tilfælde af en konflikt mellem de to hensyn  

 måtte  

 der nødvendigvis ske en afvejning.
En sådan afvejning tilkommer det normalt  

 ikke ombudsmanden at kritisere, medmindre der foreligger særlige  

 omstændigheder.
Ombudsmanden fandt på denne baggrund ikke tilstrækkeligt  

 grundlag for at kritisere DR's programlægning. (J. nr. 1992-808-522).
 Alsidighedsforpligtelsen ved  

 TV-udsendelse  

 om EF-unionen.
 A klagede over Danmarks  

 Radios programlægning frem mod afstemningen om EF-unionen den 2. juni 1992.
 I den anledning modtog jeg en  

 udtalelse fra Danmarks Radio samt afholdt et møde med generaldirektøren,  

 hvorunder visse punkter i udtalelsen blev uddybet.
 Baggrunden for klagen til mig  

 var følgende:
 Med henblik på  

 folkeafstemningen om EF-unionen havde Danmarks Radio planlagt en række  

 udsendelser.
Der var  

 ialt  

 fastlagt mere end 50 timers udsendelser i radio og TV fra den 26. marts 1992  

 frem til den 31. maj 1992 fordelt med omkring 30 timers radiodækning og godt  

 13  

 timers  

 TV-dækning  

 inklusive genudsendelser.
Der var  

 endvidere planlagt yderligere 3 debatudsendelser.
Hertil kom dækningen af  

 selve  

 afstemningen den 2. juni 1992.
I  

 TV-dækningen  

 indgik 5 optaktsudsendelser af hver 45 minutters varighed.
Udsendelserne var  

 tilrettelagt således, at et sagkyndigt svarpanel på 2 deltagere (i udsendelse  

 nr. 4, 6 deltagere) besvarede spørgsmål inden for et område af traktaten om  

 EF-unionen fra et spørgepanel på 8 deltagere.
Spørgepanelet bestod af 6 seere  

 udvalgt på grundlag af spørgsmål indsendt til Danmarks Radio.
De 2 øvrige  

 deltagere var udvalgt på grundlag af deres holdning til emnerne og deres  

 engagement i debatten.
Klagen til mig angik disse  

 udsendelser.
A gjorde  

 navnligt  

 gældende, at langt den  

 overvejende del af deltagerne i svarpanelerne var kendt som tilhængere af  

 EF-unionen, hvilket indebar en tilsidesættelse af Danmarks Radios  

 alsidighedsforpligtelse.
 De fem optaktsudsendelser  

 havde følgende emner og deltagere i svarpanelerne:
Udsendes/sendt 1)Det økonomiske Samarbejde (ØMU).
26. marts 1992 Bankdirektør Bodil Nyboe Andersen, Nationalbanken Professor Niels Thygesen, Københavns Universitet 2)Arbejdsmarkeds- og socialpolitik.
2. april 1992 Sekretær Bent Nielsen, Landsorganisationen Underdirektør Jørgen  

 Rønnest, Dansk  

 Arbejdsgiverforening 3)Udenrigs- og sikkerhedspolitik.
9. april 1992 Generalsekretær Niels  

 Ersbøll, EF's  

 ministerråd Ambassadør Gunnar  

 Riberholdt 4)Parlamentet.
23. april 1992 EF-parlamentsmedlemmer fra Socialdemokratiet, Folkebevægelsen, Venstre, Konservative, CD og SF.
 5)Det udvidede samarbejde.
7. maj 1992 Næstformand i EF-kommissionen Henning Christoffersen Ambassadør Gunnar  

 Riberholdt.
 I udtalelsen af 3. april 1992  

 redegjorde Danmarks Radio bl.a. for den samlede udsendelsesvirksomhed frem  

 til  

 folkeafstemningen og anførte specielt vedrørende de 5 optaktsudsendelser  

 følgende:
 "...
Ved tilrettelæggelsen af  

 disse udsendelser valgtes en ny form, i erkendelse af, at  

 TV-mediets  

 muligheder for at gøre en så omfattende lovtekst tilgængelig for menigmand,  

 er  

 mere begrænsede end tidligere antaget.
Dette skal ses i lyset af blandt andet  

 følgende citat fra bogen: "EF på dagsordenen" af Karen Siune (  

 Politica  

 1991):
"Politisk kommunikation  

 er vanskelig og  

 TV-mediet  

 er ikke det bedst egnede  

 til en nuanceret stillingtagen ..." I bogen kritiseres Danmarks  

 Radios udsendelser forud for afstemningen i 1986 for at være "en rodet  

 blanding af forskellige typer af personer og temaer ..." og for "at  

 favne ingredienserne: præsentation, krydsild og debat på tværs af partier  

 blandt andet med deltagelse af politikere, såkaldte eksperter og et indkaldt  

 publikum".
 Da det fremgår af bogen, at  

 indholdet af udsendelserne i 1986 efter medieforskernes opfattelse ikke  

 virkede  

 som om de kunne oplyse vælgerne tilstrækkeligt, har denne kritik haft  

 indflydelse på overvejelserne.
 En række overvejelser førte  

 herefter frem til den nye form, som anvendes ved udsendelserne, og som efter  

 afdelingens vurdering bedre kan omsætte traktatens overordnede principper til  

 TV-mediet.
 Den primære hensigt er at  

 give oplysning på seernes betingelser, ved at opfordre interesserede til at  

 skrive til Danmarks Radio med spørgsmål om traktatteksten.
 Herigennem fås et bredt  

 billede af, hvilke konkrete emner der optager seerne, idet de ikke  

 umiddelbart  

 behøver at svare til mere etablerede gruppers prioritering.
 Vælgerne får selv lov til at  

 sætte dagsordenen - på bekostning af politikere og journalister, som så til  

 gengæld indtager deres roller i de senere partipolitiske programmer.
Udgangspunktet for denne  

 oplysningsvirksomhed er i overensstemmelse med almindelig praksis om hvordan  

 man orienterer om indholdet af regeringsforslag.
Derfor valgte man at  

 henvende  

 sig til de personer, der enten har medvirket ved udformningen af, eller som  

 professionel bliver berørt af det forslag, regeringen har forelagt  

 Folketinget.
 Det er personer der i kraft  

 af deres stilling og placering har et indgående kendskab til teksten, for  

 eksempel fordi de på regeringens vegne og med mandat fra Folketinget har  

 medvirket ved tilblivelsen.
 Det er personer der, som  

 nationalbankdirektøren, den dansktalende generalsekretær i ministerrådet og  

 den  

 dansktalende næstformand i kommissionen, i kraft af deres stilling, har haft  

 indflydelse på indholdet og de overordnede principper i traktatteksten, samt  

 medlemmer af EF-parlamentet.
 Personerne er altså bevidst  

 ikke udvalgt blandt eksperter på universiteter, læreanstalter o.l., der  

 efterfølgende er gået ind i og bidrager til den politiske debat i forbindelse  

 med forslagets behandling.
Blandt de ovenfor nævnte  

 brevskrivere udvælges 6 seere til at medvirke i udsendelsen, så de på  

 grundlag  

 af spørgsmålene kan komme i en dialog med dem, der har det nærmeste kendskab  

 til traktaten, og få mulighed for at få uddybet de spørgsmål om indholdet,  

 der  

 ligger dem og mange andre vælgere på sinde.
Derfor hedder programmerne:  

 "  

 Spør  

 ' om EF".
Det kunne forudses, at langt  

 de fleste af disse spørgsmål fra seerne ville være kritiske eller skeptiske  

 over for traktatindholdet, og det har siden vist sig at være tilfældet.
For  

 at  

 sikre, at seernes spørgsmål bliver fulgt op, suppleres spørgerne med to  

 eksperter, som udvælges ud fra deres engagement i debatten.
 Målet er at få en nuanceret  

 dialog til at foregå på en sådan måde, at den ikke går hen over hovedet på  

 seerne, og som afvikles på et informationsniveau, der møder seerne, hvor de  

 er.
Institut for Statskundskab  

 ved Aarhus Universitet har foretaget en undersøgelse for Danmarks Radio, som  

 viser hvor dette niveau ligger.
Undersøgelsens konklusion er:
 "Vidensniveauet er meget  

 lavt - både objektivt og selvoplevet".
Det er Danmarks Radios  

 opfattelse, at netop den omstændighed, at formen tager udgangspunkt i seernes  

 behov betyder, at disse efterfølgende vil søge emnerne uddybet.
Dette kan  

 blandt andet ske via den øvrige programflade - herunder især de opfølgende  

 spørgeprogrammer i radioen - samt i de andre elektroniske og trykte medier,  

 som  

 indeholder informationsmateriale i langt større omfang end 5  

 TV-udsendelser  

 kan rumme.
..." Danmarks Radio havde videre  

 oplyst, at der efter de 5 optaktsudsendelser var fastlagt  

 præsentationsprogrammer for hver af folketingspartierne, for de  

 opstillingsberettigede partier  

 iøvrigt  

 og for  

 Folkebevægelsen mod EF, efterfulgt af spørgsmål til repræsentanter fra  

 partierne  

 (Folkebevægelsen). Der var tale om  

 ialt  

 10  

 udsendelser af hver 40 minutters varighed.
 Om Danmarks Radios  

 alsidighedsforpligtelse var det i udtalelsen - med henvisning til  

 bemærkningerne til bestemmelsen i radiolovens § 6, stk. 1 - fremhævet, at  

 forpligtelsen skulle ses i lyset af det samlede udbud af udsendelser i radio  

 og  

 TV forud for folkeafstemningen.
 Udtalelsen fra Danmarks Radio  

 konkluderede, at der efter institutionens opfattelse ikke var holdepunkter  

 for  

 at antage, at Danmarks Radios udsendelsesvirksomhed ikke skulle leve op til  

 alsidighedsforpligtelsen i radioloven.
 Under mødet den 10. april  

 1992 udtalte generaldirektøren på mit spørgsmål om, hvorvidt man havde  

 overvejet at finde andre deltagere til svarpanelerne i optaktsudsendelserne,  

 at  

 der naturligvis kunne findes udenforstående eksperter på de enkelte områder.  

 Det havde imidlertid været væsentligt for Danmarks Radios tilrettelæggelse af  

 udsendelserne, at de medvirkende eksperter ikke blot havde et indgående  

 førstehåndskendskab til det pågældende område, men også havde et bredt  

 kendskab  

 til EF og beslutningsprocessen frem mod unionstraktaten.
I tilslutning til mødet den  

 10. april havde generaldirektøren i en skrivelse af s.d. til mig oplyst, "at  

 TV-Aktualitetsafdelingen  

 i tilslutning til optaktsudsendelserne, udover den allerede annoncerede  

 udsendelse, har planlagt yderligere 2 udsendelser, hvor en eller flere  

 modstandere og en eller flere tilhængere af EF-unionen debatterer den  

 udfordring, Danmark står overfor ved folkeafstemningen den 2. juni 92.
(...) Jeg kan også oplyse, at vi  

 over for Folketingets Markedsudvalg har bekræftet, at Danmarks Radio vil  

 TV-transmittere  

 den af Markedsudvalget planlagte høring  

 (...)" I et brev til A udtalte jeg  

 følgende:
 "Danmarks Radios  

 alsidighedsforpligtelse fremgår af § 6, stk. 1, i radioloven  

 (lovbekendtgørelse  

 nr. 339 af 22. maj 1990) der er sålydende:
"Danmarks Radio er en  

 selvstændig offentlig institution, der er forpligtet over for hele  

 befolkningen  

 til at udsende radiofoni- og fjernsynsprogrammer omfattende nyhedsformidling,  

 oplysning, underholdning og kunst.
Der skal ved programlægningen lægges  

 afgørende vægt på hensynet til informations- og ytringsfriheden.
Der skal i  

 programudbuddet tilstræbes kvalitet, alsidighed og mangfoldighed.
Ved  

 informationsformidlingen skal der lægges vægt på saglighed og  

 upartiskhed." Bestemmelsen vedrørende  

 alsidighed blev i den nugældende udformning indsat ved lov nr. 374 af 10.  

 juni  

 1987. I bemærkninger til lovforslaget (Folketingstidende A 1986-87,  

 sp.  

 4245 f  

 )  

 er gengivet det daværende Radioråds retningslinier for programvirksomheden  

 der  

 - i uddrag - er sålydende:
 "...
Alsidighedsforpligtelsen  

 indebærer ikke blot en forpligtelse til indenfor det samlede programudbud at  

 bringe programmer fra så forskellige områder som nyhedsformidling, oplysning,  

 underholdning og kunst, men også til, at der søges tilvejebragt et varieret  

 udbud af genrer, holdninger og synspunkter, og at der gives den kunstneriske  

 frihed frugtbare muligheder for udfoldelse.
Alsidighedskravet må desuden  

 forstås  

 som en forpligtelse overfor minoriteters ret til at komme til orde med  

 synspunkter og holdninger og som et krav om, at særinteresser ikke dyrkes  

 ensidigt på bekostning af almenhedens synspunkter og holdninger.
 ...
Informations- og  

 ytringsfrihed skal have afgørende vægt ved programlægningen.
Forsøg fra  

 udenforstående på at øve pression mod programvirksomheden skal afvises.  

 Sikring  

 af ytringsfriheden i Danmark står i nøje forbindelse med radio/tv's frie  

 adgang  

 til at indsamle informationer og nyheder og til at offentliggøre dem så  

 korrekt  

 som muligt.
 ...
(Det forudsættes), at  

 institutionen fortsat (efter oprettelse af TV 2) skal varetage opgaven som  

 "public service" virksomhed, det vil sige en samfundsforpligtet  

 institution, hvortil der stilles særlige krav om kvalitet i de enkelte  

 programmer, alsidighed i programudbuddet og mangfoldighed i programlægningen.  

 Særlig hensyntagen til minoritetsbehov må iagttages.
Derudover forudsættes  

 det,  

 at Danmarks Radio fortsat skal varetage væsentlige kulturpolitiske funktioner  

 i  

 relation til musik, teater og kulturliv i øvrigt.
Endvidere kan Danmarks  

 Radios  

 virksomhed som hidtil omfatte undervisningsprogrammer.
Med hensyn til  

 alsidighedskravet bemærkes, at dette krav ligesom efter den gældende ordning  

 ikke kan forlanges opfyldt for den enkelte udsendelse, men at kravet gælder  

 for  

 det samlede udbud af udsendelser." Indholdet af  

 alsidighedsforpligtelsen lader sig ikke generelt fastlægge på præcis eller  

 udtømmende måde.
Der er tale om en retlig standard, og rækkevidden af  

 forpligtelsen  

 i det enkelte tilfælde må bero på en konkret vurdering.
Efter min opfattelse må  

 alsidighedsforpligtelsen i en situation som den foreliggende - hvor sigtet er  

 afklaring af de bestående to valgmuligheder ved en folkeafstemning -  

 indebære,  

 at der i den samlede programlægning tilstræbes en nogenlunde ligevægt af  

 synspunkter for og imod forslaget om tiltrædelse af EF-unionen.
For så vidt  

 angår partiudsendelserne, følger det af den almindeligt gældende  

 lighedsgrundsætning, at de politiske partier skal behandles lige uanset om de  

 stemmer for eller imod (jf.  

 UfR  

 1989.148 H, 1960.33 H  

 og FOB 1963.15, 1977.217 og 1986.123).
De 5 optaktsudsendelser i TV  

 har en fremtrædende placering i Danmarks Radios samlede udsendelsesvirksomhed  

 frem til folkeafstemningen som følge af  

 TV-mediets  

 gennemslagskraft, af udsendelsestidspunkterne og af foromtalen fra Danmarks  

 Radios side.
Allerede af denne grund må alsidighedsforpligtelsen, efter min  

 mening, i nogen måde gælde for de 5 optaktsudsendelser taget for sig.
Lægges der alene vægt på den  

 holdning til EF-unionen, som de udpegede svarpaneldeltagere - bl.a. i kraft  

 af  

 deres institutionelle tilknytning - må forventes at give udtryk for, kan der  

 efter min mening med rette rejses tvivl om, hvorvidt optaktsudsendelserne  

 overholder alsidighedskravet.
Der synes at være en klar overvægt til fordel  

 for  

 et ja til unionen.
Danmarks Radio har ikke  

 afvist, at hovedparten af paneldeltagerne er unionstilhængere, men har i  

 stedet  

 fremhævet, at udsendelsernes sigte er oplysning, nærmere bestemt oplysning om  

 unionstraktatens indhold og dermed det forslag, som er lagt ud til  

 folkeafstemning.
Man har i den forbindelse peget på de pågældendes  

 ubestrideligt meget store viden om EF og det særlige traktatområde.
Det er  

 herudover anført, at man ved udvælgelsen har lagt vægt på, at det er  

 personer,  

 som i kraft af deres stilling har et medansvar for traktattekstens  

 udformning.
 Danmarks Radio har - med  

 henvisning til erfaringerne fra tidligere folkeafstemninger - vurderet, at  

 oplysningsformålet bedst vil kunne varetages i den valgte form, hvor  

 repræsentanter for seerne stiller spørgsmål til personer, som både er  

 eksperter  

 på området og har et ansvar for det, der skal stemmes om.
Efter de regler, der gælder  

 for min virksomhed, kan jeg normalt ikke kritisere en myndigheds nærmere  

 afvejning af, hvorledes de formål, den er sat til at varetage, skal  

 tilgodeses  

 i konkrete tilfælde.
Jeg har heller ikke forudsætninger for at efterprøve  

 myndighedernes skønsudøvelse, for så vidt denne er baseret på særlig  

 fagkundskab.
 Danmarks Radios vurdering af,  

 hvorledes oplysningsformålet i forhold til de to valgmuligheder ved  

 EF-afstemningen bedst tilgodeses, beror i vidt omfang på et fagligt  

 journalistisk skøn, som jeg ikke har forudsætninger for at kritisere.  

 Konsekvensen af dette skøn er imidlertid, at alsidighedshensynet i nogen måde  

 er blevet underordnet oplysningsformålet for så vidt angår de 5  

 optaktsudsendelser. - Til gengæld er alsidighedshensynet søgt varetaget  

 gennem  

 de 3 debatudsendelser 12.- 14. maj 1992.
Danmarks Radio er forpligtet  

 til at varetage såvel oplysningsformålet som alsidighedsforpligtelsen.  

 Juridisk  

 set er de to hensyn generelt ligeværdige.
Såfremt der i konkrete tilfælde  

 opstår en (delvis) konflikt mellem de to hensyn, må der nødvendigvis ske en  

 afvejning.
En sådan afvejning tilkommer  

 det som anført normalt ikke mig som ombudsmand at kritisere.
Det forudsættes  

 herved, at afvejningen sker på et forsvarligt faktuelt grundlag, at den ikke  

 er  

 påvirket af uvedkommende hensyn, og at den ikke fører til klart urimelige  

 resultater.
Jeg finder på den baggrund  

 ikke at have tilstrækkeligt grundlag for at kritisere Danmarks Radios  

 programlægning for så vidt angår de 5 optaktsudsendelser til  

 EF-unionsafstemningen." NOTER: (*1)  

 UfR  

 1989.148 H og 1960.33 H.
FOB 1963.15, 1977.217 og  

 1986.123.
