Bekendtgørelse om undtagelse af udgifter til håndtering af økonomiske konsekvenser af COVID-19 fra udgiftslofterne i 2022 I medfør af § 12 i budgetloven, lov nr. 547 af 18. juni 2012, fastsættes:
§ 1. Uanset §§ 9-11 i budgetloven omfatter udgiftslofterne ikke udgifter direkte målrettet indsatsen vedrørende COVID-19, herunder udgifter til økonomiske kompensationsordninger, myndighedsindsatser og efterregulering af udbetalt kompensation i 2021, som optages på forslag til lov om tillægsbevilling for 2022 uden modgående finansiering.
Disse udgifter vil blive optaget på forslag til lov om tillægsbevilling for 2022 under en særskilt kategori 3. Ekstraordinære udgifter som følge af COVID-19.
 § 2. Uanset §§ 9-11 i budgetloven omfatter udgiftslofterne ikke udgifter, der afholdes af eller overføres fra følgende konti på finansloven for 2022:
 1) § 07.12.01.40. COVID-19 aktiviteter.
 2) § 08.21.20.25. Kontrol og efterregulering af kompensationsordninger vedrørende COVID-19.
 3) § 08.32.21. Kompensationsordninger som følge af COVID-19.
 4) § 11.11.43. Reserve til værnemidler og test mv.
 5) § 11.11.44. Værnemidler og test mv.
 6) § 16.11.01.13. COVID-19 relaterede udgifter 2021 og 2022.
 7) § 16.11.12.13. COVID-19 relaterede udgifter 2021 og 2022.
 8) § 16.11.16.13. COVID-19 relaterede udgifter 2021 og 2022.
 9) § 16.11.17.13. COVID-19 relaterede udgifter 2021 og 2022.
 10) § 16.11.72.10. Reserve vedrørende COVID-19 vaccine.
 11) § 16.11.73.10. Reserve vedrørende test og smitteopsporing (COVID-19).
 12) § 16.21.37. Lægemidler til behandling af COVID-19.
 13) § 16.33.77.13. Udvikling af COVID-19 vaccinen ABNCoV2.
 14) § 16.35.01.13. COVID-19 relaterede udgifter 2021 og 2022.
 15) § 17.21.01.60. Test for covid-19 mv.
 16) § 17.38.11.35. Suspendering af arbejdsgiverperioden.
 17) § 21.11.11.11. Administration af COVID-19 ordninger.
 18) § 21.11.69. Kompensationsordninger som følge af COVID-19.
 Stk. 2. Udgifter, der overføres fra de i stk. 1 nævnte konti vil blive optaget på forslag til lov om tillægsbevilling for 2022 under en særskilt kategori 3. Ekstraordinære udgifter som følge af COVID-19.
 § 3. Uanset §§ 9-11 i budgetloven omfatter udgiftslofterne ikke udgifter i kommuner og regioner, der afholdes på baggrund af statslige tilskud, som er omfattet af § 1 og § 2.
 § 4. Bekendtgørelsen træder i kraft den 31. december 2021.
