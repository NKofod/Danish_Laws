I henhold til § 165, stk. 1, og § 491, stk. 4, i lov om rettens pleje, jf. lovbekendtgørelse nr. 905 af 10. november 1992, fastsættes:
§ 1.  Vederlag til stævningsmænd for foretagelse af de  

 i retsplejeloven nævnte forkyndelser, bortset fra forkyndelse af de i  

 retsplejeloven § 219, stk. 4, nævnte domme, er 22 kr. for hver person, for  

 hvem den pågældende meddelelse ønskes forkyndt.
Vederlaget udbetales også,  

 hvis stævningsmanden må slutte forkyndelsesforretningen som forgæves.
Er den  

 pågældende flyttet og forsøger stævningsmanden forkyndelse på den ny adresse,  

 betales nyt vederlag efter reglerne i 1. og 2. punktum.
Stk. 2.  Vederlag til stævningsmænd for forkyndelse af  

 de i retsplejeloven § 219, stk. 4, omhandlede domme er 35 kr. for hver  

 person, for hvem den pågældende dom ønskes forkyndt.
For dette vederlag skal  

 stævningsmanden tre gange forsøge at forkynde dommen.
Bestemmelserne i stk.  

 1, 2. og 3. punktum finder i øvrigt tilsvarende anvendelse.
 Stk. 3.  For kørsel i forbindelse med forkyndelser efter  

 stk. 1 og 2 ydes der stævningsmænd kørselsgodtgørelse efter reglerne i den  

 aftale, der er knyttet til cirkulæreskrivelsen om godtgørelse til  

 tjenestemænd for benyttelse af eget befordringsmiddel på tjenesterejser.  

 Godtgørelsen ydes efter laveste takst.
Stk. 4.  Skal stævningsmanden for at nå sit  

 bestemmelsessted benytte båd, afholdes udgifterne herved i sager, der  

 behandles af retten, af statskassen, dog bortset fra de i stk. 2 nævnte  

 forkyndelse.
I andre sager, herunder ved forkyndelse af de i stk. 2  

 omhandlede domme, påhviler det den, der begærer forkyndelse foretaget, at  

 fremskaffe bådbefordring frem og tilbage.
 § 2.  Vederlaget til vidner i fogedforretninger er for  

 hvert vidne 2 kr. pr. sag.
 § 3.  Bekendtgørelsen træder i kraft den 1. marts  

 1995.
 Stk. 2.  § 1, stk. 2, finder anvendelse på domme, der  

 fremsendes til forkyndelse efter bekendtgørelsens ikrafttræden.
 Stk.3.  Bekendtgørelse nr. 550 af 25. juli 1990 ophæves.
