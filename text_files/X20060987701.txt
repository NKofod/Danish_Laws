 Skatterådet oplyste imidlertid  

 efter princippet om meroffentlighed, at rådets dagsorden for det pågældende  

 møde omfattede den omtalte sag X samt, at der ikke blev taget stilling til  

 sagen på mødet.
Afgørelse af anmodning om aktindsigt De har ved telefonisk henvendelse den 16. august  

 2006 anmodet om aktindsigt i Skatterådets dagsorden for mødet den 22. august  

 2006.
 Det fremgår af telefonnotat vedrørende Deres  

 henvendelse, at De var vidende om, at SKAT behandlede en sag vedrørende X, og  

 at De ønskede oplysning om, hvorvidt specielt denne sag var sat på  

 dagsordenen  

 for Skatterådets møde den 22. august 2006.
Skatterådet kan efter princippet om meroffentlighed  

 oplyse, at rådets dagsorden for mødet den 22. august 2006 omfattede den  

 omtalte  

 sag.
Der blev imidlertid ikke taget stilling til sagen på det pågældende  

 møde.  

 Det er Skatterådets opfattelse, at Deres anmodning herved i realiteten er  

 imødekommet.
 Der henvises i øvrigt til rådets gennemgang af  

 sagen og begrundelse nedenfor.
 Da Deres anmodning om aktindsigt i rådets  

 dagsorden ikke vedrører en afgørelsessag, hvori De er part, er afgørelsen af  

 Deres anmodning som udgangspunkt omfattet af offentlighedslovens regler om  

 aktindsigt for enhver med de undtagelser, der er nævnt i §§ 7 - 14, jf. § 4,  

 stk. 1, 1. pkt.
Skatterådets dagsorden er udarbejdet af SKAT,  

 Hovedcentret som sekretariat for rådet.
En dagsorden har klart karakter af  

 internt arbejdsmateriale og er derfor uanset den senere videregivelse til  

 Skatterådet undtaget fra aktindsigt efter bestemmelsen i lovens § 10, nr. 3,  

 om  

 undtagelse af dokumenter, der udveksles i forbindelse med, at en myndighed  

 udfører  

 sekretariatsopgaver for en anden myndighed.
Dagsordenen indeholder endvidere  

 ikke oplysninger, der skal meddeles efter ekstraheringsbestemmelsen om  

 faktiske  

 forhold, der er af væsentlig betydning for sagsforholdet, jf. lovens § 11,  

 stk.  

 1.
 Skatterådets dagsorden er derfor som helhed  

 undtaget fra aktindsigt efter lovens almindelige regler.
 En forvaltningsmyndighed kan dog give aktindsigt  

 i videre omfang, medmindre andet følger af regler om tavshedspligt mv., jf.  

 lovens § 4, stk. 1, 2. pkt., og Skatterådet har derfor overvejet, om Deres  

 anmodning kan imødekommes efter dette princip om meroffentlighed.
Det følger af skattemyndighedernes særlige  

 tavshedspligt efter skatteforvaltningslovens § 17, at rådet ikke til private,  

 herunder pressen, må videregive oplysninger om en fysisk eller juridisk  

 persons  

 økonomiske, erhvervsmæssige eller privatlivet tilhørende forhold.
Da  

 hovedparten af punkter på dagsordenen vedrører konkrete sager om fysiske  

 eller  

 juridiske personer, kan der heller ikke efter meroffentlighedsprincippet  

 meddeles aktindsigt i disse oplysninger.
 Spørgsmålet om, hvorvidt sagen X var sat på  

 dagsordenen for Skatterådets møde den 22. august 2006, indeholder imidlertid  

 ikke oplysninger omfattet af den særlige tavshedspligt, og rådet har derfor  

 efter en konkret vurdering imødekommet Deres anmodning.
Skatterådets afgørelse kan ikke påklages til  

 anden administrativ myndighed.
Afgørelsen kan uden tidsfrist indbringes for  

 domstolene, jf. skatteforvaltningslovens § 48.
