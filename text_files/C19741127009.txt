 I henhold til arbejderbeskyttelseslovens § 28, stk. 1, skal der, hvis det  

 ikke på anden måde er muligt at beskytte arbejderne mod ulykkesrisiko og  

 sundhedsfare, hvor det er praktisk muligt, anvendes særlige  

 beskyttelsesmidler, såsom hensigtsmæssige arbejdsklæder, sikkerhedsbælter,  

 handsker, hoved-, øjen- og åndedrætsværn.
 Oplysning om sådanne beskyttelsesmidler gives gennem det såkaldte  

 ABF-abonnement, som anstalterne er blevet henvist til at tegne ved  

 direktoratets skrivelse af 31. januar 1973.
Den lokale fabriksinspektør kan yde anstalterne vejledning om  

 beskyttelsesmidlers anvendelse.
Iøvrigt henhører det under den i  

 cirkulærskrivelse af 15. juli 1974 om internt sikkerhedsarbejde i § 10  

 omhandlede sikkerhedsgruppe at sørge for, at de beskæftigede bruger påbudte  

 personlige beskyttelsesmidler.
 Beskyttelsesmidlerne, der for personalets vedkommende er omhandlet i  

 uniformsreglementets III a (sikkerhedsudstyr), kan af anstalterne efter  

 eventuelt samråd med fabriksinspektøren indkøbes af anstalternes bevillinger  

 ad henholdsvis finanslovkonto § 18.3.02.13.3 »Særlige ydelser, uniformer  

 og uniformsgodtgørelse« og 42 »Beklædning«.
 Anvisning af firma, hvor godkendte beskyttelsesmidler kan indkøbes, kan  

 gives af direktoratets 3. kontor.
 E.B.
A.K.Jacobsen Til kriminalforsorgens anstalter.
