Bekendtgørelse om suspension af godkendelse af hele uddannelser i Rusland og Belarus som berettigende til statens uddannelsesstøtte I medfør af § 4, stk. 3, i lov om statens uddannelsesstøtte (SU-loven), jf. lovbekendtgørelse nr. 1037 af 30. august 2017, som ændret ved lov nr. 481 af 26. april 2022, fastsættes:
 § 1. Uanset regler fastsat i medfør af SU-lovens § 4 godkendes hele uddannelser i Rusland og Belarus ikke som berettigende til statens uddannelsesstøtte, og tidligere godkendelser af hele uddannelser i Rusland og Belarus suspenderes.
 Stk. 2. Stk. 1 gælder ikke for uddannelsessøgende, der før den 28. april 2022 har fået tilsagn om uddannelsesstøtte til en hel uddannelse i udlandet, der var godkendt som berettigende til statens uddannelsesstøtte.
 § 2.  Bekendtgørelsen træder i kraft den 28. april 2022.
