 I medfør af § 19, § 24, § 31 og § 36, stk. 2, i lov nr. 237 af 8. oktober  

 1977 om råstoffer, og § 2, stk. 6, § 5, stk. 3, og § 6 b i lov nr. 259 af 9.  

 juni 1971 om kontinentalsoklen, som senest er ændret ved lov nr. 654 af 21.  

 december 1977 fastsættes:
 § 1.  Denne bekendtgørelse gælder for optagning af  

 sømaterialer overalt på det danske søterritorium og kontinentalsokkel, hvor  

 der ikke er truffet aftale om andet mellem de berørte parter.
 § 2.  Opsugning af sten, sand og ral må ikke foregå  

 nærmere end 300 meter fra hver side og 50 meter ud for yderste pæl af lovligt  

 anmeldte bundgarnsstader uden særlig tilladelse i henhold til § 7.
Stk. 2.  I områder med kendte råstofforekomster må  

 sugning dog ske indtil 150 meter fra hver side og 50 meter ud for yderste pæl  

 af registrerede bundgarns placering, de dele af året hvor der ikke er net i  

 rækkerne, eller hvor pælene er taget op.
Fredningsstyrelsen forsyner alle  

 fartøjer, der har tilladelse til at suge sten, sand og grus, med det  

 nødvendige kortmateriale, hvoraf placeringen af sådanne bundgarn fremgår.
§ 3.  Stenfiskeri med polygrab må ikke foregå nærmere  

 end 50 meter fra bundgarnsstader med og uden net.
Når pælene ikke er ude,  

 foregår stenfiskeriet frit.
 § 4.  Nye bundgarn og bundgarn, der forlænges udover,  

 hvad der er vist på de i § 2, stk. 2, nævnte kort, samt alle andre  

 faststående, forankrede, svajende eller drivende fiskeredskaber, skal  

 respekteres, ligesom der iøvrigt ikke må lægges hindringer i vejen for  

 lovligt udført fiskeri.
 § 5.  Optagning af sømaterialer er forbudt indenfor en  

 afstand af 150 meter fra østers- og muslingebankerne i Limfjorden.
 § 6.  Optagning af sømaterialer må ikke foregå nærmere  

 bundfaste sømærker end 200 meter.
 Stk. 2.  Sugning af sten, sand og ral må ikke ske  

 nærmere flydende sømærker, bøjer og koste end 50 meter + 3 gange vanddybden  

 på det sted, hvor sømærker er placeret.
 § 7.  Ansøgning om at måtte optage sømaterialer  

 nærmere ved bundgarn end de afstande, der er nævnt i §§ 2 og 3, eller om at  

 få et område med bundgarn helt frigivet i en periode til optagning af  

 sømaterialer, indsendes til fredningsstyrelsen.
 Stk. 2.  Erhvervsfiskere, der ønsker beskyttelseszonerne  

 i §§ 2 og 3 udvidet, kan ansøge fredningsstyrelsen herom.
 Stk. 3.  Fredningsstyrelsen træffer afgørelser i de i  

 stk. 1 og 2 nævnte tilfælde efter samråd med fiskeriministeriet.
 Stk. 4.  Fredningsstyrelsens afgørelser i medfør af stk.  

 1 og 2 er endelige.
 § 8.  Ansøgning om at måtte optage sømaterialer  

 nærmere bundfaste eller flydende sømærker end de afstande, der er nævnt i §  

 6, eller om at få flyttet flydende sømærker for en kortere eller længere  

 periode, indsendes til farvandsdirektoratet.
§ 9.  Overtrædelse af §§ 2-6 straffes med bøde.
Ved  

 grovere eller gentagne overtrædelser kan tilladelsen til at optage  

 sømaterialer inddrages.
 § 10.  Ved denne bekendtgørelse sker der ingen  

 ændringer i de afstands- og dybdegrænser, der iøvrigt gælder for optagning af  

 sømaterialer, jfr. miljøministeriets bekendtgørelse nr. 330 af 27. juni 1978.
 § 11.  Bekendtgørelsen træder i kraft ved  

 bekendtgørelsen i Lovtidende.
