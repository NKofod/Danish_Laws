Bekendtgørelse om ændring af bekendtgørelse om dørmænd § 1 I bekendtgørelse nr. 247 af 11. april 2008 om dørmænd, som ændret ved bekendtgørelse nr. 1060 af 29. september 2014, foretages følgende ændringer:
 1. § 1, stk. 3, affattes således:
»Stk. 3. Sager om autorisation som dørmand behandles af politidirektøren i Midt- og Vestjyllands Politi.« 2. § 6, stk. 3, affattes således:
»Stk. 3. Sager om kontrol af tjenesteyders erhvervsmæssige kvalifikationer behandles af politidirektøren i Midt- og Vestjyllands Politi.« § 2 Bekendtgørelsen træder i kraft den 1. september 2018.
§ 3 Sager om autorisation som dørmand og sager om kontrol af tjenesteyders erhvervsmæssige kvalifikationer kan fortsat behandles af politidirektøren i Københavns Vestegns Politi indtil den 1. maj 2019, hvis ansøgeren har bopæl i Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds, Bornholms politikreds eller i udlandet.
