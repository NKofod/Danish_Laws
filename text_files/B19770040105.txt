 I medfør af § 68, stk. 9, i lov nr. 681 af 23. december 1975 om  

 arbejdsmiljø fastsætter arbejdsministeren efter forhandling med  

 arbejdsmiljørådet følgende:
 § 1.  Arbejdsmiljøfondets formål er gennem oplysning  

 og uddannelse og på anden måde at fremme et bedre arbejdsmiljø.
 § 2.  Arbejdsmiljøfondet har følgende opgaver:
§ 3.  Arbejdsmiljøfondets øverste myndighed er  

 arbejdsmiljørådet.
Den daglige ledelse varetages af bestyrelsen.
Den daglige  

 drift og virksomhed varetages af den af bestyrelsen ansatte forretningsfører.
 § 4.  Arbejdsmiljørådet er fondets øverste myndighed  

 og skal hvert år senest på sit september-møde have forelagt fondets  

 arbejdsplan og budget for det kommende kalendenår til godkendelse.
Stk. 2.  Arbejdsplanen skal indeholde rammer for og  

 overslag over såvel nye aktiviteter som de aktiviteter, der fortsætter fra  

 tidligere år.
Det skal af planen fremgå, om aktiviteten er koordineret med  

 andres indsats, ligesom eventuelle samarbejdsparter skal nævnes.
 Stk. 3.  Budgettet skal medtage samtlige fondets  

 aktiviteter og indeholde en personaleoversigt og et normeringsforslag.
Stk. 4.  Snarest mulig efter finansårets afslutning  

 forelægges fondets regnskab til godkendelse.
Revisionen af regnskabet  

 varetages af statens revisionsmyndighed.
§ 5.  Fondets daglige ledelse varetages af  

 bestyrelsen, som består af direktøren for arbejdstilsynet som formand og 3  

 medlemmer valgt af arbejdsmiljørådet for samme periode, rådets medlemmer er  

 udnævnt for.
Medlemmerne skal repræsentere henholdsvis arbejdere,  

 arbejdsgivere og funktionærer.
 Stk. 2.  Bestyrelsen udarbejder den årlige arbejdsplan  

 og det årlige budget og regnskab.
 Stk. 3.  Bestyrelsen sørger for, at de af  

 arbejdsmiljørådet i arbejdsplanen godkendte aktiviteter bringes til  

 udførelse.
 Stk. 4.  Bestyrelsen har ansvaret for, at fondets  

 enkelte aktiviteter koordineres med andre myndigheders og institutioners  

 indsats på området, og at der tilvejebringes det nødvendige samarbejde,  

 således at dobbeltarbejde undgås.
Stk. 5.  Væsentlige ændringer eller aktivitetsudvidelser  

 inden for en planperiode skal bestyrelsen forelægge arbejdsmiljørådet til  

 ekstraordinær godkendelse.
Ved stærkt hastende sager kan en enig bestyrelse  

 træffe beslutning.
Arbejdsmiljørådet skal så orienteres efterfølgende.
 Stk. 6.  Bestyrelsen afgiver hvert år beretning om sin  

 virksomhed til arbejdsmiljørådet og arbejdsministeren.
 Stk. 7.  Til brug for den daglige drift udarbejder  

 bestyrelsen en organisationsplan med stillingsbeskrivelser.
 Stk. 8.  Til at varetage den daglige drift og virksomhed  

 ansætter bestyrelsen en forretningsfører og det nødvendige personale.
Stk. 9.  Overordnet administrativt personale og  

 teknisk/sagkyndigt personale ansættes af bestyrelsen efter indstilling fra  

 forretningsføreren.
Forretningsføreren ansætter selv normeret kontorhjælp.
 § 6.  Forretningsføreren er ansvarlig over for  

 bestyrelsen for den daglige drift og virksomhed.
 Stk. 2.  Forretningsføreren skal som daglig leder påse,  

 at bestyrelsens beslutninger bringes til udførelse, samt foretage den  

 nødvendige styring og kontrol.
§ 7.  Bestyrelsen indkaldes på formandens foranledning  

 så ofte, som han skønner det nødvendigt, dog mindst ti gange årligt.  

 Formanden leder bestyrelsens forhandlinger.
Bestyrelsen indkaldes, såfremt 1  

 af medlemmerne ønsker det.
Stk. 2.  Bestyrelsesmøde indkaldes med 14 dages varsel.  

 Dagsorden udsendes sammen med indstillinger senest 8 dage før  

 bestyrelsesmødet.
Tillægsdagsordenen kan forelægges for bestyrelsen ved  

 bestyrelsesmødet.
Sager, som kræver hurtig afgørelse, kan forelægges  

 bestyrelsen skriftligt, men optages i så fald på næstfølgende bestyrelsesmøde  

 under »Meddelelser«.
Stk. 3.  Dagsordenen indeholder altid som første punkt  

 »Meddelelser«, herunder oplysning om løbende sager, dernæst  

 indstillinger, ansøgninger (med administrationens indstilling) samt  

 »Eventuelt«, hvorunder beslutninger af økonomisk rækkevidde ikke  

 kan træffes.
Under punkt »Meddelelser« forelægges de for  

 bestyrelsen nødvendige regnskabsoversigter.
 Stk. 4.  Forelæggelse for bestyrelsen skal indeholde  

 indstilling samt de for bestyrelsens stillingtagen nødvendige oplysninger,  

 herunder baggrund, personkreds, omfang, herunder eventuelt tidspunkter,  

 udgift, herunder reference til budget (konto), og eventuelle  

 samarbejdsparter.
 Stk. 5.  Arbejdsplan og budget for det kommende år  

 forelægges bestyrelsen senest i august måned.
Stk. 6.  For at bestyrelsen skal være beslutningsdygtig  

 skal mindst tre af bestyrelsens medlemmer give møde.
Beslutninger træffes ved  

 almindelig stemmeflerhed.
Ved stemmelighed bortfalder forslaget.
 Stk. 7.  Forretningsføreren fungerer som bestyrelsens  

 sekretær, Der føres forhandlingsprotokol, som snarest muligt efter mødet  

 sendes til bestyrelsen, arbejdsmiljørådets sekretariat og revisionen.
 Stk. 8.  I overensstemmelse med lov om arbejdsmiljø §  

 68, stk. 10, udarbejdes snarest muligt efter årets udløb regnskab og  

 beretning, som godkendes af bestyrelsen og med formandens påtegning  

 tilstilles arbejdsmiljøråd, arbejdsministerium og revision.
Stk. 9.  Ved forretningsførerens foranstaltning holdes  

 offentligheden orienteret om fondets virksomhed, vigtige beslutninger m.v. i  

 rimeligt omfang.
Sager, som ikke kan gøres til genstand for omtale, skal i  

 protokollen have tydelig anmærkning herom.
 § 8.  Forretningsordenen træder i kraft den 1. august  

 1977.
 Arbejdsministeriet, den 20. juli 1977.
 Erling Jensen.
 /Vibeke Lomholt.
