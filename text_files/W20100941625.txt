Pressenævnets kendelse i sag nr. 2010-6-1045 [K] har klaget til Pressenævnet over artiklerne Samtlige anholdte fra roma-aktion bliver udvist af 7. juli, Danmark siger nej til nomader af 8. juli, Hårde sammenstød i Frankrig efter drab på røver og Grenobles unge: Politiet lod ham ligge og dø af 17. juli 2010 på Politiken.dk, idet han mener, at han er berettiget til at få bragt en berigtigelse.
 [K] fra foreningen [A] har til støtte for klagen bl.a. anført, at Jyllands-Posten navnlig i artiklen Pas på plattenslagere sigter romaer for kriminalitet.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da hverken [K] selv eller foreningen [A] er direkte eller indirekte nævnt i artiklerne, har klageren ikke en sådan interesse i sagen, at der er grundlag for at behandle klagen.
Klagen afvises herefter, jf. medieansvarsloven § 43, stk. 2, nr. 2.
 Afgjort den 2. august 2010.
