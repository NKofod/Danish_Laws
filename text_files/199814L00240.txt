Betænkning afgivet af Skatteudvalget den 9. december  

 1998 Betænkning over Forslag til lov om ændring af lov om  

 stempelafgift (Forlængelse af den midlertidige forhøjelse af  

 pantebrevsstempel for ejerboliger og fritidshuse m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Der er af skatteministeren  

 stillet ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) lovforslaget til  

vedtagelse med det stillede ændringsforslag.
 Et mindretal (Socialistisk Folkepartis, Dansk Folkepartis,  

 Enhedslistens og Fremskridtspartiets medlemmer af udvalget) indstiller  

 lovforslaget til forkastelse ved 3. behandling.
Ændringsforslag Af	skatteministeren, tiltrådt af et flertal (S, V,  

 KF, CD, RV og KRF):
Til § 2 1) I det under nr. 1 foreslåede §  

 2, stk. 2, ændres »23. oktober« til: »23. oktober 1997«.
Bemærkninger Til nr. 1 I § 2, stk. 2, er i lovforslaget angivet, at den  

 midlertidige forhøjelse har virkning fra »den 23. oktober«, mens  

 årstallet »1997« er udeladt.
Ved ændringsforslaget  

 indsættes årstallet.
