Cirkulæreskrivelse om tidsplan for aflevering af arkiveringsversioner af data fra statslige myndigheders it-systemer 2023-2024 Til alle berørte myndigheder Denne cirkulæreskrivelse fastsætter, hvornår Rigsarkivet indleder sag om aflevering af arkiveringsversioner af data og/eller dokumenter fra statslige myndigheders it-systemer, jf. bekendtgørelse nr. 591 af 26. juni 2003 om offentlige arkivalier og om offentlige arkivers virksomhed, § 11. Sagen forventes afsluttet indenfor 3 år med aflevering af en godkendt arkiveringsversion til Rigsarkivet, jf. bekendtgørelse 128 af 12. februar 2020 om arkiveringsversioner.
 Cirkulæreskrivelsen vedrører kun it-systemer, der skal bevares jf. § 5, stk. 1 i Kulturministeriets bekendtgørelse nr. 591 af 26. juni 2003.
 Rigsarkivet fastsætter efter drøftelse med myndigheden, hvornår den konkrete aflevering skal være gennemført.
Tidsplanen dækker perioden 2023-2024. Planen er opdelt i oversigter for hvert ministerieområde.
Oversigterne fremgår af bilagene til denne skrivelse.
 Hvis et system overflyttes til en anden myndighed, skal den modtagene myndighed indberette flytningen til Rigsarkivet, jf. cirkulære 195 af 20. november 2001 om myndighedernes indberetning til Rigsarkivet m.v.
Rigsarkivet gennemførte i 2020 tilsyn med statslige myndigheders it-systemer.
Besvarelserne og anmeldelser af it-systemer behandles fortsat og kan medføre behov for aflevering af yderligere systemer end angivet i cirkulæreskrivelsen.
Bilag med tidsplaner for hvert ministerieområde Bilag 1 - Beskæftigelsesministeriet Bilag 2 - Børne- og Undervisningsministeriet Bilag 3 - Erhvervsministeriet Bilag 4 - Finansministeriet Bilag 5 - Forsvarsministeriet Bilag 6 - Fødevareministeriet Bilag 7 - Det tidligere Indenrigs- og Boligministeries ressort Bilag 8 - Justitsministeriet Bilag 9 - Kirkeministeriet Bilag 10 - Klima-, Energi- og Forsyningsministeriet Bilag 11 - Kulturministeriet Bilag 12 - Miljøministeriet Bilag 13 - Rigsrevisionen Bilag 14 - Skatteministeriet Bilag 15 - Social- og Ældreministeriet Bilag 16 - Sundhedsministeriet Bilag 17 - Transportministeriet Bilag 18 - Uddannelses- og Forskningsministeriet Bilag 19 - Udenrigsministeriet Bilag 20 - Udlændinge- og Integrationsministeriet Rigsarkivet, den 6. januar 2023 Kirsten Villadsen Kristmar / Mette Hall-Andersen Bilag 1 Beskæftigelsesministeriet Bilag 2 Børne- og Undervisningsministeriet Bilag 3 Erhvervsministeriet Bilag 4 Finansministeriet Bilag 5 Forsvarsministeriet Bilag 6 Fødevareministeriet Bilag 7 Det tidligere Indenrigs- og Boligministeries ressort * Endelig afleveringsplan for det tidligere Indenrigs- og Boligministeries ressortområde udarbejdes i løbet af 1. kvartal 2023, både med henblik på fordeling af systemer efter ressortomlægningen d. 15.12.2022 og vedrørende eventuel revidering af afleveringsintervaller.
