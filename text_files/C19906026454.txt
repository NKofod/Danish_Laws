 Ved skrivelse af 19. september 1989 til Monopoltilsynet har de på vegne af  

 Danske Dagblades Forening anmodet om godkendelse efter konkurrencelovens §  

 14, stk. 1, således at foreningen også efter 1. januar 1990 kan opretholde  

 bestemmelser om faste priser på dagblade.
 I den anledning skal det herved meddeles, at ansøgningen vil blive  

 forelagt Konkurrencerådet til afgørelse i indeværende halvår.
 Endvidere skal der herved meddeles midlertidig godkendelse i henhold til  

 lovens § 14, stk. 1, således at det af foreningens medlemmer praktiserede  

 fastprissystem lovligt kan opretholdes i perioden frem til 1. juli 1990.
Endelig bemærkes, at en videreførelse af fastprissystemet efter 1. juli  

 1990 forudsætter, at der over for Konkurrencerådet er fremført tilstrækkeligt  

 vægtige grunde herfor.
Man skal derfor anmode Dem om inden 4 uger at  

 fremsende en udførlig redegørelse for de argumenter, som foreningen finder  

 Konkurrencerådet bør tage i betragtning ved sagens afgørelse.
Samtidig skal  

 man - med henblik på en nærmere drøftelse af denne redegørelse - herved  

 indkalde foreningen til møde i Konkurrencerådet onsdag den 14. februar 1990,  

 kl. 13.30.
 De bedes venligst snarest bekræfte dette mødetidspunkt eller telefonisk  

 aftale et andet tidspunkt med fuldmægtig Birte Petersen eller kontorchef Hans  

 Kierkegaard.
Venlig hilsen Johan Piper fm.
