Bilag 1 Betænkning afgivet af Sundhedsudvalget den 23. marts 2011 Betænkning over Forslag til lov om ændring af sundhedsloven (Specialiseret behandling på Øfeldt Centret) [af Pia Christmas-Møller (UFG)] 1. Ændringsforslag Pia Christmas-Møller (UFG) har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 29. oktober 2010 og var til 1. behandling den 16. november 2011. Lovforslaget blev efter 1. behandling henvist til behandling i Sundhedsudvalget.
Møder Udvalget har behandlet lovforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
Hanne Adamsen, Greve, Marianne Vinther Ammitzbøl, Bjarne Andersen, Mern, Greta Andersen og Carsten Dibbern, Lisa Grothe Andersen, Lone Andersen, Søborg, Willy Andersen, Solrød Strand, Christina Bjerregaard, Jannie Bogdanof, Køge, Philipp Brorsen, Farum, Flemming Bruun, Hvidovre, Mette Cadovius, Havdrup, Lee Coester, Jyllinge, Danske Fysioterapeuter Lotte Gonzalez Diaz, Næstved, Irene Elgaard, Køge, Claes Ettrup, Køge, Jesper Frøbreg og Peter Ravn, Carsten Funding, Risskov, Florence Glimø, Ole Hallager Hansen, Herlev, Peter Hansen, talsmand for Øfeldt-patienterne, Anita Holmberg, Judith Hvid, Borup, Tina Jakobsen, Køge, Amdi Jensen, Regstrup, Heidi Stein Jensen, Herfølge, Jytte Jensen, Solrød Strand, Adam Jensted, Ringe, Benn Jochumsen, Fakse Ladeplads, Kirsten Wohlert Johansen, Roskilde, Bente Knudsen, Vallensbæk, Per Knudsen, Jyllinge, Jens Karl Kobberbøl-Jensen, Rødovre, Niels Konradi, Greve, Gitte Korsgaard, Tune, Judith Krautwald, Greve, Gunilla Kristensen, Greve, Ingeborg Kristensen, Niels Jørgen Kristensen, Køge, Thordur Kristjansson, Ballerup, Ida Larsen, Haslev, Henry Clausen Lund, Kjellerup, Eigil Madsen, Jyllinge, Benny Mardov, Herlev, Kirsten Margrethe Møller, Albertslund, Edith Nielsen, København NV Lis og Ib Nielsen, Maiken Nielsen og Søren Schramm, Solrød Strand, Fie Norinder, Charlottenlund, John Erik Smedegaard Olsen, Faxe, Laila Petersen, Espergærde, Gert Rasmussen, Odense, Jette Rasmussen, Kalundborg, Knud Rasmussen, Herlev, K.
S. , Faxe, Anette Schalck, Roskilde, Anne Vilfort Sommerskov, Roskilde, Grethe Specht, Jane Stampe, Berit Støvlebæk, Albertslund, Annelise Beenfeldt Sørensen, Leif Sørensen, Brønshøj, Anne Thomsen, Kongens Lyngby, Fam.
Villumsen, Ringe, Olav Willadsen, Glostrup Erik Wrang, Greve, Eda Zelkowicz, Frederiksberg, Teddy Øfeldt, Øfeldt Centret ApS, Karlslunde, Jytte Ølbye, Solrød Strand, Ib Ørntoft, Hvidovre, Patienter og brugere på Øfeldt Centrene, 3 tidligere sundhedsministre og 5 fortroligt omdelte henvendelser.
Deputationer Endvidere har Jesper Frøberg og Peter Ravn og Øfeldt Centret mundtligt over for udvalget redegjort for deres holdning til lovforslaget.
Spørgsmål Udvalget har stillet 6 spørgsmål til indenrigs- og sundhedsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, SF, RV, EL og Pia Christmas-Møller (UFG)) indstiller lovforslaget til vedtagelse med det stillede ændringsforslag.
 Flertallet opfordrer ministeren til at lægge et forløb til rette, som kan føre til, at Øfelt Centrets uddannelse kan få autorisation.
 Et mindretal i udvalget (V(med undtagelse af Preben Rudiengaard), DF og KF) indstiller lovforslaget til forkastelse ved 3. behandling.
 Et andet mindretal i udvalget (Preben Rudiengaard) vil redegøre for sin stilling til lovforslaget ved 2. behandling.
 Venstres, Dansk Folkepartis og Det Konservative Folkepartis medlemmer af udvalget foreslår i stedet, at vederlagsfri optræning på Øfeldt Centret til patienter med et svært fysisk handicap bliver et regionalt myndigheds- og finansieringsansvar med fortsat placering i praksissektoren.
 Det foreslås således, at indenrigs- og sundhedsministeren, med hjemmel i sundhedsloven § 71, i bekendtgørelsen om tilskud til behandling og optræning på Øfeldt Centret ApS, fastsætter, at regionsrådet yder vederlagsfri optræning på Øfeldt Centret til henviste patienter, der har bopæl i de regioner, hvor afdelinger af Øfeldt Centret er beliggende.
Dermed føres den vederlagsfri optræning på Øfeldt Centret tilbage til regionalt regi  præcis som det var tilfældet før lovændringen, der trådte i kraft den 1. august 2008, jf. lov nr. 539 af 17. juni 2008 (lovforslag nr.
L 141 B fra Folketingsåret 2007-08, 2. samling) Overenskomsten med Øfeldt Centret føres således tilbage til regionerne fra kommunerne, en tilbageførsel, Teddy Øfeldt finder glædelig, jf. hans henvendelse omdelt på bilag 79.
Med lovforslaget er det foreslået, at Øfeldt Centret får hjemmel i sundhedslovens § 79 sammen med de øvrige specialsygehuse m.v.
Dermed vil patienter, der modtager optræning på Øfeldt Centret, blive omfattet af sundhedslovens regler om befordring eller befordringsgodtgørelse til sygehusbehandling.
Ifølge Sundhedsstyrelsen adskiller Øfeldt Centret sig imidlertid afgørende fra specialsygehusene omfattet af § 79, stk. 2, idet behandlingen på centeret er monofaglig og ambulant.
Det er Sundhedsstyrelsens vurdering, at træningen på Øfeldt Centrene er på niveau med anden træning i praksissektoren.
Det skønnes, at en overflytning af Øfeldt Centret til sundhedslovens sygehusbestemmelser vil medføre øgede udgifter, dels til befordring, dels til optræning af flere patienter på Øfeldt Centret.
Danske Regioner har skønnet, at det årlige antal patienter, som vil søge vederlagsfri optræning på Øfeldt Centret, vil stige fra ca. 340 til ca. 540 patienter som følge af en forbedret mulighed for hjælp til befordring.
Hertil kommer, at der vil blive et pres fra de ca. 56.000 patienter i hele landet, som modtager vederlagsfri fysioterapi, for ligeledes at blive omfattet af reglerne om befordring eller befordringsgodtgørelse efter sundhedsloven.
Øfeldt Centrets træningsmetoder er ikke forbeholdt Øfeldt Centret, f.eks. kan princippet om den intensive træning, som er en vigtig faktor i Øfeldt Centrets metoder, også anvendes af fysioterapeuter i praksissektoren og kommunerne.
Patienter med et svært fysisk handicap, som er berettiget til optræning på Øfeldt Centret, tilhører den patientgruppe, der efter sundhedsloven er berettiget til vederlagsfri fysioterapi.
Patienter behøver altså ikke nødvendigvis rejse langt for at få gavn af et væsentligt træningsprincip, som Øfeldt Centret har været med til at indføre.
Et vigtigt redskab til at få udbredt dokumenterede, effektive træningsprincipper er kliniske retningslinjer.
Der er enighed mellem alle interessenter på fysioterapiområdet om, at der skal udarbejdes tværfaglige kliniske retningslinjer for indsatsen for patienter med et svært fysisk handicap.
Træningsprincipper som f.eks. intensiv træning vil kunne indgå i sådanne retningslinjer.
Målet er, at indsatsen for mere end halvdelen af patienterne med et varigt, svært fysisk handicap skal være omfattet af kliniske retningslinjer inden for de nærmeste år.
 Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
4. Ændringsforslag med bemærkninger Ændringsforslag Til § 2 Af et mindretal (Pia Christmas-Møller) UFG, tiltrådt af et mindretal (S, SF, RV og EL):
 1) Paragraffen affattes således:
»§ 2 Loven træder i kraft den 1. januar 2012.« [Udskudt ikrafttræden] Bemærkninger Til nr. 1 Det foreslås, at loven først træder i kraft den 1. januar 2012, med henblik på at sikre tid til implementering af ordningen.
En oversigt over Folketingets sammensætning er optrykt i betænkningen.
Der gøres opmærksom på, at et flertal eller et mindretal i udvalget ikke altid vil afspejle et flertal/mindretal ved afstemning i Folketingssalen.
Louise Schack Elholm (V) Preben Rudiengaard (V) fmd.
Birgitte Josefsen (V) Sophie Løhde (V) Flemming Møller (V) Liselott Blixt (DF) Karin Nødgaard (DF) Vivi Kier (KF) Pia Christmas-Møller (UFG) nfmd.
Sophie Hæstorp Andersen (S) Flemming Møller Mortensen (S) Karen J.
Klint (S) Julie Skovsby (S) Karl H.
Bornhøft (SF) Jonas Dahl (SF) Manu Sareen (RV) Per Clausen (EL) Liberal Alliance, Kristendemokraterne, Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
