 I medfør af § 2, stk. 3, §§ 3 og 10 i lov om visse forhold på  

 telekommunikationsområdet, jf. lovbekendtgørelse nr. 474 af 1. juni 1994, som  

 ændret ved lov nr. 376 af 14. juni 1995, fastsættes:
Anvendelse og definitioner § 1.  Bekendtgørelsen omfatter vilkårene for udbud af  

 bredbåndsnet i lokalområder, i det følgende benævnt lokale bredbåndsnet.
 Stk. 2.  Bekendtgørelsen omfatter endvidere vilkårene  

 for udbud af teletjenester via lokale bredbåndsnet, jf. stk. 1, i det  

 følgende benævnt lokale bredbåndstjenester.
 Stk. 3.  Bekendtgørelsen omfatter ikke de bredbåndsnet,  

 som Tele Danmark A/S etablerer og driver i henhold til selskabets koncession.
 § 2.  Ved et bredbåndsnet forstås transmissionsanlæg  

 baseret på koaksialkabler, lyslederkabler eller lignende bredbåndskabler samt  

 radioanlæg, der er i stand til at transmittere mere end 2,048 Mbit/s eller en  

 båndbredde på over 2 MHz i et analogt system.
 Stk. 2.  Ved et lokalområde forstås et område inden for  

 en kommunes grænser.
 Stk. 3.  Ved udbud af et lokalt bredbåndsnet forstås  

 tilrådighedsstillelse af transmissionskapacitet i nettet med henblik på  

 fremføring af teletjenester.
 Stk. 4.  Ved en teletjeneste forstås en ydelse, der helt  

 eller delvist består i transmission og dirigering af signaler ved hjælp af  

 telekommunikationsteknik.
 Stk. 5.  Ved det offentlige telenet forstås den  

 offentlige faste telekommunikationsinfrastruktur, dvs. såvel det offentlige  

 koblede telefoninet, faste kredsløb og internationale faste kredsløb.
 Stk. 6.  Ved det offentlige koblede telefoninet forstås  

 det net, som i Danmark stilles til rådighed af Tele Danmark A/S med henblik  

 på udbud af en offentlig telefonitjeneste.
 Stk. 7.  Ved et fast kredsløb forstås en  

 transmissionsvej, som er stillet til rådighed af Tele Danmark A/S, og som er  

 fast etableret mellem to eller flere monopolskillepunkter.
 Stk. 8.  Ved et internationalt fast kredsløb forstås en  

 transmissionsvej, som er stillet til rådighed - helt eller delvis - af Tele  

 Danmark A/S, og som er fast etableret mellem to eller flere  

 monopolskillepunkter, og hvor mindst et monopolskillepunkt er placeret i  

 Danmark (eksklusive Færøerne og Grønland), og hvor et eller flere  

 monopolskillepunkter ligger uden for Danmark.
 Stk. 9.  Ved et monopolskillepunkt forstås den  

 grænseflade i telenettet, hvor der sker tilslutning til det offentlige  

 telenet.
Stk. 10.  Ved et satellitnet forstås en konfiguration af  

 to eller flere satellitjordstationer, der kommunikerer indbyrdes via  

 satellit.
Et satellitnet består som minimum af en  

 radiokommunikationsforbindelse fra en satellitjordstation til en satellit  

 (opsending) og en radiokommunikationsforbindelse fra en satellit til en  

 satellitjordstation (nedtagning).
 Stk. 11.  Ved en radio-/tv-tjeneste forstås en  

 teletjeneste, som indebærer fremføring af radio- og fjernsynsprogrammer.
 Stk. 12.  Ved en taletelefonitjeneste forstås en  

 teletjeneste, hvor der sker formidling af basal taletrafik for andre, dvs.  

 tidstro fremføring af tale mellem to eller flere nettermineringspunkter.
 Stk. 13.  Ved et nettermineringspunkt forstås den  

 grænseflade, hvor der sker tilslutning til et lokalt bredbåndsnet.
 Stk. 14.  Ved transportøren forstås den, der udbyder et  

 lokalt bredbåndsnet.
 Stk. 15.  Ved tjenesteudbyderen forstås den, der udbyder  

 en lokal bredbåndstjeneste.
Særlige vilkår for etablering og drift af lokale bredbåndsnet § 3.  Udbud af lokale bredbåndsnet ud over et  

 lokalområde må kun ske gennem det offentlige telenet via et  

 monopolskillepunkt eller gennem et satellitnet, jf. dog stk. 2.
 Stk. 2.  Uanset bestemmelsen i stk. 1 kan Telestyrelsen  

 efter ansøgning tillade udbud af et lokalt bredbåndnet ud over et  

 lokalområde, hvis særlige lokale forhold gør sig gældende, herunder hvis en  

 bebyggelse, som det pågældende bredbåndsnet skal betjene, gennemskæres af en  

 kommunegrænse.
 § 4.  Virksomheder inden for jernbanedrift,  

 forsyningsvirksomheder inden for gas, vand, varme og elektricitet, kommuner  

 og kommunale fællesskaber samt offentlige institutioner i øvrigt, der udbyder  

 egen infrastruktur, som er anlagt til interne driftsformål, må kun udbyde  

 lokale bredbåndsnet, hvis Telestyrelsen har meddelt tilladelse hertil i  

 medfør af administrative forskrifter fastsat i henhold til lovens § 3 f.
Særlige vilkår for udbud af lokale bredbåndstjenester § 5.  En tjenesteudbyder, der udbyder en lokal  

 bredbåndstjeneste, der indebærer udbud af en taletelefonitjeneste, og som  

 ikke giver mulighed for opkald til det offentlige koblede telefoninet i  

 Danmark, skal på forhånd give sine kunder oplysning herom.
§ 6.  En tjenesteudbyder, der udbyder en lokal  

 bredbåndstjeneste, der indebærer udbud af en taletelefonitjeneste, og som  

 giver kunderne mulighed for opkald til det offentlige koblede telefoninet i  

 Danmark, skal sikre, at alle brugere, der er tilsluttet tjenesten, har  

 mulighed for via den udbudte tjeneste Fælles vilkår for udbud af lokale bredbåndsnet og lokale  

 bredbåndstjenester § 7.  Transportøren eller tjenesteudbyderen skal på  

 forespørgsel over for enhver oplyse de vilkår, herunder hvilken kvalitet samt  

 hvilke takster og leveringstider, der gælder for udbudet af det lokale  

 bredbåndsnet eller den lokale bredbåndstjeneste.
 Stk. 2.  Transportøren eller tjenesteudbyderen skal over  

 for enhver på forespørgsel præcisere de grænsefladespecifikationer og  

 eventuelle hertil knyttede offentlige standarder, som anvendes i det udbudte  

 net eller den udbudte tjeneste.
 Stk. 3.  Hvis transportøren eller tjenesteudbyderen  

 stiller krav til terminaludstyr som betingelse for brug af det lokale  

 bredbåndsnet eller den udbudte lokale bredbåndstjeneste, skal disse krav være  

 offentligt tilgængelige, objektive og ikke-diskriminerende.
 Stk. 4.  For så vidt angår lokale bredbåndstjenester,  

 der indebærer udbud af en radio-/tv-tjeneste, og lokale bredbåndsnet gælder  

 stk. 1-3 kun, hvis tjenesten eller nettet udbydes til andre.
§ 8.  En transportør eller en tjenesteudbyder og  

 disses ansatte må ikke uberettiget videregive eller udnytte oplysninger om  

 andres brug af et lokalt bredbåndsnet eller en lokal bredbåndstjeneste eller  

 om indholdet heraf, som de får kendskab til i forbindelse med udbud af lokale  

 bredbåndstjenester i henhold til denne bekendtgørelse.
De skal tillige træffe  

 foranstaltninger med henblik på at sikre, at oplysningerne ikke er  

 tilgængelige for uvedkommende.
 Stk. 2.  Efter lovens § 3, stk. 4, finder bestemmelserne  

 i borgerlig straffelovs § 152 og §§ 152 d - 152 f tilsvarende anvendelse for  

 den, der er eller har været ansat hos en transportør eller en  

 tjenesteudbyder.
Oplysningspligt § 9.  Telestyrelsen kan afkræve en transportør eller  

 en tjenesteudbyder alle oplysninger, der skønnes nødvendige for  

 administrationen af denne bekendtgørelse.
Klager og sanktioner § 10.  Klager over overtrædelser af bestemmelserne i  

 §§ 3-8 rettes til Telestyrelsen.
 § 11.  Udbydes et lokalt bredbåndsnet eller en lokal  

 bredbåndstjeneste i strid med bestemmelserne i denne bekendtgørelse, kan  

 Telestyrelsen give transportøren henholdsvis tjenesteudbyderen påbud om at  

 foretage de fornødne ændringer.
 § 12.  Hvis et lokalt bredbåndsnet er tilsluttet det  

 offentlige telenet, eller en lokal bredbåndstjeneste udbydes via et lokalt  

 bredbåndsnet, der er tilsluttet det offentlige telenet, kan Telestyrelsen  

 pålægge Tele Danmark A/S at afbryde for nettets adgang til det offentlige  

 telenet, hvis et påbud givet efter § 11 ikke efterkommes.
 Stk. 2.  Er der sket afbrydelse efter stk. 1, kan der  

 reetableres adgang til det offentlige telenet, hvis transportøren eller  

 tjenesteudbyderen foretager de fornødne ændringer for at bringe udbudet af  

 det lokale bredbåndsnet eller den lokale bredbåndstjeneste i overensstemmelse  

 med bestemmelserne i bekendtgørelsen.
Straffebestemmelser § 13.  Med bøde straffes den, der Stk. 2.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeanvar.
Ikrafttræden § 14.  Bekendtgørelsen træder i kraft den 1. juli  

 1995.
