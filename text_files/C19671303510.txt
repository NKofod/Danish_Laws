 Til samtlige autoriserede destruktionsanstalter og de tilsynsførende  

 dyrlæger ved disse.
 Hermed meddeles, at forretningsgangen vedrørende meddelelse af  

 indførselstilladelse for kødmel, benmel, blodmel og levermel vil blive ændret  

 fra og med d. 1. oktober d.å., idet der tilstræbes en administrativ  

 forenkling.
I den anledning tilbagekaldes tidligere meddelte tilladelser til indførsel  

 og resterilisering af de nævnte varer.
Ikke udnyttede indførselstilladelser  

 bedes returneret.
 Fremover vil der efter ansøgning fra autoriserede destruktionsanstalter  

 eller disses moderselskaber kunne meddeles indførselstilladelse gældende for  

 bestemte autoriserede destruktionsanstalter til for egen eller andres regning  

 at indføre de nævnte varer her til landet på særlige betingelser.
 Tilladelsernes gyldighed vil blive 12 måneder.
 Ansøgning stiles til VD og indsendes til veterinærinspektøren i det  

 kødkontroldistrikt, hvori den pågældende anstalt er beliggende.
 Den tilsynsførende dyrlæge ved anstalten vil, hvis ansøgningen  

 imødekommes, blive bemyndiget til at udstede hjemtagelsestilladelser for de  

 enkelte sendinger.
 Det vil som hidtil blive pålagt anstalterne at sørge for desinfektion af  

 køretøjer, herunder jernbanevogne, der har været benyttet ved transporten.
 Politiet vil ordinært ikke blive impliceret, og toldvæsenets deltagelse  

 indskrænkes til kun at omfatte attestation om den indklarerede mængde på  

 hjemtagelsestilladelsen.
 P.V.V.
V.E.
Albertsen Hjemtagelsestilladelse for benmel, kødmel, blodmel og levermel.  

 Undertegnede tilsynsførende dyrlæge ved destruktionsanstalten aut. nr. ,  

 bekræfter herved, at anstalten er i besiddelse af en af veterinærdirektoratet  

 med bemyndigelse fra landbrugsministeriet udstedt tilladelse til uanset  

 bestemmelsen i bekendtgørelse nr. 9 af 10. januar 1933 angående forbud mod  

 indførsel af benmel m.v. at indføre benmel, kødmel, blodmel og levermel her  

 til landet for egen eller andres regning.
De i tilladelsen anførte  

 betingelser er anført omstående.
Anstalten ønsker nu at hjemtage hvilket herved tillades.
 Toldvæsenet anmodes om at returnere denne skrivelse til mig med oplysning  

 om varens indførsel.
------------------------------------------------------------------- Det bekræftes herved, at der d.d. på ovenstående tilladelse er indklareret Hr. dyrlæge Indførselstilladelse er meddelt på betingelse af 1. at varen ikke indeholder partikler, der ikke kan  

 passere en sigte med maskevidden 5 x 5 mm, 2. at varen ledsages af et af øvrigheden på hjemstedet  

 bekræftet certifikat, der viser, at varen har været underkastet en  

 sterilisationsproces; certifikatet skal afleveres til anstaltens  

 tilsynsførende dyrlæge, 3. at der forud for varens modtagelse på anstalten af  

 dennes tilsynsførende dyrlæge udstedes en hjemtagelsestilladelse, som  

 afleveres til toldvæsenet, og af dette returneres til dyrlægen, 4. at varen føres direkte fra havn eller grænsestation  

 til anstaltens urene afdeling for derefter at blive resteriliseret på  

 anstalten efter gældende regler, 5. at anstalten drager omsorg for at køretøjer,  

 herunder jernbanevogne, der har været anvendt ved varens transport, efter  

 anvendelsen straks omhyggeligt renses og desinficeres.
Til desinfektionen  

 skal anvendes en opløsning bestående af 30 g af handelsvaren formalin til 1  

 liter vand, 6. at anstaltens tilsynsførende dyrlæge samtidig med  

 frigivelsen af det pågældende regelret resteriliserede vareparti indsender  

 såvel de af toldvæsenet returnerede hjemtagelsestilladelser som de  

 tilsvarende udenlandske sterilisationscertifikater til veterinærinspektøren i  

 det pågældende kødkontroldistrikt, 7. at alle omkostninger ved indførselen m.v. er det  

 offentlige uvedkommende.
