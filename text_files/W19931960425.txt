Skattefri rejsegodtgørelse - Skattefri rejsegodtgørelse ved udenlandsk  

 arbejdsgiver Ligningsrådet blev anmodet om bindende  

 forhåndsbesked om følgende:
 Spørgsmål:
1. Er lønmodtagere, der er skattepligtige til  

 Danmark, berettiget til at modtage et skattefrit beløb på indtil  

 60 pct. af Ligningsrådets satser i henhold til reglen i ligningslovens  

 § 9, stk. 7, når lønnen udbetales direkte af den udenlandske  

 arbejdsgiver A til de danske lønmodtagere? 2. Er lønmodtagere, der er skattepligtige til  

 Danmark, berettiget til at modtage et skattefrit beløb på indtil  

 60 pct. af Ligningsrådets satser i henhold til reglen i ligningslovens  

 § 9, stk. 7, når lønnen udbetales af en A-skatteagent i Danmark  

 på vegne af den udenlandske arbejdsgiver A til de danske  

 lønmodtagere.
 Svar:
 Ad 1.
 Ja.
 Ad 2.
 Ja.
 Sagens omstændigheder var følgende:
 Arbejdsgiver A er et udenlandsk selskab, der blandt andet  

 afsætter kemiske produkter.
 Selskabet driver et repræsentationskontor i Danmark,  

 men har hverken datterselskaber eller filialer i Danmark.
 Repræsentationskontoret har 3 ansatte  

 salgsingeniører, der har til opgave at bearbejde hele det  

 skandinaviske marked samt markederne i de baltiske lande, Polen og en del af  

 Tyskland som led i selskabets salgsfremmende foranstaltninger.
 Medarbejdernes arbejdsområde medfører, at der  

 er betydelig rejseaktivitet i udlandet.
 Det blev lagt til grund, at selskabet hverken er  

 skattepligtig eller indeholdelsespligtig efter kildeskatteloven.
 Ligningsrådet svarede:
 Såfremt arbejdsgiveren afholder  

 lønmodtagerens udgifter ved rejse i udlandet efter regning, kan  

 arbejdsgiveren efter ligningslovens § 9, stk. 7, udbetale et skattefrit  

 beløb på indtil 60 pct. af Ligningsrådets satser for  

 skattefri rejsegodtgørelse.
 Lovbestemmelsen stiller ikke krav om, at arbejdsgiveren  

 skal være skattepligtig eller indeholdelses pligtig efter  

 kildeskatteloven.
 Arbejdsgiver A kan derfor udbetale godtgørelse  

 efter ligningslovens § 9, stk. 7, jf. reglerne i Told & Skat  

 Cirkulære 1992-18.
 Godtgørelsen skal beregnes på grundlag af  

 fortæringssatsen for det land, hvortil rejsen går.
 De ansatte skal over for de skattelignende myndigheder  

 kunne dokumentere, at betingelserne for udbetaling af skattefri  

 godtgørelse er opfyldt.
