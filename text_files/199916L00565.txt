Beretning afgivet af Trafikudvalget den 9. maj  

 2000 Beretning over Forslag til lov om ændring af lov om  

 Banestyrelsen m.v.
(Forlods overtagelse) [Af Kim Behnke (FRI) m.fl.] Udvalget har behandlet lovforslaget i nogle møder  

 og har herunder stillet et spørgsmål til trafikministeren, som  

 denne har besvaret skriftligt.
 Ministeren har i sin besvarelse af  

 spørgsmålet oplyst: »Som nævnt i forbindelse med 1. behandling af  

 lovforslaget mener jeg, at det af Frihed 2000 fremsatte lovforslag afspejler  

 en reel problematik i forbindelse med infrastrukturprojekter på  

 jernbaneområdet og i øvrigt også på  

 vejområdet.
 Jeg er således enig med forslagsstillerne i, at det  

 ikke er rimeligt, at borgere stavnsbindes på grund af statslige  

 anlægsprojekter, hvis særlige personlige forhold gør det  

 nødvendigt for borgeren at afhænde sin bolig.
 Jeg skal i den forbindelse minde om, at regeringen  

 på baggrund af en anbefaling fra Hummelmoseudvalget   i forbindelse med  

 et forslag til ændring af vejloven tilkendegav, at der fremover vil  

 blive indsat konkrete bestemmelser om forlods overtagelse begrundet i  

 borgernes forhold i projekteringslove for større vejanlæg i  

 lighed med den i projekteringsloven vedrørende rute 9, 18 og 21  

 indførte hjemmel.
Borgerne bør stilles ens, uanset om der er tale om  

 et vejprojekt eller et baneprojekt.
Der vil derfor i fremtidige  

 projekteringslove på baneområdet på tilsvarende måde  

 konkret blive indsat bestemmelser om forlods overtagelse.
 Der er imidlertid ikke, siden Hummelmoseudvalget afgav  

 rapport, vedtaget eller planlagt projekteringslove på  

 jernbaneområdet, og der er for den for tiden eneste aktuelle  

 projekteringslov på baneområdet, København-Ringsted, skabt  

 konkret hjemmel til forlods overtagelse foreløbig for i år ved  

 tekstanmærkning på finansloven.
Der er således for øjeblikket kun ét  

 helt aktuelt udestående spørgsmål, nemlig at etablere en  

 mere permanent adgang til forlods overtagelse i forbindelse med  

 København-Ringsted-projektet.
Som jeg gav tilsagn om under  

 førstebehandlingen af lovforslaget, vil regeringen vende tilbage med  

 sagen til Folketinget i efteråret 2000.
 På nuværende tidspunkt er det ikke muligt at  

 give en detaljeret redegørelse for, hvad der vil blive foreslået  

 som fremtidigt bevillingsmæssigt og juridisk grundlag for forlods  

 overtagelser i forbindelse med København-Ringsted-projektet.
Fra regeringens side er der   i overensstemmelse med  

 Hummelmoseudvalgets anbefalinger   udelukkende givet løfte om i  

 forbindelse med de fremtidige projekteringslove at indføre konkrete  

 bestemmelser om forlods overtagelse begrundet i borgernes forhold.« Trafikministeren har endvidere over for udvalget oplyst,  

 at ministeren i folketingsåret 2000-01 over for udvalget vil  

 redegøre for de hidtidige erfaringer i forbindelse med forlods  

 overtagelse i projekteringslovfasen med henblik på, at behovet for og  

 det nærmere indhold af fælles regler for vej- og  

 jernbaneområdet kan vurderes.
 Herefter udtaler udvalget, at man kan  

 tiltræde trafikministerens oplysninger.
