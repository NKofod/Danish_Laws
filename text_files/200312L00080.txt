Fremsat den 13. november 2003 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om beskatning til kommunerne af faste  

 ejendomme (Den amtskommunale grundskyldpromille for  

 landbrugsejendomme og lignende ejendomme) § 1 I lov om beskatning til kommunerne af faste ejendomme,  

 jf. lovbekendtgørelse nr. 783 af 1. september 2003, foretages følgende  

 ændringer:
 1.  

  

 I  

  

 § 2, stk. 4, 4. pkt.,  

  

 ændres »4,3  

 promille« til: »5,7 promille«.
 2.  

  

 I  

  

 § 5, stk. 2, 1. pkt.,  

  

 ændres »5,7  

 promille« til: »4,3 promille«.
§ 2 Indenrigs- og sundhedsministeren fastsætter tidspunktet  

 for lovens ikrafttræden.
§ 3 Stk. 1.  

  

 For  

 skatteåret 2004 gælder, at en nedsættelse af grundskylden for den enkelte  

 ejendom, der er en følge af bestemmelsen i § 5, stk. 2, i lov om  

 beskatning til kommunerne af faste ejendomme, som affattet ved denne lovs  

 § 1, nr. 2, foretages ved afkortning af den eller de opkrævninger af  

 ejendomsskatter, der forfalder til betaling den 1. juli 2004 eller senere.  

 Hvis  

 der er tale om mere end en rate, fordeles nedsættelsen ligeligt på alle  

 raterne.
Hvis nedsættelsen ikke fuldt ud kan ske ved afkortning, udbetales  

 den  

 overskydende del af nedsættelsen den 1. oktober 2004 til ejendommens ejer,  

 jf.  

 § 29, stk. 1, i lov om beskatning til kommunerne af faste  

 ejendomme.
 Stk. 2.  

  

 Statskassen  

 yder for skatteåret 2004 et særligt tilskud til de kommuner og amtskommuner,  

 der lider et provenutab som følge af bestemmelsen i § 5, stk. 2, i  

 lov om beskatning til kommunerne af faste ejendomme, som affattet ved denne  

 lovs § 1, nr. 2. Indenrigs- og sundhedsministeren fastsætter de nærmere  

 regler om beregning og udbetaling af det særlige tilskud.
 Stk. 3.  

  

 Ved  

 opgørelsen af beskatningsgrundlaget for amtskommuner for tilskudsåret 2004,  

 jf.  

 § 24 i lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 719 af 13. august 2003, indgår  

 provenuet af grundskyld inklusiv tilskud som opgjort efter denne lovs  

 § 3,  

 stk. 2.
Bemærkninger til lovforslaget Almindelige bemærkninger 1. Formålet med lovforslaget Formålet med lovforslaget er at kompensere jordbrugerne for  

 afvikling af konsulenttilskudsordningen under Fødevareministeriet på 95 mio.  

 kr.
Det følger af det supplerende regeringsgrundlag Vækst Velfærd Fornyelse  

 II,  

 at der i takt med en evt. reduktion af de samlede tilskud til landbruget skal  

 ske nedsættelse af landbrugets indenlandske omkostninger gennem en  

 nedsættelse  

 af beskatningen af landbrugets produktionsjord.
 Ifølge forslag til finanslov 2004 og aftale mellem  

 regeringen (Venstre og Det Konservative Folkeparti) og Dansk Folkeparti om  

 finansloven for 2004 kompenseres jordbrugerne for afviklingen af  

 konsulentordningen under Fødevareministeriet ved en nedsættes af landbrugets  

 jordskattebetaling.
1.1. Gældende ret Under konsulentordningen under Fødevareministeriet ydes der  

 tilskud til nedbringelse af jordbrugernes egenbetaling ved brug af  

 konsulentrådgivning.
Støtten udbetales til ca. 90 godkendte foreninger, som  

 står for rådgivningen af jordbrugere.
Efter de gældende regler pålignes den amtskommunale  

 grundskyld med 10 promille  dog kun med 5,7 promille af ejendomme, der  

 på  

 tidspunktet for den vurdering, som lægges til grund ved skatteberegningen, må  

 anses for benyttet til landbrug, gartneri, planteskole eller frugtplantage,  

 jf.  

 § 33, stk. 1, i vurderingsloven.
Ejendomme beliggende i Københavns,  

 Frederiksberg og Bornholms Kommuner pålignes ikke amtskommunal grundskyld,  

 men  

 en promillesats svarende til den amtskommunale grundskyldpromille for de  

 pågældende ejendomstyper tillægges den kommunale grundskyldpromille i  

 Københavns, Frederiksberg og Bornholms Kommuner.
1.2. Lovforslagets indhold Det foreslås at kompensere jordbrugserhvervet for bortfald  

 af tilskud under konsulentordningen under Fødevareministeriet ved at nedsætte  

 den amtskommunale grundskyldpromille for jord, der efter § 33,  

 stk. 1, i vurderingsloven må anses for benyttet til landbrug, gartneri,  

 planteskole eller frugtplantage, fra 5,7 promille til 4,3 promille.
I 2004  

 svarer nedsættelsen af grundskyldpromillen med 1,4 promillepoints stort set  

 til  

 besparelsen på det statslige tilskud til jordbrugets konsulentordning.
I de  

 kommende år vil reduktionen i kroner være afhængig af udviklingen i de  

 afgiftspligtige grundværdier.
Der ydes de berørte amtskommuner og kommuner (København, Frederiksberg  

 og Bornholm) kompensation for provenutabet.
Det foreslås, at staten for 2004  

 kompenserer de berørte amtskommuner og kommuner individuelt for deres tab som  

 følge af grundskyldpromillenedsættelsen.
Den individuelle  

 kompensationsordning  

 gælder alene for 2004. For de følgende år vil de berørte amtskommuner og  

 kommuner blive kompenseret for virkningen af provenutabet ved en forhøjelse  

 af  

 det amtskommunale bloktilskud.
2. Økonomiske og administrative konsekvenser for  

 det offentlige Forslaget indebærer et årligt mindreprovenu fra grundskyld  

 for amtskommunerne og Bornholms, Københavns og Frederiksberg Kommuner i det  

 omfang, der i disse kommuner er landbrugsejendomme m.v.
Det samlede  

 provenutab  

 er på grundlag af de skønnede afgiftspligtige grundværdier for 2004 anslået  

 til  

 ca. 96 mio. kr.
Staten yder i 2004 de berørte amtskommuner og kommuner en  

 individuel kompensation for provenutabet.
Der vil blive sigtet mod, at det  

 samlede kompensationsbeløb kan udbetales til de enkelte kommuner den 1.  

 september 2004. Den individuelle kompensationsordning gælder alene for 2004.  

 For de følgende år vil de berørte amtskommuner og kommuner blive kompenseret  

 for virkningen af provenutabet ved en forhøjelse af det amtskommunale  

 bloktilskud.
Det bemærkes, at ordningen udformes som en nedsættelse af  

 opkrævningerne i 2. halvår af de allerede pålignede ejendomsskatter for hele  

 skatteåret 2004. Derved vil der for kommunerne under ét i 2004 blive tale om  

 en  

 vis likviditetsfordel.
Samtidig vil ordningen medføre en vis  

 meradministration  

 for kommunerne i 2004, da grundskyldsnedsættelsen for dette år vil gøre det  

 nødvendigt at udsende nye opkrævninger for de berørte ejendomme.
 Der vil ligeledes blive tale om en vis statslig  

 administration i 2004 i forbindelse med udbetaling af tilskud til kommunerne  

 til dækning af provenutabet som følge af grundskyldsnedsættelsen.
3. Økonomiske konsekvenser for erhvervslivet Den foreslåede nedsættelse af den amtskommunale  

 grundskyldpromille for landbrugsejendomme m.v. fra 5,7 promille til 4,3  

 promille indebærer en lempelse af de samlede udgifter til ejendomsskatter for  

 landbrugsjord m.v., der for 2004 er skønnet til ca. 96 mio. kr.
Lempelsen  

 modsvares dog af bortfaldet af konsulentordningen under Fødevareministeriet  

 på  

 95 mio. kr.
Samlet set vil der ske en vis omfordeling inden for erhvervet,  

 idet  

 skattelettelserne vil blive udmøntet på alle ejere af landbrugsjord m.v. i  

 forhold til de afgiftspligtige grundværdier, hvorimod den fordelingsmæssige  

 virkning af bortfald af tilskuddet til konsulentordningen er afhængig af,  

 hvor  

 meget den enkelte bruger benytter ordningen.
4. Administrative konsekvenser for erhvervslivet Ingen.
5. Regionale konsekvenser De regionale konsekvenser af forslaget vurderes at være  

 begrænsede.
Med konsulentordningen ydes der indirekte tilskud til de enkelte  

 brugere af ordningerne gennem reduceret brugerbetaling for konsulentbistand.  

 Lempelsen i jordskatterne vil derimod blive udmøntet jævnt på alle ejere af  

 landbrugsejendomme m.v. i forhold til de afgiftspligtige grundværdier.
6. Miljømæssige konsekvenser Ingen.
7. Administrative konsekvenser for borgerne Ingen.
8. Forholdet til EU Lovforslaget skal notificeres for Europa-Kommissionen i  

 medfør af EU-rettens statsstøtteregler.
Den vedtagne lov kan derfor først  

 sættes i kraft efter at være blevet godkendt af Europa-Kommissionen.
9. Høringer Lovforslaget har været sendt til høring hos Kommunernes  

 Landsforening, Amtsrådsforeningen, Københavns og Frederiksberg Kommuner,  

 Dansk  

 Landbrug og Den Danske Skatteborgerforening.
Vurdering af  

 lovforslagets konsekvenser Positive konsekvenser Negative konsekvenser Økonomiske konsekvenser for  

 stat, kommuner og amtskommuner Ingen Ingen Administrative konsekvenser  

 for stat, kommuner og amtskommuner En varig administrativ  

 lettelse for staten ved afviklingen af konsulentordningen.
 En midlertidig kommunal  

 meradministration ved ændring af ejendomsskattebilletter og en midlertidig  

 statslig meradministration som følge af udbetaling af tilskud til kommunerne.
Økonomiske konsekvenser for  

 erhvervslivet Lempelsen indebærer isoleret  

 en lempelse af ejendomsskatterne for landbrugsjord m.v.
Lempelsen modsvares  

 dog af bortfaldet af konsulentordningen under Fødevareministeriet.  

 Nettoeffekten vil være en vis omfordeling inden for erhvervet.
Administrative konsekvenser  

 for erhvervslivet Ingen Ingen Økonomiske konsekvenser for  

 borgerne Ingen Ingen Administrative konsekvenser  

 for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget skal notificeres  

 for Europa-Kommissionen i henhold til EU-rettens statsstøtteregler.
Bemærkninger til de enkelte bestemmelser Til § 1 Til nr. 1 Der er tale om en konsekvensrettelse som følge af, at den  

 amtskommunale grundskyldpromille for landbrugsjord m.v. nedsættes fra 5,7  

 promille til 4,3 promille.
Ifølge § 2, stk. 4, i  

 ejendomsskatteloven  

 ydes eventuel kompensation for provenutab som følge af loftet på 12 promille  

 over den primærkommunale grundskyldpromille for produktionsjord til  

 Københavns,  

 Frederiksberg og Bornholms Kommuner  for så vidt angår de typer  

 ejendomme, der  

 er omfattet af ejendomsskattelovens § 5, stk. 2  alene på  

 baggrund  

 af kommunens grundskyldpromille nedsat med 4,3 promille, som er forskellen  

 mellem den amtskommunale grundskyldpromille for disse ejendomme og den  

 generelle amtskommunale grundskyldpromille på 10. Ved ændringen sikres, at  

 kompensationen også fremover vil blive ydet på baggrund af de pågældende  

 kommuners grundskyldpromille nedsat med forskellen mellem den generelle  

 amtskommunale grundskyldpromille og grundskyldpromillen for de ejendomme, som  

 er omfattet af ejendomsskattelovens § 5, stk. 2.
Til nr. 2 Ifølge den foreslåede ændring i § 5, stk. 2,  

 nedsættes den amtskommunale grundskyldpromille af ejendomme, der på  

 tidspunktet  

 for den vurdering, som lægges til grund ved skatteberegningen, må anses for  

 benyttet til landbrug, gartneri, planteskole eller frugtplantage, jf.  

 § 33, stk. 1, i vurderingsloven, fra 5,7 promille til 4,3 promille.  

 Denne del af den afgiftspligtige grundværdi opgøres som den samlede  

 afgiftspligtige grundværdi bortset fra den afgiftspligtige grundværdi, der er  

 fastsat for stuehuset med tilhørende grund og have.
Grundskyld af  

 stuehusværdien opkræves således med den almindelige amtskommunale  

 grundskyldpromille på 10.
 I Københavns, Frederiksberg og Bornholms Kommuner lægges  

 den promille, der er fastsat for amtskommunal grundskyld for de forskellige  

 typer ejendomme, jf. ejendomsskattelovens § 5, til de minimums- og  

 maksimumsgrænser, som er gældende for fastsættelse af grundskyldpromillen i  

 disse kommuner.
Til § 2 Da lovforslaget skal notificeres for Europa-Kommissionen,  

 og da den vedtagne lov først kan sættes i kraft efter at være blevet godkendt  

 af Europa-Kommissionen, foreslås det, at indenrigs- og sundhedsministeren  

 fastsætter tidspunktet for lovens ikrafttræden.
Loven vil have virkning fra  

 og  

 med skatteåret 2004 og vil derfor tidligst blive sat i kraft fra den 1.  

 januar  

 2004, hvor tilskuddet til konsulentordningen under Fødevareministeriet  

 bortfalder.
Til § 3 Af stk. 1 fremgår, at ordningen udformes som en  

 nedsættelse i 2. halvår af de allerede pålignede ejendomsskatter for 2004.  

 Det  

 vil ikke være praktisk muligt at indarbejde nedsættelsen i de opkrævninger,  

 der  

 skal udsendes for 2004. Der henvises i den forbindelse til, at den vedtagne  

 lov  

 først kan sættes i kraft efter at være blevet godkendt af  

 Europa-Kommissionen,  

 jf. lovforslagets § 2. Nedsættelsen skal svare til forskellen mellem den  

 grundskyld, der er pålignet den enkelte ejendoms landbrugsjord m.v. med den  

 nugældende grundskyldpromille på 5,7 promille, og den grundskyld, der ville  

 være blevet pålignet ejendommen med en promille på 4,3. Den samlede  

 nedsættelse  

 fordeles ligeligt på den eller de rater af ejendomsskatter, der forfalder til  

 betaling den 1. juli 2004 eller senere.
For at sikre mod den situation, hvor  

 pålignede ejendomsskatter for 2. halvår 2004 undtagelsesvis vil kunne være  

 mindre end nedsættelsen, er det fastsat, at den overskydende del af  

 nedsættelsen udbetales den 1. oktober 2004 til ejendommens ejer på dette  

 tidspunkt.
Ifølge stk. 2 yder statskassen for skatteåret 2004 et  

 særligt tilskud til de amtskommuner og kommuner, der lider et provenutab som  

 følge af ordningen.
Der vil blive fastsat nærmere regler om udformningen af  

 kompensationsordningen.
Ordningen forventes tilrettelagt således, at de  

 berørte  

 kommuner og amtskommuner på grundlag af beregningen af nedsættelser af  

 grundskyld for den enkelte ejendom indberetter den samlede nedsættelse i  

 kommunen eller amtskommunen for skatteåret 2004 til Indenrigs- og  

 Sundhedsministeriet, som herefter udbetaler et foreløbigt kompensationsbeløb  

 i  

 2. halvår 2004. Kommunerne og amtskommunerne skal efter tilskudsårets udløb  

 indsende en af kommunens eller amtskommunens revision attesteret endelig  

 opgørelse over den samlede nedsættelse som følge af ordningen.
Herefter  

 foretages en eventuel efterregulering af de udbetalte kompensationsbeløb.
Der  

 foretages herefter ikke yderligere efterregulering.
Bestemmelsen i stk. 3 indebærer, at de afgiftspligtige  

 grundværdier, der indgår ved opgørelse af det amtskommunale  

 beskatningsgrundlag  

 for 2004, jf. § 24 i lov om kommunal udligning og generelle tilskud til  

 kommuner og amtskommuner, opgøres inklusiv tilskud efter denne lovs § 3,  

 stk. 2, dvs. uden nedsættelsen af grundskylden fra 5,7 promille til 4,3  

 promille.
Beskatningsgrundlaget for en amtskommune til beregning af tilskuds-  

 og udligningsbeløb opgøres som summen af amtskommunens indkomstskat,  

 grundskyld  

 og amtskommunens andel af ejendomsværdiskat divideret med  

 udskrivningsprocenten.
Formålet med bestemmelsen er at sikre parallelitet  

 mellem skattesystemet og tilskuds- og udligningssystemet.
Efter stk. 2  

 kompenseres amtskommunerne i 2004 af staten for provenutabet som følge af  

 nedsættelsen af grundskylden fra 5,7 promille til 4,3 promille.
Bestemmelsen  

 i  

 stk. 3 indebærer, at de enkelte amtskommuner i 2004 får beregnet  

 tilskuds-  

 og udligningsbeløb uden hensyntagen til nedsættelsen af grundskyldspromillen.  

 Til gengæld får amtskommunerne tilsvarende beregnet kompensationen ud fra det  

 fulde provenu, dvs. uden fradrag for tilskud og udligning.
Denne ordning  

 gælder  

 alene for 2004, idet virkningen af den reducerede grundskyld fra og med 2005  

 automatisk indgår i tilskuds- og udligningssystemet.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om beskatning til kommunerne af faste  

 ejendomme, jf. lovbekendtgørelse nr. 783 af 1. september 2003, foretages  

 følgende ændringer:
§ 2. - - - 1.  

  

 I  

 § 2, stk. 4, 4. pkt.,  

 ændres »4,3  

 promille« til: »5,7 promille«.
Stk. 4.  

  

 Indenrigs- og sundhedsministeren yder et særligt tilskud til de kommuner, der  

 er omfattet af stk. 3. Tilskuddet til den enkelte kommune skal svare til  

 det beløb, hvormed grundskylden til kommunen af de ejendomme, der er nævnt i  

 stk. 3, nedsættes for det pågældende skatteår.
Hvis en kommunes  

 grundskyldpromille for et skatteår er højere end for 2002, beregnes  

 tilskuddet på grundlag af kommunens grundskyldpromille for skatteåret 2002.  

 For Københavns, Frederiksberg og Bornholms Kommuner ydes et eventuelt tilskud  

 for de typer ejendomme, der er omfattet af § 5, stk. 2, alene på  

 baggrund af kommunens grundskyldpromille nedsat med 4,3 promille.
For  

 Bornholms Kommune beregnes tilskuddet højest på baggrund af kommunens  

 grundskyldpromille for 2003.
§ 5.  

  

 -  

 - - 2.  

  

 I  

 § 5, stk. 2, 1. pkt.,  

 ændres »5,7  

 promille« til: »4,3 promille«.
Stk. 2.  

  

 Af  

 ejendomme, der på tidspunktet for den vurdering, som lægges til grund ved  

 skatteberegningen, må anses for benyttet til landbrug, gartneri, planteskole  

 eller frugtplantage, jf. § 33, stk. 1, i vurderingsloven, opkræves  

 den amtskommunale grundskyld dog med 5,7 promille af en del af de pågældende  

 ejendommes afgiftspligtige grundværdi.
Denne del af den afgiftspligtige  

 grundværdi opgøres som den samlede afgiftspligtige grundværdi bortset fra den  

 afgiftspligtige grundværdi, der er fastsat for stuehuset med tilhørende grund  

 og have.
