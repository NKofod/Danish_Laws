Nr BSF 54 Forslag til folketingsbeslutning om Danmarks ratifikation af  

 overenskomsten om oprettelse af Den Europæiske Bank for Genopbygning og  

 Udvikling Fremsat af udenrigsministeren (Ellemann-Jensen) den 6. marts 1991 Vedtaget ved anden (sidste) behandling den 19. marts 1991 Folketinget meddeler sit samtykke til, at Danmark ratificerer den i Paris den 29. maj 1990 undertegnede overenskomst om oprettelse af Den Europæiske Bank for Genopbygning og Udvikling.
Overenskomst om Den Europæiske Bank for Genopbygning og Udvikling Indhold Kapitler I Formål, opgaver og medlemmer II Kapital III Bankens virksomhed IV Lånoptagelse og andre beføjelser V Valutaer VI Organisation og ledelse VII Udtræden og suspension af medlemmer: midlertidig og definitiv  

 standsning af Bankens virksomhed VIII Retsstilling, immuniteter, privilegier og fritagelser IX Ændringer, fortolkning, voldgift X Afsluttende bestemmelser Tillæg A Tillæg B Oversættelse Overenskomst om oprettelse af Den Europæiske Bank for Genopbygning og  

 Udvikling De kontraherende parter, som bekender sig til de grundlæggende principper om demokratisk  

 flerpartistyre, faste retsregler, respekt for menneskerettighederne samt  

 markedsøkonomi, som minder om slutakten fra Konferencen om Sikkerhed og Samarbejde i  

 Europa, særlig dens deklaration om principper, som hilser de central- og østeuropæiske landes bestræbelser for at indføre  

 et demokratisk flerpartisystem, styrke de demokratiske institutioner, de  

 almindelige retsprincipper og respekten for menneskerettighederne samt deres  

 vilje til at gennemføre reformer for at lette overgangen til  

 markedsorienterede økonomier, velkommen, som lægger vægt på at etablere et snævert og koordineret samarbejde med  

 henblik på at fremme økonomiske fremskridt i de central- og østeuropæiske  

 lande for at hjælpe deres økonomier til at blive mere konkurrencedygtige på  

 internationalt plan og bistå dem i deres genopbygning og udvikling og således  

 i givet fald reducere risici i forbindelse med finansiering af deres  

 økonomier, som er overbevist om, at oprettelsen af en multilateral finansiel  

 institution, der har en grundlæggende europæisk karakter og en bred  

 international medlemskreds, vil kunne bidrage til at tjene disse formål og  

 vil kunne blive en ny og enestående samarbejdsstruktur i Europa, er blevet enige om at oprette Den Europæiske Bank for Genopbygning og  

 Udvikling (herefter benævnt »Banken«), der udøver sin virksomhed i  

 overensstemmelse med følgende bestemmelser:
Kapitel 1 Formål, opgaver og medlemmer Artikel 1 Formål Bankens formål er - ved at bidrage til økonomiske fremskridt og økonomisk  

 genopbygning - at lette overgangen til åbne markedsorienterede økonomier samt  

 fremme privat initiativ og foretagsomhed i de central- og østeuropæiske  

 lande, som bekender sig til og anvender principperne om demokratisk  

 flerpartistyre, pluralisme og markedsøkonomi.
Artikel 2 Opgaver 1. For på lang sigt at opfylde det angivne formål, der består i at lette  

 de central- og østeuropæiske landes ovegang til markedsorienterede økonomier  

 og fremme privat initiativ og foretagsomhed, bistår Banken modtager  

 medlemslandene med at gennemføre strukturelle økonomiske reformer inden for  

 de forskellige sektorer, herunder afmonopolisering, decentralisering og  

 privatisering, for at hjælpe dem med at blive fuldt integreret i den  

 internationale økonomi; Banken træffer med henblik herpå foranstaltninger,  

 der sigter på:
(i) gennem private og andre interesserede investorer at fremme  

 oprettelsen, forbedringen og udviklingen af produktive, konkurrencedygtige og  

 private aktiviteter, særlig små og mellemstore virksomheder; (ii) at mobilisere indenlandsk og udenlandsk kapital og erfarne ledere med  

 sigte på det under (i) nævnte formål; (iii) at fremme produktive investeringer, herunder i tjenestesektoren og  

 den finansielle sektor og i hertil knyttede infrastrukturer, når dette er  

 nødvendigt for at støtte privat initiativ og foretagsomhed, således at der  

 bidrages til at skabe et konkurrencebetonet erhvervsklima og til at forbedre  

 produktiviteten, levestandarden og arbejdsvilkårene; (iv) at tilvejebringe teknisk bistand til forberedelse, finansiering og  

 gennemførelse af relevante projekter, enten enkeltprojekter eller projekter,  

 der indgår i særlige investeringsprogrammer; (v) at stimulere og tilskynde til udviklingen af kapitalmarkeder; (vi) at støtte sunde og økonomisk bæredygtige projekter, som vedrører  

 flere modtagermedlemslande; (vii) inden for rammerne af alle Bankens aktiviteter, at fremme en  

 miljømæssig sund og bæredygtig udvikling; (viii) at iværksætte sådanne andre aktiviteter og levere sådanne andre  

 tjenesteydelser, som kan fremme disse opgaver.
 2. Under udførelsen af de i stk. 1 nævnte opgaver etablerer Banken et  

 snævert samarbejde med alle medlemmerne og - på en måde, den finder  

 hensigtsmæssig under iagttagelse af denne overenskomsts bestemmelser - med  

 Den Internationale Valutafond, Den Internationale Bank for Genopbygning og  

 Økonomisk Udvikling, Den Internationale Finansieringsinstitution (IFC), Det  

 Multilaterale Investeringsgarantiorgan (MIGA) og Organisationen for Økonomisk  

 Samarbejde og Udvikling (OECD); den samarbejder endvidere med De Forenede  

 Nationer og herunder særorganisationerne og andre dertil knyttede organer  

 samt med enhver anden organisation, privat eller offentlig, der beskæftiger  

 sig med økonomisk udvikling og investeringer i central- og østeuopæiske  

 lande.
Artikel 3 Medlemmer 1. Følgende kan optages som medlemmer af Banken:
 (i) 1) europæiske lande og 2) ikke-europæiske lande, der er medlemmer af  

 Den Internationale Valutafond;(ii) Det Europæiske Økonomiske Fællesskab og  

 Den Europæiske Investeringsbank.
 2. Lande, der kan blive medlemmer af Banken efter stk. 1, men som ikke  

 bliver medlemmer efter artikel 61, kan optages som medlemmer på sådanne  

 vilkår og betingelser, som Banken måtte fastsætte, når mindst to tredjedele  

 af repræsntantskabsmedlemmerne, der mindst repræsenterer tre fjerdedele af  

 medlemmernes samlede stemmetal, træffer beslutning herom.
Kapitel II Kapital Artikel 4 Autoriseret aktiekapital 1. Den oprindelige autoriserede aktiekapital er ti milliarder  

 (10.000.000.000) ecu.
Den fordeles på en million (1.000.000) aktier, der hver  

 har en pålydende værdi af ti tusinde (10.000) ecu, og som kun medlemmerne har  

 adgang til at tegne i overensstemmelse med bestemmelserne i artikel 5.
2. Den oprindelige aktiekapital deles i indbetalte aktier og aktier, der  

 kan kræves indbetalt.
Den samlede pålydende værdi af de indbetalte aktier  

 andrager fra starten tre milliarder (3.000.000.000) ecu.
 3. Den autoriserede aktiekapital kan når som helst og på passende vilkår  

 udvides ved en beslutning truffet af mindst to tredjedele af  

 repræsentantskabsmedlemmerne, der mindst repræsenterer tre fjerdedele af  

 medlemmernes samlede stemmetal.
Artikel 5 Aktietegning 1. Hvert medlem tegner aktier i Banken i overensstemmelse med sine egne  

 interne procedurer.
For så vidt angår den oprindelige autoriserede  

 aktiekapital, skal de indbetalte aktier og de aktier, der kan kræves  

 indbetalt, tegnes i forholdet 3:7. Det oprindelige antal aktier, der kan  

 tegnes af de signatarer, som bliver medlemmer i overensstemmelse med artikel  

 61, er det i bilag A anførte.
Alle medlemmers oprindelige aktietegning skal  

 omfatte mindst hundrede (100) aktier.
 2. Det oprindelige antal aktier, som skal tegnes af lande, der optages som  

 medlemmer i overensstemmelse med artikel 3, stk. 2, fastsættes af  

 repræsentantskabet, dog på den betingelse, at EØF-landenes, Det Europæiske  

 Økonomiske Fællesskabs og Den Europæiske Investeringsbanks aktiebesiddelser  

 tilsammen stadig udgør over halvdelen af den samlede tegnede kapital.
3. Repræsentantskabet tager mindst hvert femte (5.) år Bankens  

 aktiekapital op til revision.
Hvis den autoriserede aktiekapital forhøjes,  

 skal hvert medlem have lejlighed til på sådanne ensartede vilkår og  

 betingelser, som repræsentantskabet måtte fastsætte, at overtage en så stor  

 procent af aktiekapitalens forøgelse, som medlemmets tegnede aktiebeløb udgør  

 af Bankens samlede tegneede aktiekapital umiddelbart før forhøjelsen.
Et  

 medlem er ikke forpligtet til at overtage nogen del af en kapitaludvidelse.
 4. Med forbehold af bestemmelserne i stk. 3 kan repræsentantskabet efter  

 anmodning fra et medlem forhøje dette medlems aktieandel eller tildele dette  

 medlem andele inden for den autoriserede aktiekapital, som ikke er blevet  

 tegnet af andre medlemmer, dog på den betingelse, at EØF-landenes, Det  

 Europæiske Økonomiske Fællesskabs og Den Europæiske Investeringsbanks  

 aktiebesiddelser tilsammen stadig udgør over halvdelen af den samlede tegnede  

 kapital.
5. Medlemmernes oprindeligt tegnede aktier udstedes til parikurs.
Andre  

 aktier udstedes til parikurs, medmindre repræsentantskabet med et flertal på  

 mindst to tredjedele af repræsentantskabsmedlemmerne, der mindst  

 repræsenterer tre fjerdedele af medlemmmernes samlede stemmetal, beslutter at  

 udstede dem under særlige omstændigheder på andre vilkår.
 6. Aktierne må ikke under nogen som helst form pantsættes eller behæftes,  

 og de kan kun overdrages til Banken i overensstemmelse med kapitel VII.
7. Aktionærernes ansvar er begrænset til den ikke indbetalte del af  

 aktiernes emissionspris.
Et medlem hæfter ikke, på grund af sit medlemskab,  

 for Bankens forpligtelser.
Artikel 6 Indbetaling af tegnede aktiebeløb 1. Betaling af indbetalte andele af det beløb, der oprindeligt er tegnet  

 af de signatarer, som bliver medlemmer i overensstemmelse med artikel 61,  

 foretages i fem (5) rater, der hver udgør tyve (20) procent.
Den første rate  

 indbetales af medlemmet inden tres (60) dage efter overenskomstens  

 ikrafttræden eller inden tres (60) dage efter deponeringen af ratifikations-,  

 accept- eller godkendelsesdokumentet i overensstemmelse med artikel 61,  

 såfremt deponeringen finder sted efter ikrafttrædelsesdatoen.
De resterende  

 fire rater forfalder hver gang et år efter forfaldstidspunktet for den  

 foregående rate og indbetales i overensstemmelse med hvert medlems egne  

 interne procedurer.
2. Betaling af de i stk. 1 omhandlede rater eller betaling fra et medlem,  

 der er optaget i overensstemmelse med artikel 3, stk. 2, kan for halvtreds  

 (50) procents vedkommende erlægges i form af gældsbeviser, der er udstedt af  

 medlemmet og benævnt i enten ecu, USD eller yen; de anvendes i takt med  

 Bankens udbetalingsbehov i forbindelse med dens virksomhed.
Disse  

 gældsbeviser er ikke-negotiable og ikke-rentebærende og skal på Bankens  

 anfordring kunne indfries til pari.
Indfrielser af disse gældsbeviser  

 foretages over passende perioder på en sådan måde, at deres værdi i ecu på  

 anfordringstidspunktet er proportional med antallet af indbetalte aktier, som  

 hvert medlem, der har deponeret disse gældsbeviser, har tegnet eller  

 besidder.
 3. Et medlems indbetalingsforpligtelser i forbindelse med den oprindelige  

 aktietegning afregnes enten i ecu, USD eller yen på grundlag af den  

 pågældende valutas gennemsnitlige valutakurs over for ecu for perioden 30.  

 september 1989 til 31. marts 1990.
 4. Den del af Bankens aktiekapital, der kan kræves indbetalt, kan under  

 hensyntagen til artikel 17 og 42 kun kræves indbetalt, efterhånden som og når  

 det kræves af hensyn til Bankens forpligtelser.
5. Hvis der kræves indbetaling i henhold til stk. 4, foretager medlemmmet  

 indbetaling i ecu, USD eller yen.
Indbetalingerne for alle aktier, der kan  

 kræves indbetalt, skal foretages efter en ensartet ecu-værdi, der beregnes på  

 tidspunktet for fremsættelse af indbetalingskravet.
 6. Banken fastsætter senest en måned efter repræsentantskabets åbningsmøde  

 det sted, hvortil de i denne artikel omhandlede indbetallinger skal  

 foretages; indtil denne beslutning træffes, indbetales den i stk. 1 nævnte  

 første rate til Den Europæiiske Investeringsbank, der fungerer som  

 depotinstitution for Banken.
 7. For andre end de i stk. 1, 2 og 3 nævnte aktietegninger erlægges de  

 indbetalte aktiebeløb i ecu, USD eller yen i form af kontanter eller  

 gældsforskrivninger eller andre forpligtelser.
 8. I denne artikel forstås der ved indbetaling eller benævnelse i ecu  

 ligeledes indbetaling eller benævnelse i en hvilken som helst fuldt  

 konvertibel valuta, der på indbetalings- eller indkasseringstidspunktet  

 modsvarer værdien af den pågældende forpligtelse i ecu.
Artikel 7 Bankens ordinære kapital Ved Bankens »ordinære kapital« forstås i denne overenskomst:
(i) Bankens autoriserede aktiekapital, der er tegnet i overensstemmelse  

 med artikel 5, og som omfatter indbetalte aktier og aktier, der kan kræves  

 indbetalt; (ii) midler, som Banken fremskaffer ved lånoptagelse i medfør af  

 beføjelserne i artikel 20, stk. 1, (i), og på hvilke bestemmelserne i artikel  

 6, stk. 4, om den del af kapitalen, der kan kræves indbetalt, finder  

 anvendelse; (iii) midler, der er modtaget som tilbagebetaling af lån eller garantier,  

 og indtægter fra afhændelse af aktier, der er erhvervet med de under (i) og  

 (ii) nævnte midler; (iv) indtægter fra lån og aktier, der er finansieret med de under punkt  

 (i) og (ii) nævnte midler, og indtægter fra garantier og emissionsgarantier,  

 der ikke falder ind under Bankens særlige virksomhed; (v) alle andre midler og indtægter, som Banken modtager, og som ikke  

 indgår i de i artikel 19 nævnte særlige fondsmidler.
Kapitel III Bankens virksomhed Artikel 8 Modtagerlande og anvendelse af midlerne 1. Bankens midler og faciliteter anvendes udelukkende til opfyldelse af  

 det i artikel 1 nævnte formål og til udførelse af de i artikel 2 nævnte  

 opgaver.
 2. Banken kan udøve sin virksomhed i central- og østeuropæiske lande, som  

 uden afbrydelse gennemfører overgangen henimod markedsorienterede økonomier  

 og fremmer privat initiativ og foretagsomhed og, ved konkrete skridt og på  

 anden måde, anvender de i artikel 1 nævnte principper.
3. Fører et medlem en politik, der er uforenelig med artikel 1, eller  

 foreligger der ekstraordinære omstændigheder, undersøger bestyrelsen,  

 hvorvidt et medlems adgang til Bankens midler bør suspenderes eller på anden  

 måde ændres og kan i den anledning fremsætte anbefalinger til  

 repræsentantskabet.
En beslutning om disse spørgsmål træffes af  

 repræsentantskabet med et flertal på mindst to tredjedele af  

 repræsentskabsmedlemmerne, der mindst repræsenterer tre fjerdele af  

 medlemmernes samlede stemmetal.
 4.
(i) Alle potentielle modtagerlande kan anmode Banken om at få adgang til  

 dens midler til begrænsede formål for en periode af tre (3) år at regne fra  

 denne overenskomsts ikrafttræden.
En sådan anmodning skal anses for at udgøre  

 en integrerende del af denne overenskomst, så snart den er fremsat.
 (ii) I løbet af nævnte periode:
(a) leverer Banken det pågældende land og virksomhederne på dets  

 territorium - på deres anmodning - teknisk bistand og andre former for  

 bistand, der tager sigte på at finansiere den private sektor, på at lette  

 statsejede virksomheders omdannelse til private virksomheder og på at hjælpe  

 virksomheder, der arbejder under konkurrencebestemte vilkår, og som  

 forbereder sig til at operere i en markedsorienteret økonomi; denne bistand  

 ydes i det i artikel 11, stk. 3, fastsatte forhold; (b) kan det samlede beløb for den således leverede bistand ikke overstige  

 det samlede beløb af de kontante midler og de gældsbeviser, som det  

 pågældende land har betalt henholdsvis udstedt for sine aktier.
 (iii) Ved udgangen af denne periode træffer repræsentantskabet beslutning  

 om, i hvilket omfang det pågældende land kan få adgang til Bankens midler ud  

 over de under (a) og (b) anførte grænser, med et flertal på mindst tre  

 fjerdedele af repræsentantskabsmedlemmerne, der mindst repræsenterer  

 femogfirs (85) procent af medlemmernes samlede stemmetal.
Artikel 9 Bankens ordinære og særlige virksomhed Bankens virksomhed opdeles i ordinær virksomhed, der finansieres med  

 Bankens ordinære kapital som omhandlet i artikel 7, og særlig virksomhed, der  

 finansieres med de særlige fondsmidler, som er omhandlet i artikel 19. De to  

 typer virksomhed kan kombineres.
Artikel 10 Opdeling af Bankens virksomhed 1. Den ordinære kapital og de særlige fondsmidler skal altid og i alle  

 henseender holdes, anvendes, bindes, investeres eller på anden måde benyttes  

 fuldstændigt adskilt fra hinanden.
Bankens regnskaber skal udvise Bankens  

 reserver sammen med dens ordinære virksomhed og - adskilt herfra - dens  

 særlige virksomhed.
 2. Bankens ordinære kapital anvendes under ingen omstændigheder til at  

 dække tab eller indfri forpligtelser, der opstår i forbindelse med den  

 særlige virksomhed eller andre aktiviteter, hvortil der oprindelig var  

 anvendt eller afsat midler fra de særlige fondsmidler.
3. Udgifter, der direkte vedrører den ordinære virksomhed, afholdes over  

 Bankens ordinære kapital.
Udgifter, der direkte vedrører den særlige  

 virksomhed, afholdes over de særlige fondsmidler.
Alle andre udgifter dækkes  

 - med forbehold af artikel 18, stk. 1 - på sådanne betingelser, som Banken  

 måtte fastsætte.
Artikel 11 Bankens virksomhed 1. Banken udøver sin virksomhed til fremme af det formål og de opgaver,  

 der er fastsat i artikel 1 og 2, på en eller flere af følgende måder:
(i) ved at yde eller - sammen med multilaterale institituoner,  

 forretningsbanker eller andre interesserede kapitalkilder - samfinansiere lån  

 eller deltage i lån til virksomheder i den private sektor og til statsejede  

 virksomheder, der arbejder under konkurrencebestemte vilkår, og som  

 forbereder sig til at operere i en markedsorienteret økonomi, samt til  

 statsejede virksomheder for at lette deres omdannelse til private  

 virksomheder; det drejer sig særligt om at fremme eller øge deltagelsen af  

 privat og/eller udenlandsk kapital i sådanne virksomheder; (ii) (a) ved at erhverve kapitalandele i virksomheder i den private  

 sektor; (b) ved at erhverve kapitalandele i statsejede virksomheder, der arbejder  

 under konkurrencebestemte vilkår, og som forbereder sig til at operere i en  

 markedsorienteret økonomi, og kapitalandele i statsejede virksomheder for at  

 lette deres omdannelse til private virksomheder; det drejer sig særligt om at  

 fremme eller øge deltagelsen af privat og/eller udenlandsk kapital i sådanne  

 virksomheder; (c) ved at garantere, når der ikke findes andre egnede  

 finansieringsformer, værdipapiremissioner fra virksomheder i den private  

 sektor og de under (b) nævnte statsejede virksomheder med henblik på de under  

 (b) angivne formål; (iii) ved at lette adgangen til nationale og internationale  

 kapitalmarkeder for virksomheder i den private sektor eller for andre under  

 punkt (i) nævnte virksomheder med henblik på de under (i) angivne formål ved  

 hjælp af ydelse af garantier, når der ikke findes andre egnede  

 finansieringsformer, og ved hjælp af finansiel rådgivning og andre former for  

 bistand; (iv) ved at benytte de særlige fondsmidler i overensstemmelse med de  

 aftaler, der fastlægger disse midlers anvendelse; (v) ved at yde eller deltage i lån og give teknisk bistand til  

 genopbygning og udvikling af infrastrukturer - herunder miljøprogrammer - der  

 er nødvendige for at udvikle den private sektor og for at fremme overgangen  

 til en markedsorienteret økonomi.
 I henhold til dette stykke anses en statsejet virksomhed kun for at  

 arbejde under konkurrencebestemte vilkår, såfremt den drives autonomt på  

 konkurrencebetonede markedsvilkår og er underkastet en konkurslovgivning.
 2.
(i) Bestyrelsen foretager mindst en gang om året en gennemgang af Bankens  

 virksomhed og lånestrategi i de enkelte modtagerlande for at sikre, at  

 Bankens formål og opgaver, som defineret i artikel 1 og 2, tilgodeses fuldt  

 ud.
Beslutninger på grundlag af denne gennemgang træffes med et flertal på  

 mindst to tredjedele af bestyrelsesmedlemmerne, der mindst repræsenterer tre  

 fjerdele af medlemmernes samlede stemmetal.
 (ii) Denne gennemgang omfatter bl.a. en analyse af de enkelte  

 modtagerlandes resultater vedrørende decentralisering, afmonopolisering og  

 privatisering samt beskriver den relative fordeling af Bankens långivning  

 inden for infrastruktur, teknisk bistand og andre formål, til private  

 virksomheder og til statsejede virksomheder, der omstiller sig til en  

 markedsorienteret økonomi eller privatiseres.
 3.
(i) Den statslige sektor må højst tegne sig for fyrre (40) procent af  

 Bankens samlede engagementer vedrørende lån, garantier og erhvervelser af  

 kapitalandele, medens den øvrige virksomhed, der er nævnt i denne artikel,  

 ikke omfattes af denne begrænsning.
Dette loft gælder i starten for en samlet  

 periode af to (2) år fra det tidspunkt, hvor Banken begynder sin virksomhed,  

 og derefter for et regnskabsår ad gangen.
 (ii) For et givet land må den statslige sektor for en samlet periode af  

 fem (5) år højst tegne sig for fyrre (40) procent af Bankens samlede  

 engagementer vedrørende lån, garantier og erhvervelser af kapitalandele,  

 medens den øvrige virksomhed, der er nævnt i denne artikel, ikke omfattes af  

 denne begrænsning.
(iii) I henhold til dette stykke (a) omfatter den statslige sektor nationale og lokale myndigheder, deres  

 organer samt de virksomheder, som de ejer eller kontrollerer; (b) betragtes lån eller garantier til statsejede virksomheder eller  

 erhvervelser af kapitalandele i sådanne virksomheder ikke som støtte til den  

 statslige sektor, hvis de pågældende virksomheder er ved at blive omdannet  

 til private virksomheder; (c) betragtes lån til finansieringsinstitutter med henblik på videreudlån  

 til den private sektor ikke som støtte til den statslige sektor.
Artikel 12 Begrænsninger i Bankens ordinære virksomhed 1. Det samlede beløb, som Banken inden for rammerne af sin ordinære  

 virksomhed har bundet i lån, erhvervelser af kapitalandele og garantier, må  

 på intet tidspunkt forøges, hvis det samlede beløb ved en sådan forøgelse vil  

 komme til at overstige hundrede (100) procent af Bankens ubehæftede  

 aktiekapital med tillæg af reserver og overskud, der indgår i dens ordinære  

 kapitalmidler.
2. En kapitalinteresse må normalt ikke overstige en sådan procentdel af en  

 given virksomheds egenkapital, som bestyrelsen efter en generel regel  

 fastsætter som passende.
Banken søger ikke med en sådan kapitaldeltagelse at  

 opnå en kontrollerende indflydelse i den pågældende virksomhed; den udøver  

 ikke en sådan inflydelse og påtager sig ikke et direkte ansvar i ledelsen af  

 envirksomhed, i hvilken den har investeret, bortset fra tilfælde af  

 misligholdelse eller fare for misligholdelse af forpligtelserne i forbindelse  

 med kapitaldeltagelsen eller tilfælde af insolvens eller fare for insolvens  

 for den virksomhed, i hvilken den har investeret, eller andre situationer,  

 som efter Bankens vurdering kan true investeringerne; i dette tilfælde kan  

 Banken træffe sådanne foranstaltninger eller udøve sådanne rettigheder, som  

 den finder påkrævet for at beskytte sine interesser.
 3. Bankens samlede erhvervelser af kapitalandele må på intet tidspunkt  

 overstige dens ubehæftede indbetalte aktiekapital med tillæg af overskud og  

 almindelig reserve.
 4. Banken yder ikke eksportkreditgarantier og udøver ikke  

 forsikringsvirksomhed.
Artikel 13 Forretningsprincipper Banken udøver sin virksomhed i overensstemmelse med følgende principper:
(i) Banken anvender sunde bankprincipper i sin virksomhed; (ii) Bankens virksomhed sigter på finansiering af særlige projekter, enten  

 enkeltprojekter eller projekter, der indgår i særlige investeringsprogrammer,  

 og på tilvejebringelse af teknisk bistand med henblik på at opfylde det  

 formål og udføre de opgaver, der er fastsat i artikel 1 og 2; (iii) Banken finansierer ikke foranstaltninger på et medlems territorium,  

 hvis dette medlem gør indsigelse mod en sådan finansiering; (iv) Banken tillader ikke, at en uforholdsmæssig stor del af dens midler  

 anvendes til fordel for et enkelt medlem; (v) Banken bestræber sig for at opretholde en rimelig spredning i alle  

 sine investeringer; (vi) ydelse af lån eller garantier eller erhvervelser af aktier finder  

 først sted, når ansøgeren har forelagt et passende forslag, og når Bankens  

 præsident har forelagt bestyrelsen en skriftlig rapport om forslaget sammen  

 med anbefalinger, der baseres på en undersøgelse foretaget af Banken; (vii) Banken stiller ikke finansieringsmidler eller faciliteter til  

 rådighed, når ansøgeren er i stand til at opnå tilstrækkelig finansiering  

 eller tilstrækkelige faciliteter andre steder på sådanne vilkår og  

 betingelser, som Banken finder rimelige; (viii) når Banken yder eller påtager sig garanti for finansiering, skal  

 den tage behørigt hensyn til udsigterne til, at låntageren og, i givet fald,  

 garanten vil være i stand til at opfylde forpligtelserne i forbindelse med  

 finansieringskontrakten; (ix) når Banken yder et direkte lån, giver den kun låntager tilladelse til  

 at trække på lånemidlerne til dækning af de udgifter, der faktisk er påløbet; (x) Banken bestræber sig for at mobilisere sine midler ved at sælge sine  

 investeringer til private investorer, når som helst den hensigtsmæssigt kan  

 gøre dette på tilfredsstillende betingelser; (xi) ved investeringer i enkeltvirksomheder yder Banken finansiering på  

 vilkår og betingelser, som den finder passende under hensyntagen til  

 virksomhedens behov, de risici, som Banken løber, samt de vilkår og  

 betingelser, der normalt gælder for private investorer for tilsvarende  

 finansiering; (xii) Banken lægger ikke begrænsninger på køb af varer og tjenester fra  

 noget som helst land, som foretages med provenuet af lån, investeringer eller  

 anden finansiering, der er effektueret inden for rammerne af Bankens ordinære  

 eller særlige virksomhed; når det er hensigtsmæssigt, gør den sine lån og  

 andre transaktioner betinget af, at der afholdes internationale licitationer; (xiii) Banken træffer alle nødvendige foranstaltninger til at sikre, at  

 provenuet af lån, som Banken har ydet, garanteret eller deltaget i, eller af  

 aktier kun anvendes til de formål, hvortil lånet blev ydet eller aktien  

 erhvervet, idet der bør lægges behørig vægt på hensynet til økonomi og  

 effektivitet.
Artikel 14 Vilkår og betingelser for ydelse af lån og garantier 1. For så vidt angår lån, som Banken yder, deltager i eller garanterer  

 for, fastsættes vilkårene og betingelserne i kontrakten, særlig vedrørende  

 tilbagebetaling af hovedstol, betaling af renter og andre gebyrer og  

 omkostninger samt forfalds- og betalingstidspunkter.
Ved fastsættelsen af  

 disse vilkår og betingelser sørger Banken for fornøden sikring af sine  

 indtægter.
 2. Er modtageren af et lån eller en lånegaranti ikke selv medlem, men en  

 statsejet virksomhed, kan Banken, når den finder det ønskeligt - under  

 hensyntagen til de forskellige egnede fremgangsmåder for offentlige og  

 statsejede virksomheder, der omdannes til private virksomheder - kræve, at  

 det medlem eller de medlemmer, på hvis territorium det pågældende projekt  

 skal realiseres, eller et under dette medlem eller disse medlemmer hørende  

 offentligt organ eller foretagende, som Banken kan acceptere, garanterer for  

 tilbagebetaling af hovedstol, betaling af renter og andre gebyrer og  

 omkostninger i forbindelse med lånet i overensstemmelse med lånekontrakten.  

 Bestyrelsen undersøger hvert år Bankens praksis på dette område under  

 passende hensyntagen til Bankens kreditværdighed.
 3. I låne- eller garantikontrakten fastsættes udtrykkeligt, i hvilken  

 valuta eller i hvilke valutaer alle kontraktmæssige betalinger skal  

 foretages, eller om de skal foretages i ecu.
Artikel 15 Provision og gebyrer Banken opkræver ud over renter en provision af de lån, den yder eller  

 deltager i inden for rammerne af den ordinære virksomhed.
Vilkårene og  

 betingelserne vedrørende denne provison fastsættes af bestyrelsen.
 2. Når Banken garanterer for et lån inden for rammerne af den ordinære  

 virksomhed, eller når den garanterer for salget af værdipapirer, opkræver  

 Banken som en passende godtgørelse for sin risiko gebyrer, hvis størrelse og  

 betalingstidspunkter fastsættes af bestyrelsen.
 3. Bestyrelsen kan fastsætte andre omkostninger, der skal betales i  

 forbindelse med Bankens ordinære virksomhed, og andre provisioner, gebyrer  

 eller omkostninger inden for rammerne af den særlige virksomhed.
Artikel 16 Særlig reserve 1. De provisions- og gebyrbeløb, som Banken oppebærer i henhold til  

 artikel 15, henlægges til en særlig reserve, der anvendes til dækning af  

 Bankens tab i overensstemmelse med artikel 17. Den særlige reserve holdes  

 likvid på en sådan måde, som Banken måtte bestemme.
 2. Hvis bestyrelsen bestemmer, at den særlige reserve er tilstrækkelig,  

 kan den beslutte, at alle eller en del af de nævnte provisions- eller  

 gebyrbeløb fremover indgår i Bankens indtægter.
Artikel 17 Metoder til dækning af Bankens tab 1. I tilfælde af restancer eller misligholdelse af kontrakter vedrørende  

 lån, som Banken har ydet, deltaget i eller garanteret for inden for rammerne  

 af den ordinære virksomhed, og i tilfælde af tab, der opstår i forbindelse  

 med garantier for værdipapiremissioner og aktier inden for rammerne af den  

 ordinære virksomhed, træffer Banken sådanne foranstaltninger, som den måtte  

 finde hensigtsmæssige.
Banken foretager passende hensættelser til dækning af  

 eventuelle tab.
 2. Tab, der opstår inden for rammerne af Bankens ordinære virksomhed,  

 dækkes:
(i) i første række, af de i stk. 1 nævnte hensættelser; (ii) i anden række, af nettoindtægterne; (iii) i tredje række, af den i artikel 16 nævnte særlige reserve; (iv) i fjerde række, af Bankens almindelige reserve og overskud; (v) i femte række, af den ubehæftede indbetalte kapital; (vi) og tilsidst, af et passende beløb af den tegnede kapital, der kan  

 kræves indbetalt, men som endnu ikke er krævet indbetalt; beløbet indbetales  

 i overensstemmelse med artikel 6, stk. 4 og 5.
Artikel 18 Særlige fonde 1. Banken kan varetage administrationen af særlige fonde, der tjener  

 Bankens formål og falder inden for Bankens opgaveområder.
Omkostningerne ved  

 at administrere en sådan særlig fond dækkes af den pågældende særlige fond.
 2. De særlige fonde, som Banken accepterer, kan anvendes på en hvilken som  

 helst måde på sådanne vilkår og betingelser, som er forenelige med Bankens  

 formål og opgaver, med denne overenskomsts øvrige gældende bestemmelser samt  

 med den aftale eller de aftaler, der er indgået om disse fonde.
3. Banken fastsætter de regler og bestemmelser, der er nødvendige for at  

 oprette, administrere og anvende de enkelte særlige fonde.
Disse regler og  

 bestemmelser skal være i overensstemmelse med bestemmelserne i denne  

 overenskomst bortset fra de bestemmelser, der udtrykkeligt kun gælder for  

 Bankens ordinære virksomhed.
Artikel 19 Særlige fondsmidler Udtrykket »særlige fondsmidler« angiver midlerne i de enkelte  

 særlige fonde og omfatter:
(i) midler, som Banken har accepteret under en særlig fond; (ii) midler, der er tilbagebetalt i forbindelse med lån eller garantier,  

 og provenu af aktier, der er finansieret med midler fra en særlig fond, og  

 som tilfalder denne særlige fond i overensstemmelse med reglerne og  

 bestemmelserne for denne særlige fond; (iii) indtægter af investeringer af særlige fondsmidler.
Kapitel IV Lånoptagelse og andre beføjelser Artikel 20 Almindelige beføjelser 1. Ud over de beføjelser, der er fastsat i andre bestemmelser i denne  

 overenskomst, har Banken beføjelse til at:
 (i) optage lån i medlemslandene elller andre steder, på betingelse af:
(a) at Banken, inden den sælger sine gældsbeviser på et lands territorium,  

 har opnået dette lands samtykke; (b) at Banken, når dens gældsbeviser skal benævnes i et medlems valuta,  

 har opnået dette medlems samtykke; (ii) investere eller placere midler, som den ikke har brug for i sin  

 virksomhed; (iii) købe og sælge værdipapirer, den selv har udstedt eller ydet garanti  

 for eller anbragt kapital i, på det sekundære marked; (iv) at yde garanti for værdipapirer, den har anbragt kapital i, for at  

 lette deres salg; (v) garantere for eller deltage i garantier for værdipapiremissioner, der  

 foretages af en virksomhed til formål, der er i overensstemmelse med Bankens  

 formål og opgaver; (vi) give teknisk rådgivning og bistand, der tjener Bankens formål og  

 falder inden for dens opgaver; (vii) udøve sådanne andre beføjelser og fastsætte sådanne regler og  

 bestemmelser, der måtte være nødvendige eller egnede til fremme af dens  

 formål eller opgaver, og som er forenelige med bestemmelserne i denne  

 overenskomst; (viii) indgå samarbejdsaftaler med andre offentlige eller private organer.
 2. Et værdipapir, som er udstedt eller garanteret af Banken, forsynes på  

 forsiden med en iøjnefaldende angivelses af, at det ikke repræsenterer en  

 forpligtelse for en regering eller et medlem, medmindre det rent faktisk er  

 en bestemt regering eller et bestemt medlem, der har indgået forpligtelsen; i  

 dette tilfælde skal det udtrykkeligt fremgå af værdipapiret.
Kapitel V Valutaer Artikel 21 Fastlæggelse af valutaers konvertibilitet og anvendelse 1. Når det i henhold til denne overenskomst er nødvendigt at afgøre, om  

 en valuta er fuldt konvertibel i henhold til denne overenskomst, træffer  

 Banken afgørelse herom eventuelt efter at have rådspurgt Den Internationale  

 Valutafond, idet den først og fremmest tager hensyn til at sikre sine egne  

 finansielle interesser.
 2. Medlemmerne lægger ikke begrænsninger på Bankens modtagelse,  

 beholdning, anvendelse eller overførsel af følgende:
(i) valutaer eller ecu, som indbetales til Banken for tegnede aktiebeløb i  

 overensstemmelse med artikel 6; (ii) valutaer, som Banken fremskaffer ved lånoptagelse; (iii) valutaer eller andre midler, som Banken forvalter indenfor rammerne  

 af særlige fonde; (iv) valutaer, som Banken modtager som tilbagebetaling af hovedstol,  

 betaling af renter, dividender eller andre omkostninger i forbindelse med lån  

 eller investeringer eller som provenu af salg af investeringer, der er  

 foretaget med de under (i) til (iii) nævnte midler, eller som betaling af  

 provision, gebyrer eller andre omkostninger.
Kapitel VI Organisation og ledelse Artikel 22 Bankens struktur Banken har et repræsentantskab, en bestyrelse, en præsident, en eller  

 flere vicepræsidenter og sådanne andre tjenestemænd og funktionærer, der  

 skønnes nødvendige.
Artikel 23 Repræsentantskabet: Sammensætning 1. Hvert medlem repræsenteres i repræsentantskabet og udnævner et  

 repræsentantskabsmedlem og en suppleant.
Hvert repræsentantskabsmedlem og  

 hver suppleant udfører hvervet, så længe det medlem, som har foretaget  

 udnævnelsen, ønsker det.
En suppleant kan kun stemme i tilfælde af  

 repræsentantskabsmedlemmets fravær.
På hvert af de årlige møder vælger  

 repræsentantskabet et af repræsentantskabsmedlemmerne til formand, som  

 bestrider hvervet til valget af den næste formand.
 2. Repræsentantskabsmedlemmerne og deres suppleanter udfører deres  

 funktioner uden vederlag fra Banken.
Artikel 24 Repræsentantskabet: Beføjelser 1. Repræsentantskabet er højeste myndighed i alle Bankens anliggender.
 2. Repræsentantskabet kan overdrage bestyrelsen at udøve enhver af  

 repræsentantskabets beføjelser med undtagelse af beføjelsen til:
(i) at optage nye medlemmer og fastsætte betingelserne for deres  

 optagelse; (ii) at udvide eller nedsætte Bankens autoriserede aktiekapital; (iii) at suspendere et medlem; (iv) at træffe afgørelse i appelsager vedrørende bestyrelsens fortolkning  

 eller anvendelse af denne overenskomst; (v) at godkende indgåelse af almindelige aftaler om samarbejde med andre  

 internationale organisationer; (vi) at vælge Bankens bestyrelse og præsident; (vii) at fastsætte honorarerne for bestyrelsesmedlemmerne og deres  

 suppleanter samt præsidentens aflønning og hans tjenestekontraktsvilkår; (viii) at godkende Bankens almindelige balance og resultatopgørelse på  

 grundlag af revisionsberetningen; (ix) at træffe bestemmelse om reserverene og fordelingen af Bankens  

 nettooverskud; (x) at ændre denne overenskomst; (xi) at træffe beslutning om standsning af Bankens virksomhed og udlodning  

 af dens aktiver; (xii) at udøve alle øvrige beføjelser, der udtrykkeligt er tillagt  

 repræsentantskabet i denne overenskomst.
 3. Repræsentantskabet bibeholder beføjelse til at træffe endelig afgørelse  

 i alle sager, der overdrages eller delegeres til bestyrelsen efter stk. 2  

 eller efter andre bestemmelser i denne overenskomst.
Artikel 25 Repræsentantskabet: Procedure 1. Repræsentantskabet afholder et årligt møde og sådanne andre møder, som  

 repræsentantskabet i øvrigt måtte træffe bestemmelse om, eller hvortil  

 bestyrelsen indkalder.
Repræsentantskabsmøder indkaldes af bestyrelsen, når  

 det forlanges af mindst fem (5) medlemmer af Banken eller af medlemmer, der  

 mindst råder over en fjerdel af medlemmernes samlede stemmetal.
 2. Repræsentantskabet er beslutningsdygtigt, når to tredjedele af  

 repræsentantskabsmedlemmerne, der mindst repræsenterer to tredjedele af  

 medlemmernes samlede stemmetal, er til stede.
 3. Repræsentantskabet kan bestemme, at bestyrelsen, når denne anser der  

 for tilrådeligt, kan opnå et votum fra repræsentantskabet vedrørende et  

 bestemt spørgsmål uden at indkalde til et repræsentantskabsmøde.
 4. Repræsentantskabet og bestyrelsen - i det omfang denne har beføjelse  

 hertil - kan vedtage sådanne regler og bestemmelser og oprette sådanne  

 hjælpeorganer, som måtte være nødvendige eller hensigtsmæssige for Bankens  

 virksomhed.
Artikel 26 Bestyrelsen: Sammensætning 1. Bestyrelsen består af treogtyve (23) medlemmer, der ikke er medlemmer  

 af repræsentantskabet, og hvoraf:
(i) elleve (11) vælges af de repræsentantskabsmedlemmer, der repræsenterer  

 Belgien, Danmark, Forbundsrepublikken Tyskland, Det Forenede Kongerige,  

 Frankrig, Grækenland, Irland, Italien, Luxembourg, Nederlandene, Portugal,  

 Spanien, Det Europæiske Økonomiske Fællesskab og Den Europæiske  

 Investeringsbank; (ii) tolv (12) vælges af de repræsentantskabsmedlemmer, der repræsenterer  

 andre medlemmer, hvoraf:
(a) fire (4) af de repræsentatnskabsmedlemmer, der repræsenterer de lande,  

 der i bilag A til denne overenskomst er anført som central- og østeuropæiske  

 lande, som kan få støtte gennem Banken; (b) fire (4) af de repræsentantskabsmedlemmer, der repræsenterer de lande,  

 der i bilag A til denne overenskomst er anført som andre europæiske lande; (c) fire (4) af de repræsentantskabsmedlemmer, der repræsenterer de lande,  

 der i bilag A til denne overenskomst er anført som ikke-europæiske lande.
 Bestyrelsesmedlemmerne kan ud over at repræsentere de medlemmer, af hvis  

 repræsentantskabsmedlemmer de er valgt, også repræsentere medlemmer, som  

 overdrager dem deres stemmer.
 2. Bestyrelsesmedlemmerne skal have en høj grad af faglig kompetence i  

 økonomiske og finansicielle spørgsmål og vælges i overensstemmelse med bilag  

 B.
3. Repræsentantskabet kan med et flertal på mindst to tredjedele af  

 repræsentantskabsmedlemmerne, der mindst repræsenterer tre fjerdedele af  

 medlemmernes samlede stemmetal, forøge eller formindske antallet af  

 bestyrelsesmedlemmer eller ændre bestyrelsens sammensætning for at tage  

 hensyn til ændringer i antallet af Bankens medlemmer.
Uden at udøvelsen af  

 disse beføjelser herved indskrænkes ved efterfølgende valg, skal antallet af  

 medlemmer i og sammensætningen af den anden bestyrelsen være som fastsat i  

 stk. 1.
4. Hvert bestyrelsesmedlem udnævner en suppleant med fuldmagt til at  

 fungere i hans eller hendes sted, når han eller hun ikke er til stede.  

 Bestyrelsesmedlemmerne og deres suppleanter skal være statsborgere i  

 medlemslandene.
Et medlem kan kun repræsenteres ved eet bestyrelsesmedlem.
En  

 suppleant kan deltage i bestyrelsesmøder, men kan kun stemme i tilfælde af  

 bestyrelsesmedlemmets fravær.
5. Bestyrelsesmedlemmerne beklæder deres stilling for tre (3) år ad gangen  

 og kan genvælges; den første bestyrelse vælges imidlertid af  

 repræsentantskabet på dets åbningsmøde og fungerer indtil repræsentantskabets  

 næste umiddelbart efterfølgende årlige møde eller, dersom repræsentantskabet  

 på dette årlige møde træffer beslutning herom, indtil dets næste derpå  

 følgende årlige møde.
Bestyrelsesmedlemmerne beklæder fortsat deres stilling,  

 indtil deres efterfølgere er valgt og har overtaget deres poster.
Hvis et  

 bestyrelsesmedlems post bliver ledig tidligere end ethundredeogfirs (180)  

 dage før udløbet af det tidsrum, for hvilket han eller hun er valgt, vælger  

 de repræsentantskabsmedlemmer, der havde valgt det afgåede bestyrelsesmedlem,  

 et nyt bestyrelsesmedlem for resten af perioden i overensstemmelse med bilag  

 B.
Til valg kræves der et flertal af de af repræsentantskabsmedlemmerne  

 afgivne stemmer.
Hvis et bestyrelsesmedlems post bliver ledig  

 ethundredeogfirs (180) dage eller færre dage før udløbet af det tidsrum, for  

 hvilket han eller hun er valgt, vælger de repræsentantskabsmedlemmer, der  

 havde valgt det afgåede bestyrelsesmedlem, et nyt bestyrelsesmedlem på  

 lignende måde for resten af perioden; til valg kræves der et flertal af de af  

 repræsentantskabsmedlemmerne afgivne stemmer.
Så længe bestyrelseshvervet er  

 ledigt, udøver det afgåede bestyrelsesmedlems suppleant hans eller hendes  

 beføjelser med undtagelse af beføjelsen til at udnævne en suppleant.
Artikel 27 Bestyrelsen: Beføjelser Uden at repræsentantskabets beføjelser i medfør af artikel 24 herved  

 indskrænkes, er bestyrelsen ansvarlig for ledelsen af Bankens almindelige  

 virksomhed og udøver i så henseende - ud over de beføjelser, der udtrykkeligt  

 er tillagt den ved denne overenskomst - alle de beføjelser, der er delegeret  

 til den af repræsentantskabet, og skal særlig:
(i) forberede repræsentantskabets arbejde; (ii) i overensstemmelse med repræsentantskabets almindelige  

 retningslinjer, udforme politikker og træffe beslutninger vedrørende lån,  

 garantier, erhvervelser af kapitalinteresser, Bankens lånoptagelse, levering  

 af teknisk bistand og Bankens øvrige forretninger; (iii) forelægge de reviderede regnskaber for hvert regnskabsår til  

 repræsentantskabets godkendelse på dets årlige møder; (iv) godkende Bankens budget.
Artikel 28 Bestyrelsen: Procedure 1. Bestyrelsen udøver normalt sine funktioner ved Bankens hovedsæde og  

 afholder møder så ofte, som Bankens virksomhed kræver det.
 2. Bestyrelsen er beslutningsdygtig, når et flertal af  

 bestyrelsesmedlemmerne, der mindst repræsenterer to tredjedele af  

 medlemmernes samlede stemmetal, er til stede.
 3. Repræsentantskabet vedtager bestemmelser, i henhold til hvilke et  

 medlem, såfremt ingen af bestyrelsesmedlemmerne er af det pågældende medlems  

 nationalitet, kan sende en repræsentant uden stemmeret til at deltage i  

 bestyrelsesmøder, når en sag, der særlig angår medlemmet, er genstand for  

 forhandling.
Artikel 29 Afstemning 1. Hvert medlems stemmetal er lig med det antal aktier, det har tegnet i  

 Bankens aktiekapital.
Har et medlem ikke indbetalt en del af det beløb, der  

 er forfaldent ifølge forpligtelserne i forbindelse med de indbetalte aktier i  

 henhold til artikel 6, kan dette medlem ikke - så længe dette beløb ikke er  

 indbetalt - bruge den procentdel af sit stemmetal, som svarer til det  

 skyldige, men ikke indbetalte beløbs andel af de samlede indbetalte aktier,  

 som dette medlem har tegnet i Bankens aktiekapital.
2. Ved afstemninger i repræsentantskabet er hvert repræsentantskabsmedlem  

 berettiget til at afgive de stemmer, der tilkommer det medlem, som han eller  

 hun repræsenterer.
Medmindre andet udtrykkeligt er foreskrevet i denne  

 overenskomst, træffes alle repræsentantskabets beslutninger med et flertal af  

 de afgivne stemmer.
3. Ved afstemninger i bestyrelsen er hvert bestyrelsesmedlem berettiget  

 til at afgive det antal stemmer, som de repræsentantskabsmedlemmer, der har  

 valgt ham eller hende, er berettiget til, samt til at afgive det antal  

 stemmer, som de repræsentantskabsmedlemmer, der har overdraget deres stemmer  

 til ham eller hende i overensstemmelse med Sektion D i bilag B, er berettiget  

 til.
Et bestyrelsesmedlem, der repræsenterer mere end et medlem, kan særskilt  

 afgive stemme for de medlemmer, som han eller hun repræsenterer.
Medmindre  

 andet udtrykkeligt er foreskrevet i denne overenskomst og bortset fra  

 beslutninger vedrørende den almindelige politik, som træffes med et flertal  

 på mindst to tredjedele af de afgivne stemmer, afgøres sager, der behandles i  

 bestyrelsen, med et flertal af de afgivne stemmer.
Artikel 30 Præsidenten 1. Repræsentantskabet vælger Bankens præsident med et flertal af alle  

 repræsentantskabsmedlemmer, der mindst repræsenterer et flertal af  

 medlemmernes samlede stemmetal.
Præsidenten må i sin funktionstid hverken  

 være repræsentantskabsmedlem eller bestyrelsesmedlem eller suppleant for et  

 repræsentantskabsmedlem eller bestyrelsesmedlem.
2. Præsidentens funktionstid er fire (4) år.
Han eller hun kan genvælges.  

 Præsidentens funktioner ophører, når repræsentantskabet træffer beslutning  

 herom med tilslutning fra mindst to tredjedele af  

 repræsentantskabsmedlemmerne, der mindst repræsenterer to tredjedele af  

 medlemmernes samlede stemmetal.
Hvis præsidentposten af en eller anden grund  

 bliver ledig, vælger repræsentantskabet i overensstemmelse med bestemmelserne  

 i stk. 1 en efterfølger for en periode af indtil fire (4) år.
3. Præsidenten har ikke stemmeret bortset fra, at han eller hun har den  

 afgørende stemme i tilfælde af stemmelighed.
Han eller hun kan deltage i  

 repræsentantskabets møder og fører forsædet i bestyrelsen.
 4. Præsidenten er Bankens legale repræsentant.
5. Præsidenten er chef for Bankens personale.
Han eller hun er ansvarlig  

 for organisationen af Bankens tjenestemands- og funktionærstab samt for  

 ansættelser og afskedigelser i overensstemmelse med de bestemmelser, som  

 bestyrelsen skal fastsætte.
Præsidenten skal ved personaleansættelser tage  

 passende hensyn til at engagere tjenestemænd og funktionærer på et bredt  

 geografisk grundlag blandt Bankens medlemmer, dog med det forbehold, at det  

 er af største vigtighed at sikre Banken den højeste grad af dygtighed og  

 sagkundskab.
 6. Præsidenten leder efter bestyrelsens anvisninger Bankens daglige  

 virksomhed.
Artikel 31 Vicepræsident(er) 1. Bestyrelsen udnævner en eller flere vicepræsidenter på anbefaling af  

 præsidenten.
Bestyrelsen fastsætter en vicepræsidents funktionstid,  

 beføjelser og opgaver i Bankens administration.
Er præsidenten fraværende  

 eller forhindret i at udføre sine funktioner, udøves hans beføjelser og  

 varetages hans opgaver af en vicepræsident.
 2. En vicepræsident kan deltage i bestyrelsens møder, men har ikke  

 stemmeret i disse møder, bortset fra at han eller hun har den afgørende  

 stemme i tilfælde af, at han eller hun handler på præsidentens vegne.
Artikel 32 Bankens internationale karakter 1. Banken må ikke acceptere særlige fonde eller andre lån eller former  

 for bistand, som på nogen måde kan skade, fordreje eller på anden måde ændre  

 Bankens formål eller opgaver.
2. Banken, Bankens præsident, vicepræsident(er), tjenestemænd og  

 funktionærer baserer udelukkende deres beslutninger på betragtninger, der  

 vedrører Bankens formål, opgaver og virksomhed som fastsat i denne  

 overenskomst.
Disse betragtninger afvejes upartisk, således at Bankens formål  

 kan opfyldes og dens opgaver udføres.
3. Bankens præsident, vicepræsident(er), tjenestemænd og funktionærer er  

 med hensyn til udøvelsen af deres tjenestegerning udelukkende ansvarlige over  

 for Banken og står ikke til ansvar over for nogen anden myndighed.
Hvert af  

 Bankens medlemmer skal respektere dette ansvars internationale karakter og  

 afholde sig fra ethvert forsøg på at øve indflydelse med hensyn til udøvelsen  

 af de pågældendes tjenestegerning.
Artikel 33 Kontorernes beliggenhed 1. Banken har hovedsæde i London.
 2. Banken kan oprette agenturer eller filialer på andre medlemmers  

 territorier.
Artikel 34 Forvaringssteder og kommunikationskanaler 1. Hvert medlem udpeger sin centralbank eller en anden med Banken aftalt  

 institution som forvaringssted for hele Bankens beholdning af dets valuta  

 samt for andre af Bankens aktiver.
 2. Hvert medlem udpeger en egnet officiel institution, som Banken kan  

 kontakte i forbindelse med spørgsmål, der falder ind under denne  

 overenskomst.
Artikel 35 Offentliggørelse af beretninger og udsendelse af meddelelser 1. Banken offentliggør en årsberetning med en revideret  

 regnskabsopgørelse og tilstiller mindst hver tredje måned medlemmerne en  

 summarisk oversigt over dens finansielle stilling samt et driftsregnskab, der  

 udviser resultatet af dens virksomhed.
Finansregnskabet føres i ecu.
 2. Banken udsender hvert år en beretning om de miljømæssige virkninger af  

 sine aktiviteter og kan offentliggøre andre beretninger i det omfang, den  

 finder det ønskeligt for at fremme sine formål.
 3. Eksemplarer af alle de i denne artikel omhandlede beretninger,  

 oversigter og offentligørelser tilstilles medlemmerne.
Artikel 36 Fordeling og udlodning af nettoindtægter 1. Repræsentantskabet bestemmer mindst een gang om året, hvor stor en del  

 af Bankens nettoindtægter - efter henlæggelse til reserver og, om nødvendigt,  

 til imødegåelse af eventuelle tab i henhold til artikel 17, stk. 1 - der skal  

 fordeles på overskud eller andre formål, og hvor stor en del der eventuelt  

 skal udloddes.
En beslutning om at anvende Bankens nettoindtægter til andre  

 formål træffes med et flertal på mindst to tredjedele af  

 repræsentantskabsmedlemmerne, der mindst repræsenterer to tredjedele af  

 medlemmernes stemmetal.
Der foretages først en sådan fordeling og udlodning,  

 når den almindelige reserve andrager mindst ti (10) procent af den  

 autoriserede aktiekapital.
 2. Den udlodning, der er omhandlet i stk. 1, foretages i forhold til  

 antallet af hvert medlems indbetalte aktier; ved beregning af dette antal  

 tages der kun hensyn til de kontantindbetalinger og de gældsbeviser, der  

 senest ved udløbet af det pågældende regnskabsår er modtaget henholdsvis  

 indfriet for sådanne aktier.
3. Betalingerne til de enkelte medlemmer finder sted på de betingelser,  

 som repræsentantskabet måtte fastsætte.
Betalingerne og modtagerlandets  

 anvendelse heraf underkastes ikke begrænsninger fra andre medlemmers side.
Kapitel VII Udtræden og suspension af medlemmer: Midlertidig og definitiv  

 standsning af Bankens virksomhed Artikel 37 Medlemmernes ret til udtræden 1. Hvert medlem kan til enhver tid udtræde af Banken ved at indsende en  

 skriftlig opsigelse til Bankens hovedsæde.
2. Et medlems udtræden bliver virksom, og medlemsskabet ophører, fra den i  

 meddelelsen angivne dato, men tidligst seks (6) måneder efter Bankens  

 modtagelse af meddelelsen.
Før udmeldelsen bliver endeligt virksom, kan  

 medlemmet dog til enhver tid ved skriftlig meddelelse til Banken trække sin  

 beslutning om udtræden tilbage.
Artikel 38 Suspension af medlemskab 1. Undlader et medlem at opfylde en eller flere af sine forpligtelser  

 over for Banken, kan Banken suspendere dets medlemskab ved en beslutning  

 truffet af et flertal på mindst to tredjedele af  

 repræsentantskabsmedlemmerne, der mindst repræsenterer to tredjedele af  

 medlemmernes samlede stemmetal.
Det således suspenderede medlem ophører  

 automatisk med at være medlem, når der er forløbet et år efter datoen for  

 suspensionen, medmindre der med samme flertal træffes beslutning om at  

 genoptage vedkommende som medlem.
 2. Et suspenderet medlem kan, så længe suspensionen varer, ikke udøve  

 nogen af de af denne overenskomst flydende rettigheder med undtagelse af  

 retten til udmeldelse, hvorimod det vedblivende er underkastet alle  

 forpligtelser.
Artikel 39 Afvikling af mellemværender med tidligere medlemmer 1. Når et medlem ophører med at være medlem, hæfter det vedblivende for  

 sine direkte forpligtelser over for Banken samt for sine  

 eventualforpligtelser over for denne, så længe nogen del af de lån, garantier  

 eller kapitalinteresser, der er ydet henholdsvis erhvervet inden medlemmets  

 udtræden, er udestående; medlemmet pådrager sig derimod intet ansvar med  

 hensyn til lån, garantier og aktier, der efter dette tidspunkt ydes  

 henholdsvis erhverves af Banken, og ophører med at få del i Bankens indtægter  

 og deltage i dens udgifter.
2. Når et medlem ophører med at være medlem, træffer Banken  

 foranstaltninger med henblik på tilbagekøb af dets aktier som et led i  

 afviklingen af mellemværendet med det tidligere medlem i overensstemmelse med  

 bestemmelserne i denne artikel.
Herved skal den kurs, hvortil aktierne  

 tilbagekøbes, ansættes til den værdi, som Bankens regnskaber udviser på  

 tidspunktet for medlemsskabets ophør, idet det dog gælder, at den oprindelige  

 købspris for hver aktie udgør maksimumsværdien.
 3. Betalingen for de af Banken i henhold til denne artikel tilbagekøbte  

 aktier skal være underkastet følgende betingelser:
(i) ethvert til det tidligere medlem for dets aktier skyldigt beløb skal  

 tilbageholdes, så længe det tidligere medlem, dets centralbank eller et af  

 dets organer eller foretagender hæfter som låntager eller garant over for  

 Banken, og et sådant beløb kan efter Bankens frie valg anvendes til dækning  

 af nævnte forpligtelser, efterhånden som de forfalder.
Intet beløb kan  

 tilbageholdes i anledning af de forpligtelser, der påhviler det tidligere  

 medlem som følge af dets aktietegning i overensstemmelse med artikel 6, stk.  

 4, 5 og 7. I intet tilfælde må et medlems tilgodehavende for aktier udbetales  

 før seks (6) måneder efter den dato, da medlemmet ophørte med at være medlem; (ii) betalingen for aktier kan finde sted, efterhånden som de afleveres af  

 det tidligere medlem, og i det omfang den i henhold til stk. 2 fastsatte  

 tilbagekøbspris overstiger de samlede forpligtelser i forbindelse med de  

 under (i) omhandlede lån, garantier og kapitalinteresser, indtil det  

 tidligere medlem har modtaget den fulde tilbagekøbspris; (iii) betalingerne finder sted i de af Banken fastlagte fuldt konvertible  

 valutaer eller i ecu og på de af Banken fastsatte betingelser og tidspunkter; (iv) hvis Banken lider tab på garantier, deltagelse i lån eller ydelse af  

 lån, som ikke var indfriet på tidspunktet for medlemmets udtræden, eller hvis  

 Banken lider et nettotab på aktier, som den besidder på dette tidspunkt, og  

 sådanne tab overstiger de reserver, der på tidspunktet for medlemmets  

 udtræden findes til imødegåelse af tab, skal det tidligere medlem på  

 anfordring tilbagebetale det beløb, hvormed tilbagekøbsprisen for dets aktier  

 ville være blevet formindsket, dersom tabene var blevet medregnet ved  

 fastsættelsen af tilbagekøbsprisen.
Endvidere skal det tidligere medlem  

 vedblivende hæfte for eventuelle ikke-indbetalte beløb af aktiekapitalen i  

 henhold til artikel 6, stk. 4, i det omfang det ville have haft  

 indbetalingspligt, dersom nedskrivningen af kapitalen havde fundet sted og  

 indbetalingen var blevet krævet foretaget på det tidspunkt, da aktiernes  

 tilbagekøbskurs blev fastsat.
 4. Hvis Banken inden seks (6) måneder fra tidspunktet for et medlems  

 udtræden at regne standser sin virksomhed i henhold til artikel 41, bestemmes  

 alle dette tidligere medlems rettigheder efter artikel 41 til 43.
Artikel 40 Midlertidig standsning af Bankens virksomhed I nødstilfælde kan bestyrelsen midlertidig standse de forretninger, der  

 består i ydelse af nye lån, garantier, emissionsgarantier, teknisk bistand  

 samt aktieinvesteringer, indtil repræsentantskabet får lejlighed til nøjere  

 overvejelse og til at træffe yderligere foranstaltninger.
Artikel 41 Definitiv standsning af Bankens virksomhed Banken kan definitivt standse sin virksomhed ved en beslutning truffet af  

 mindst to tredjedele af repræsentantskabsmedlemmerne, der mindst  

 repræsenterer tre fjerdele af medlemmernes samlede stemmetal.
Efter en sådan  

 standsning skal Banken straks ophøre med al virksomhed med undtagelse af,  

 hvad der står i forbindelse med behørig realisation, bevaring og sikring af  

 dens aktiver samt afvikling af dens forpligtelser.
Artikel 42 Medlemmernes forpligtelser og betaling af fordringer 1. I tilfælde af standsning af Bankens virksomhed hæfter medlemmerne  

 vedblivende for sådanne beløb af Bankens aktiekapital, som ikke er krævet  

 indbetalt, indtil alle kreditorernes fordringer, herunder eventualfordringer,  

 er dækket.
2. Kreditorer i sammenhæng med den ordinære virksomhed, der har direkte  

 fordringer, skal i første række fyldestgøres gennem Bankens aktiver, i anden  

 række gennem de til Banken skyldige beløb for indbetalte aktier, der ikke er  

 blevet indbetalt, og endelig gennem de til Banken skyldige beløb for den  

 aktiekapital, der kan kræves indbetalt.
Inden bestyrelsen udbetaler dividende  

 til dækning af direkte fordringer, skal den træffe sådanne foranstaltninger,  

 som den finder nødvendige til at sikre en pro rata -fordeling mellem  

 kreditorer med direkte fordringer og kreditorer med eventualfordringer.
Artikel 43 Udlodning af aktiver 1. Der kan ikke i henhold til dette kapital foretages udbetalinger til  

 medlemmerne i anledning af deres aktietegning, før:
(i) alle kreditorernes fordringer er dækket, eller der er foretaget  

 henlæggelser til deres imødegåelse, og før (ii) repræsentantskabet med et flertal på mindst to tredjedele af  

 repræsentantskabsmedlemmerne, der repræsenterer mindst tre fjerdedele af  

 medlemmernes samlede stemmetal, har besluttet at foretage udbetalinger.
2. Udlodning af Bankens aktiver til medlemmerne foretages i forhold til  

 medlemmernes andel i aktiekapitalen og på de tidspunkter og betingelser, som  

 Banken finder ret og rimeligt.
De udbetalte aktivandele behøver ikke at  

 henhøre under samme aktivkategori.
Et medlem er først berettiget til at  

 modtage sin andel af aktiverne, når det har opfyldt alle sine forpligtelser  

 over for Banken.
 3. Ethvert medlem, der i henhold til denne artikel får udbetalt aktiver,  

 skal have samme rettigheder med hensyn til sådanne aktiver, som Banken havde,  

 før udbetalingen fandt sted.
Kapitel VIII Retsstilling, immuniteter, privilegier og fritagelser Artikel 44 Kapitlets formål For at sætte Banken i stand til at opfylde det formål og de opgaver, der  

 er betroet den, skal den retsstilling, de immuniteter, privilegier og  

 fritagelser, der omhandles i nærværende kapitel, indrømmes Banken inden for  

 ethvert medlemslands territorium.
Artikel 45 Bankens retsstilling Banken skal i enhver henseende betragtes som en juridisk person og er i  

 særdeleshed berettiget til:
(i) at indgå kontrakter (ii) at erhverve og afhænde fast ejendom og løsøre samt (iii) at anlægge retssager.
Artikel 46 Bankens stilling med hensyn til retsforfølgning Der kan kun anlægges sag imod Banken ved en kompetent domstol inden for  

 et lands territorium, hvor Banken har et kontor, har udpeget en repræsentant  

 med henblik på at modtage stævning og forkyndelse eller har udstedt eller  

 garanteret værdipapirer.
Der kan imidlertid ikke anlægges sag af medlemmer  

 eller personer, der handler for eller som modtager krav fra medlemmer.  

 Bankens ejendom og aktiver skal, hvor de end måtte bero, og i hvis besiddelse  

 de end måtte være, nyde beskyttelse mod enhver form for beslaglæggelse,  

 pantsættelse eller fuldbyrdelsesforanstaltninger, inden der foreligger en  

 endelig dom imod Banken.
Artikel 47 Beskyttelse af Bankens aktiver mod beslaglæggelse Bankens ejendom og aktiver skal, hvor de end måtte bero, og i hvis  

 besiddelse de end måtte være, nyde beskyttelse imod ransagning, rekvisition,  

 konfiskation, ekspropriation eller enhver anden form for beslaglæggelse eller  

 tvangsfuldbyrdelse ad administrativ eller lovmæssig vej.
Artikel 48 Arkivets ukrænkelighed Bankens arkiv, og alle dokumenter, der tilhører denne eller er i dens  

 besiddelse, er ukrænkelig.
Artikel 49 Aktivernes fritagelse for restriktioner I det omfang det er nødvendigt for at opfylde Bankens formål og opgaver  

 og med forbehold af bestemmelserne i denne overenskomst skal al ejendom og  

 alle aktiver, der tilhører Banken, være fritaget for restriktioner samt for  

 regulerings-, kontrol- og moratorieforanstaltninger af enhver art.
Artikel 50 Privilegium vedrørende forsendelser Officielle forsendelser fra Banken skal af ethvert medlem behandles på  

 tilsvarende måde som officielle forsendelser fra ethvert andet medlem.
Artikel 51 Tjenestemænds og funktionærers immuniteter Alle medlemmer af Bankens repræsentantskab, bestyrelse, suppleanter,  

 tjenestemænd og funktionærer samt eksperter, der arbejder for Banken, skal  

 nyde beskyttelse mod retsforfølgning for så vidt angår de af dem i tjenestens  

 medfør udførte handlinger, medmindre Banken giver afkald på denne  

 beskyttelse, og alle deres officielle papirer og dokumenter skal være  

 ukrænkelige.
Denne beskyttelse gælder dog ikke erstatningsansvar i  

 forbindelse med en trafikulykke, der er forvoldt af ethvert medlem af Bankens  

 repræsentantskab, bestyrelse, en suppleant, tjenestemand, funktionær eller  

 ekspert.
Artikel 52 Tjenestemænds og funktionærers privilegier 1. Alle medlemmer af Bankens repræsentantskab, bestyrelse, samt  

 suppleanter, tjenestemænd, funktionærer samt eksperter, der arbejder for  

 Banken:
(i) skal, dersom de ikke har indfødsret i opholdslandet, have krav på den  

 samme immunitet over for indvandringsbegrænsninger, bestemmelser vedrørende  

 fremmede statsborgeres anmeldelsespligt og værnepligt og opnå de samme  

 lempelser med hensyn til valutarestriktioner, som af medlemmer indrømmes  

 andre medlemmers repræsentanter, tjenestemænd og funktionærer af tilsvarende  

 rang, og (ii) skal have samme adgang til rejsefaciliteter, som et medlem indrømmer  

 et andet medlems repræsentanter, tjenestemænd og funktionærer af tilsvarende  

 rang.
2. Ægtefæller til og personer, over for hvilke der eksisterer  

 forsørgerpligt for ovennævnte bestyrelsesmedlemmer, suppleanter,  

 tjenestemænd, funktionærer og eksperter, og som er bosat i det land, hvor  

 Banken har sit hovedsæde, skal indrømmes mulighed for at finde beskæftigelse  

 i dette land. Ægtefællerne til og personer, over for hvilke disse  

 bestyrelsesmedlemmer, suppleanter, tjenestemænd, funktionærer og eksperter  

 har forsørgerpligt, og som er bosat i et land, hvor Banken har repræsentation  

 eller filial, skal i det omfang, det er muligt, indrømmes tilsvarende  

 muligheder i det pågældende land i overensstemmelse med dette lands  

 lovgivning.
Banken forhandler særlige aftaler om gennemførelsen af  

 bestemmelserne i dette stykke med det land, hvor banken har sit hovedsæde og  

 i givet fald med de øvrige berørte lande.
Artikel 53 Skattefritagelse 1. Inden for rammerne af sine officielle aktiviteter skal Banken, dens  

 aktiver, ejendom og indtægter være fritaget for enhver form for direkte  

 beskatning.
 2. Hvis Banken foretager køb eller anvender tjenesteydelser af betydelig  

 værdi, der er nødvendig for udøvelsen af Bankens officielle aktiviteter, og  

 hvis prisen på sådanne køb eller tjenesteydelser omfatter skatter og  

 afgifter, skal det medlem, der har krævet skatterne og afgifterne, såfremt  

 disse kan beregnes, træffe hensigtsmæssige foranstaltninger for at indrømme  

 fritagelse for sådanne skatter og afgifter eller for tilbagebetalingen heraf.
3. Varer, der indføres af Banken, og som er nødvendige for udøvelsen af  

 dens officielle aktiviteter, skal være fritaget for enhver form for skatter  

 og afgifter og for enhver form for importforbud og restriktioner.
På  

 tilsvarende måde skal alle varer, der udføres af Banken, og som er nødvendige  

 for udførelsen af dens officielle aktiviteter, være fritaget for enhver form  

 for eksportafgifter og skatter og for enhver form for eksportforbud og  

 restriktioner.
 4. Varer, der er erhvervet og indført og fritaget i henhold til denne  

 artikel, må ikke sælges, udlejes, udlånes eller foræres bort imod betaling  

 eller vederlagsfrit, undtagen hvis dette sker i overensstemmelse med de  

 betingelser, der er fastsat af det medlem, der har indrømmet fritagelse eller  

 foretaget tilbagebetaling.
 5. Bestemmelserne i denne artikel gælder ikke skatter og afgifter, der kun  

 udgør vederlag for ydelser fra offentlige værker.
6. Medlemmer af bankens bestyrelse, suppleanter, tjenestemænd og  

 funktionærer skal i henhold til betingelser og regler, der skal fastlægges og  

 vedtages af repræsentantskabet inden for et år at regne fra denne  

 overenskomsts ikrafttræden betale en intern effektiv skat til fordel for  

 Banken af de lønninger og honorarer, der udbetales af denne.
Fra det  

 tidspunkt, hvor denne skat opkræves, skal sådanne lønninger og honorarer være  

 fritaget for national indkomstbeskatning.
Medlemmerne kan imidlertid tage  

 hensyn til de således fritagne lønninger og honorarer ved beregningen af den  

 skat, der skal betales af anden indkomst.
7. Uanset bestemmelserne i stk. 6 i denne artikel kan et medlem med sit  

 ratifikations-, accept- eller godkendelsesdokument deponere en erklæring, i  

 henhold til hvilken dette medlem på egne vegne eller på vegne af lokale eller  

 andre myndigheder forbeholder sig ret til at opkræve skat på lønninger og  

 honorarer, som af Banken udbetales til statsborgere fra det pågældende  

 medlemsland.
Banken skal være fritaget for enhver forpligtelse til at  

 udbetale, tilbageholde eller opkræve sådanne skatter.
Sådanne skatter  

 godtgøres ikke af Banken.
 8. Stk. 6 i denne artikel finder ikke anvendelse på pensions- og  

 livrenteydelser, der udbetales af Banken.
 9. Ingen skat af nogen art må pålægges noget af Banken udstedt gældsbevis,  

 herunder udbytte eller renter deraf, uanset i hvis besiddelse det måtte være:
(i) dersom en sådan skat diskriminerer mod et sådant gældsbevis,  

 udelukkende fordi det er udstedt af Banken, eller (ii) dersom en sådan beskatning udelukkende er baseret på stedet hvor  

 eller valutaen hvori et sådant gældsbevis er udstedt, skal indfries eller er  

 indfriet eller på beliggenheden af et af Banken benyttet kontor eller  

 forretningssted.
 10. Ingen skat af nogen art må pålægges noget gældsbevis, der er  

 garanteret af Banken, herunder udbytte eller rente deraf, uanset i hvis  

 besiddelse det måtte være:
(i) dersom en sådan skat diskriminerer mod et sådant gældsbevis  

 udelukkende på grund af, at det er garanteret af Banken eller (ii) dersom en sådan beskatning udelukkende er baseret på beliggenheden af  

 et af Banken benyttet kontor eller forretningssted.
Artikel 54 Kapitlets iværksættelse Hvert medlem skal omgående træffe de nødvendige foranstaltninger for at  

 gennemføre bestemmelserne i dette kapitel og skal giver Banken underretning  

 om, hvilke konkrete foranstaltninger det i så henseende har truffet.
Artikel 55 Ophævelse af immuniteter, privilegier og fritagelser De immuniteter, privilegier og fritagelser, der er omhandlet i dette  

 kapitel, indrømmes i Bankens interesse.
Bestyrelsen kan i det omfang og på de  

 betingelser den fastsætter, ophæve enhver af de i dette kapitel foreskrevne  

 immuniteter, privilegier og fritagelser, hvis den finder det hensigtsmæssigt  

 i Bankens interesse.
Præsidenten har ret og pligt til at ophæve enhver  

 immunitet, fritagelse og ethvert privilegium, der er indrømmet enhver af  

 Bankens tjenestemænd, funktionærer og eksperter, bortset fra præsidenten  

 eller en vicepræsident, hvis han eller hun skønner, at en sådan immunitet,  

 fritagelse eller privilegium vil kunne hindre, at retfærdigheden sker  

 fyldest, og hvor det kan ske uden at skade Bankens interesser.
Under lignende  

 omstændigheder og på samme netingelser har bestyrelsen ret og pligt til at  

 ophæve enhver immunitet, fritagelse eller ethvert privilegium, der er  

 indrømmet præsidenten eller en vicepræsident.
Kapitel IX Ændringer, fortolkning, voldgift Artikel 56 Ændringer 1. Ethvert forslag om at ændre denne overenskomst, hvad enten det  

 hidrører fra et medlem, et repræsentantskabsmedlem eller bestyrelsen,  

 tilstilles repræsentantskabets formand, der forelægger forslaget for dette.  

 Dersom ændringsforslaget godkendes af repræsentantskabet, skal Banken så  

 hurtigt som muligt forespørge samtlige medlemmer, om de kan tiltræde den  

 foreslåede ændring.
Hvis mindst tre fjerdedele af medlemmerne, (herunder  

 mindst to lande fra Central- og Østeuropa, der er anført i bilag A), som  

 råder over mindst fire femtedele af medlemmernes samlede stemmetal har  

 tiltrådt den foreslåede ændring, skal Banken bekræfte det skete gennmem en  

 formel meddelelse, stilet til samtlige medlemmer.
2. Uanset det ovenfor under punkt 1 anførte (i) kræves samtlige medlemmers godkendelse til ændringer vedrørende:
a) retten til at udtræde af Banken, b) rettigheder i forbindelse med køb af aktiekapital som anført i artikel  

 5, stk. 3, c) begrænsninger i det ansvar, der er fastsat i artikel 5, stk. 7, og d) Bankens formål og opgaver som anført i overenskomstens artikel 1 og 2; (ii) kræves godkendelse af mindst tre fjerdedele af medlemmerne, der  

 tegner sig for mindst femogfirs (85) procent af medlemmernes samlede  

 stemmetal i tilfælde af ethvert ændringsforslag, der ændrer artikel 8, stk.  

 4.
 Når kravene for godkendelse af sådanne foreslåede ændringer er opfyldt,  

 skal Banken bekræfte det skete gennem en formel meddelelse til samtlige  

 medlemmer.
 3. Ændringer i overenskomsten træder for alle medlemmers vedkommende i  

 kraft tre måneder efter dagen for den formelle meddelelse i henhold til stk.  

 1 og 2, medmindre et andet tidsrum er fastsat af repræsentantskabet.
Artikel 57 Fortolkning og anvendelse 1. Ethvert spørgsmål, der opstår mellem et medlem og Banken eller mellem  

 Bankens medlemmer indbyrdes vedrørende fortolkningen og anvendelsen af denne  

 overenskomsts bestemmelser, skal forelægges bestyrelsen til afgørelse.
Hvis  

 der ikke findes et bestyrelsesmedlem med samme nationalitet som det medlem,  

 der er særlig berørt af det pågældende spørgsmål, har dette medlem ret til at  

 være direkte repræsenteret ved bestyrelsesmødet, når spørgsmålet behandles.  

 Repræsentanten for dette medlem har imidlertid ingen stemmeret.  

 Bestemmelserne vedrørende denne ret til repræsentation fastlægges af  

 repræsentantskabet.
2. I tilfælde af, at bestyrelsen har truffet beslutning i henhold til stk.  

 1, kan ethvert medlem forlange, at spørgsmålet henvises til  

 repræsentantskabet, hvis afgørelse er endelig.
Indtil repræsentantskabets  

 afgørelse foreligger, kan Banken, i det omfang den anser det for nødvendigt,  

 handle på grundlag af bestyrelsens afgørelse.
Artikel 58 Voldgift Hvis der opstår uenighed mellem Banken og et medlem, der er udtrådt af  

 Banken, eller mellem Banken og et medlem, efter at der er vedtaget en  

 beslutning om at bringe Bankens transaktioner til ophør, skal en sådan  

 uenighed forelægges en voldgiftsret, bestående af tre voldgiftsmænd, een  

 udnævnt af Banken, een af det berørte medlem eller det udtrådte medlem og een  

 af præsidenten for Den Internationale Domstol eller sådan anden autoritet,  

 som måtte være foreskrevet ved en af af Banken vedtaget bestemmelse,  

 medmindre parterne kommer overens om en anden ordning.
En flertalsafgørelse  

 blandt voldgiftsmændene er tilstrækkelig til at nå en beslutning, som er  

 endelig og bindende for parterne.
Den tredje voldgiftsmand har fuld beføjelse  

 til at afgøre ethvert procedurespørgsmål i tilfælde, hvor parterne ikke kan  

 opnå enighed herom.
Artikel 59 Stiltiende godkendelse I tilfælde hvor der kræves et medlems godkendelse eller accept, inden  

 Banken kan foretage en handling, anses denne godkendelse eller accept, hvor  

 intet andet er bestemt i artikel 56, for at være givet medmindre medlemmet  

 fremkommer med en indsigelse inden for en passende frist, som fastsættes af  

 Banken ved underretning af medlemmet om den foreslåede handling.
Kapitel X Afsluttende bestemmelser Artikel 60 Undertegnelse og deponering 1. Denne overenskomst, der er deponeret hos Den Franske Republiks  

 regering (i det følgende benævnt »depositaren«) er åben for  

 undertegnelse indtil den 31. december 1990 for potentielle medlemmer, hvis  

 navne er anført i bilag A til denne overenskomst.
 2. Bekræftede kopier af denne overenskomst tilstilles alle signatarerne.
Artikel 68 Ratifikation, accept og godkendelse 1. Overenskomsten skal ratificeres, accepteres eller godkendes af  

 signatarerne.
Med forbehold af stk. 2 i denne artikel skal ratifikations-,  

 accept- eller godkendelsesdokumenterne deponeres hos depositaren senest den  

 31. marts 1991. Depositaren underretter de øvrige signatarer om hver enkelt  

 deponering og tidspunktet herfor.
 2. Enhver signatar kan blive part i denne overenskomst ved at deponere et  

 ratifikations-, accept- eller godkendelsesdokument indtil et år efter datoen  

 for overenskomstens ikrafttræden eller om nødvendigt en senere dato, der  

 træffes beslutning om af et flertal af repræsentantskabsmedlemmerne, der  

 repræsenterer en majoritet af den samlede stemmeret.
3. En signatar, hvis dokument som anført i stk. 1 i denne artikel  

 deponeres inden datoen for overenskomstens ikrafttræden, bliver medlem af  

 Banken på denne dato.
Alle andre signatarer, der opfylder bestemmelserne i  

 ovenstående stykke, bliver medlem af Banken med virkning fra den dato, hvor  

 ratifikations-, accept~ eller godkendelsesdokumentet deponeres.
Artikel 62 Ikrafttræden 1. Denne overenskomst træder i kraft, når ratifikations-, accept~ eller  

 godkendelsesdokumenterne er deponeret af signatarer, hvis indledende indskud  

 repræsenterer mindst to tredjedele af de samlede indskud som anført i bilag  

 A, herunder mindst 2 lande fra Central- og Østeuropa, som anført i bilag A.
 2. Hvis denne overenskomst ikke er trådt i kraft den 31. marts 1991 kan  

 depositaren indkalde til en konference med deltagelse af interesserede  

 potentielle medlemmer, hvor der træffes afgørelse om, hvilken fremgangsmåde  

 der skal følges, og hvor der fastsættes en ny dato, inden for hvilken  

 ratifikations-, accept- og godkendelsesdokumenterne skal være deponeret.
Artikel 63 Åbningsmøde og påbegyndelse af Bankens virksomhed 1. Så snart denne overenskomst træder i kraft i henhold til artikel 62,  

 udnævner hvert medlem et repræsentantskabsmedlem.
Det første  

 repræsentantskabsmøde skal finde sted inden for tres (60) dage fra denne  

 overenskomsts ikrafttræden i henhold til artikel 62 eller så hurtigt som  

 muligt derefter.
2. Repræsentantskabet skal på sit første møde (i) vælge præsidenten (ii) vælge Bankens bestyrelsesmedlemmer i henhold til artikel 26 i denne  

 overenskomst (iii) træffe foranstaltninger for at fastsætte datoen for påbegyndelse af  

 Bankens virksomhed og (iv) træffe andre fornødne foranstaltninger for at forberede påbegyndelsen  

 af Bankens virksomhed.
 3. Banken underretter medlemmerne om datoen for påbegyndelsen af dens  

 virksomhed.
 Udfærdiget i Paris, den 29. maj 1990 i et enkelt originaleksemplar, hvis  

 engelske, franske, tyske og russiske version alle har samme gyldighed, og som  

 deponeres i arkivet hos depositaren, som fremsender en behørigt bekræftet  

 genpart til alle de øvrige potentielle medlemmer, hvis navne er anført i  

 bilag A.
Bilag A Indledende tegning af den autoriserede aktiekapital for potentielle  

 medlemmer, der kan blive medlem i henhold til artikel 61 *) De potentielle medlemmer er kun anført i ovennævnte kategorier af  

 hensyn til denne overenskomst.
Modtagerlandene omtales andetsteds i denne  

 overenskomst som de central- og østeuropæiske lande.
Bilag B Sektion A - Valg af bestyrelsesmedlemmer foretaget af  

 repræsentantskabsmedlemmerne fra Belgien, Danmark, Forbundsrepublikken  

 Tyskland, Det Forenede Kongerige, Frankrig, Grækenland, Irland, Italien,  

 Luxembourg, Nederlandene, Portugal, Spanien, Det Europæiske Økonomiske  

 Fællesskab og Den Europæiske Investeringsbank (i det følgende benævnt  

 repræsentantskabsmedlemmer i sektion A) 1. Nedenstående bestemmelser i denne sektion gælder udelukkende for denne  

 sektion.
2. Kandidater til posten som bestyrelsesmedlem udnævnes af  

 repræsentantskabsmedlemmerne i sektion A, dog således at et  

 repræsentantskabsmedlem kun kan udnævne een person.
Valg af  

 bestyrelsesmedlemmerne sker ved en afstemning med deltagelse af  

 repræsentantskabsmedlemmerne i sektion A.
 3. Hvert stemmeberettiget repræsentantskabsmedlem skal afgive alle de  

 stemmer, som det medlem, der har udnævnt ham eller hende, er berettiget til i  

 henhold til artikel 29, stk. 1 og 2, i denne overenskomst, på een person.
 4. Med forbehold af stk. 10 skal de 11 personer, der får det største antal  

 stemmer, være bestyrelsesmedlemmer, dog således, at ingen person, som har  

 fået mindre end 4,5 pct. af det samlede antal stemmer, der kan afgives, skal  

 anses for at være valgt.
 5. Med forbehold af stk. 10 skal der, dersom der ikke er blevet valgt 11  

 personer ved første afstemning, afholdes en ny afstemning, ved hvilken den  

 kandidat, der ved første afstemning modtog det laveste antal stemmer,  

 udelukkes fra valg, medmindre der ikke var over 11 kandidater; i denne  

 afstemning deltager kun:
a) de repræsentantskabsmedlemmer, der ved den første afstemning stemte på  

 en person, der ikke blev valgt, b) de repræsentantskabsmedlemmer, hvis stemmeafgivning til fordel for en  

 person, der er blevet valgt, i henhold til stk. 6 og 7 anses for at have  

 bragt de på denne person afgivne stemmer op over 5,5 pct. af de stemmer, der  

 kunne afgives.
 6. Ved afgørelse af, om de af et repræsentantskabsmedlem afgivne stemmer  

 anses for at have bragt det samlede antal stemmer på en person op over 5,5  

 pct. af de stemmer, der kunne afgives, skal de 5,5 pct. anses for at omfatte:  

 for det første, stemmerne fra det repræsentantskabsmedlem, som har afgivet  

 det største antal stemmer til fordel for den pågældende person, for det  

 andet, stemmerne fra det repræsentantskabsmedlem, som har afgivet det  

 næststørste antal, og så fremdeles, indtil de 5,5 pct. er nået.
 7. Hvis en del af et repræsentantskabs medlemmer skal medregnes for at  

 bringe det samlede antal afgivne stemmer på en person op over 4,5 pct., anses  

 dette repræsentantskabsmedlem for at have afgivet alle sine stemmer til  

 fordel for den pågældende person, selv om dennes samlede stemmetal derved  

 kommer op over 5,5 pct. og han er ikke berettiget til at deltage i en  

 yderligere afstemning.
 8. Med forbehold af stk. 10, skal der, dersom der ikke er blevet valgt 11  

 personer ved den anden afstemning, foretages yderligere afstemninger efter de  

 principper og procedurer, der er fastlagt i denne sektion, indtil 11 personer  

 er valgt, dog således, at når 10 personer er valgt, kan den 11. person vælges  

 med simpelt flertal af de resterende stemmer uanset bestemmelserne i stk. 4.
 9. I tilfælde af en forøgelse eller nedsættelse af antallet af  

 bestyrelsesmedlemmer, der skal vælges af repræsentantskabsmedlemmerne i  

 sektion A, justeres de i stk. 4, 5, 6 og 7 fastsatte minimums- og  

 maksimumsprocentsatser i overensstemmelse hermed af repræsentantskabet.
10. Så længe en signatar eller gruppe af signatarer, hvis andel af de  

 samlede kapitalindskud, som anført i bilag A, overstiger 2,4 pct., ikke har  

 deponeret sit eller sine ratifikations-, godkendelses- eller  

 acceptdokumenter, foretages der ikke noget valg af et bestyrelsesmedlem for  

 en sådan signatar eller gruppe af signatarer.
Det repræsentantskabsmedlem  

 eller de repræsentantskabsmedlemmer, der repræsenterer en sådan signatar  

 eller gruppe af signatarer vælger et bestyrelsesmedlem for hver signatar  

 eller gruppe af signatarer, umiddelbart efter at signataren eller gruppen af  

 signatarer er blevet medlemmer.
Et sådant bestyrelsesmedlem anses for at være  

 blevet valgt af repræsentantskabet ved dets åbningsmøde i overensstemmelse  

 med artikel 26, stk. 3, i denne overenskomst, dersom han eller hun vælges i  

 den periode, hvor den første bestyrelse er trådt i funktion.
Sektion B - Valg af bestyrelsesmedlemmer foretaget af  

 repræsentantskabsmedlemmer fra andre lande Sektion B(i): Valg af bestyrelsesmedlemmer foretaget af de  

 repræsentantskabsmedlemmer, der i bilag A er anført som de central- og  

 østeuropæiske lande (modtagerlande) (i det følgende benævnt  

 repræsentantskabsmedlemmer i sektion B (i)).
 1.Nedenstående bestemmelser i denne sektion gælder udelukkende for denne  

 sektion.
2. Kandidater til posten som bestyrelsesmedlem udnævnes af  

 repræsentantskabsmedlemmerne i sektion B (i), dog således at et  

 repræsentantskabsmedlem kun kan udnævne een person.
Valg af  

 bestyrelsesmedlemmerne sker ved en afstemning med deltagelse af  

 repræsentantskabsmedlemmerne i sektion B (i).
 3. Hvert stemmeberettiget repræsentantskabsmedlem skal afgive alle de  

 stemmer, som det medlem, der har udnævnt ham eller hende, er berettiget til i  

 henhold til artikel 29, stk. 1 og 2, i denne overenskomst, på een person.
 4. Med forbehold af stk. 10 skal de 4 personer, der får det største antal  

 stemmer, være bestyrelsesmedlemmer, dog således, at ingen person, som har  

 fået mindre end 12 pct. af det samlede antal stemmer, der kan afgives i  

 sektion B (i), skal anses for at være valgt.
 5. Med forbehold af stk. 10 skal der, dersom der ikke er blevet valgt 4  

 personer ved første afstemning, afholdes en ny afstemning, ved hvilken den  

 kandidat, der ved første afstemning modtog det laveste antal stemmer,  

 udelukkes fra valg medmindre der ikke var over 4 kandidater; i denne  

 afstemning deltager kun:
a) de repræsentantskabsmedlemmer, der ved den første afstemning stemte på  

 en person, der ikke blev valgt, b) de repræsentantskabsmedlemmer, hvis stemmeafgivning, til fordel for en  

 person, der er blevet valgt i henhold til stk. 6 og 7, anses for at have  

 bragt de på denne person afgivne stemmer op over 13 pct. af de stemmer, der  

 kunne afgives.
 6. Ved afgørelse af, om de af et repræsentantskabsmedlem afgivne stemmer  

 anses for at have bragt det samlede antal stemmer på en person op over 13  

 pct. af de stemmer, der kunne afgives, skal de 13 pct. anses for at omfatte:  

 for det første, stemmerne fra det repræsentantskabsmedlem, som har afgivet  

 det største antal stemmer til fordel for den pågældende person, for det  

 andet, stemmerne fra det repræsentantskabsmedlem, som har afgivet det  

 næststørste antal, og så fremdeles, indtil de 13 pct. er nået.
 7. Hvis en del af et repræsentantskabs medlemmer skal medregnes for at  

 bringe det samlede antal afgivne stemmer på en person op over 12 pct., anses  

 dette repræsentantskabsmedlem for at have afgivet alle sine stemmer til  

 fordel for den pågældende person, selv om dennes samlede stemmetal derved  

 kommer op over 13 pct., og han er ikke berettiget til at deltage i en  

 yderligere afstemning.
 8. Med forbehold af stk. 10, skal der, dersom der ikke er blevet valgt 4  

 personer ved den anden afstemning, foretages yderligere afstemninger efter de  

 principper og procedurer, der er fastlagt i denne sektion, indtil 4 personer  

 er valgt, dog således, at når 3 personer er valgt, kan den 4. person vælges  

 med simpelt flertal af de resterende stemmer uanset bestemmelserne i stk. 4.
 9. I tilfælde af en forøgelse eller nedsættelse af antallet af  

 bestyrelsesmedlemmer, der skal vælges af repræsentantskabsmedlemmerne i  

 sektion B (i), justeres de i stk. 4, 5,6 og 7 fastsatte minimums- og  

 maksimumsprocentsatser i overensstemmelse hermed af repræsentantskabet.
10. Så længe en signatar eller gruppe af signatarer, hvis andel af de  

 samlede kapitalindskud som anført i bilag A, overstiger 2,8 pct., ikke har  

 deponeret sit eller sine ratifikations-, godkendelses- eller  

 acceptdokumenter, foretages der ikke noget valg af et bestyrelsesmedlem for  

 en sådan signatar eller gruppe af signatarer.
Det repræsentantskabsmedlem,  

 eller de repræsentantskabsmedlemmer, der repræsenterer en sådan signatar  

 eller gruppe af signatarer vælger et bestyrelsesmedlem for hver signatar  

 eller gruppe af signatarer, umiddelbart efter at signataren eller gruppen af  

 signatarer er blevet medlemmer.
Et sådant bestyrelsesmedlem anses for at være  

 blevet valgt af repræsentantskabet ved dets åbningsmøde i overensstemmelse  

 med artikel 26, stk. 3, i denne overenskomst, dersom han eller hun vælges i  

 den periode, hvor den første bestyrelse er trådt i funktion.
 Sektion B (ii): Valg af bestyrelsesmedlemmer foretaget af  

 repræsentantskabsmedlemmer fra de lande, de er anført i denne overenskomst  

 som andre europæiske lande (i det følgende benævnt repræsentantskabsmedlemmer  

 i sektion B (ii)).
 1. Nedenstående bestemmelser i denne sektion gælder udelukkende for denne  

 sektion.
2. Kandidater til posten som bestyrelsesmedlem udnævnes af  

 repræsentantskabsmedlemmerne i sektion B (ii), dog således at et  

 repræsentantskabsmedlem kun kan udnævne een person.
Valg af  

 bestyrelsesmedlemmerne sker ved en afstemning med deltagelse af  

 repræsentantskabsmedlemmerne i sektion B (ii).
 3. Hvert stemmeberettiget repræsentantskabsmedlem skal afgive alle de  

 stemmer, som det medlem, der har udnævnt ham eller hende, er berettiget til i  

 henhold til artikel 29, stk. 1 og 2, i denne overenskomst, på een person.
 4. Med forbehold af stk. 10 skal de 4 personer, der får det største antal  

 stemmer, være bestyrelsesmedlemmer, dog således, at ingen person, som har  

 fået mindre end 20,5 pct. af det samlede antal stemmer, der kan afgives i  

 sektion B (ii), skal anses for at være valgt.
 5. Med forbehold af stk. 10 skal der, dersom der ikke er blevet valgt 4  

 personer ved første afstemning, afholdes en ny afstemning, ved hvilken den  

 kandidat, der ved første afstemning modtog det laveste antal stemmer,  

 udelukkes fra valg, medmindre der ikke var over 4 kandidater; i denne  

 afstemning deltager kun:
a) de repræsentantskabsmedlemmer, der ved den første afstemning stemte på  

 en person, der ikke blev valgt, b) de repræsentantskabsmedlemmer, hvis stemmeafgivning, til fordel for en  

 person, der er blevet valgt i henhold til stk. 6 og 7 anses for at have bragt  

 de på denne person afgivne stemmer op over 21,5 pct. af de stemmer, der kunne  

 afgives.
 6. Ved afgørelse af, om de af et repræsentantskabsmedlem afgivne stemmer  

 anses for at have bragt det samlede antal stemmer på en person op over 21,5  

 pct. af de stemmer, der kunne afgives, skal de 21,5 pct. anses for at  

 omfatte: for det første, stemmerne fra det repræsentantskabsmedlem, som har  

 afgivet det største antal stemmer til fordel for den pågældende person, for  

 det andet, stemmerne fra det repræsentantskabsmedlem, som har afgivet det  

 næststørste antal, og så fremdeles, indtil de 21,5 pct. er nået.
 7. Hvis en del af et repræsentantskabs medlemmer skal medregnes for at  

 bringe det samlede antal afgivne stemmer på en person op over 20,5 pct.,  

 anses dette repræsentantskabsmedlem for at have afgivet alle sine stemmer til  

 fordel for den pågældende person, selv om dennes samlede stemmetal derved  

 kommer op over 21,5 pct., og han er ikke berettiget til at deltage i en  

 yderligere afstemning.
 8. Med forbehold af stk. 10, skal der, dersom der ikke er blevet valgt 4  

 personer ved den anden afstemning, foretages yderligere afstemninger efter de  

 principper og procedurer, der er fastlagt i denne sektion, indtil 4 personer  

 er valgt, dog således, at når 3 personer er valgt, kan den 4. person vælges  

 med simpelt flertal af de resterende stemmer uanset bestemmelserne i stk. 4.
 9. I tilfælde af en forøgelse eller nedsættelse af antallet af  

 bestyrelsesmedlemmer, der skal vælges af repræsentantskabsmedlemmerne i  

 sektioin B (ii), justeres de i stk. 4, 5, 6 og 7 fastsatte minmums- og  

 maksimumsprocentsatser i overensstemmelse hermed af repræsentantskabet.
10. Så længe en signatar eller gruppe af signatarer, hvis andel af de  

 samlede kapitalindskud som anført i bilag A, overstiger 2,8 pct., ikke har  

 deponeret sit eller sine ratifikations-, godkendelses- eller acceptdokumenter  

 foretages der ikke noget valg af et bestyrelsesmedlem for en sådan signatar  

 eller gruppe af signatarer.
Det repræsentantskabsmedlem, eller de  

 repræsentantskabsmedlemmer, der repræsenterer en sådan signatar eller gruppe  

 af signatarer vælger et bestyrelsesmedlem for hver signatar eller gruppe af  

 signatarer, så snart signataren eller gruppen af signatarer er blevet  

 medlemmer.
Et sådant bestyrelsesmedlem anses for at være blevet valgt af  

 repræsentantskabet ved dets åbningsmøde i overensstemmelse med artikel 26,  

 stk. 3, i denne overenskomst, dersom han eller hun vælges i den periode, hvor  

 den første bestyrelse er trådt i funktion.
 Sektion B (iii): Valg af bestyrelsesmedlemmer foretaget af  

 repræsentantskabsmedlemmer fra de lande, der er anført i bilag A som  

 ikke-europæiske lande (i det følgende benævnt repræsentantskabsmedlemmer i  

 sektion B (iii)).
 1. Nedenstående bestemmelser i denne sektion gælder udelukkende for denne  

 sektion.
2. Kandidater til posten som bestyrelsesmedlem udnævnes af  

 repræsentantskabsmedlemmerne i sektion B (iii), dog således at et  

 repræsentantskabsmedlem kun kan udnævne een person.
Valg af  

 bestyrelsesmedlemmerne sker ved en afstemning med deltagelse af  

 repræsentantskabsmedlemmerne i sektion B (iii).
 3. Hvert stemmeberettiget repræsentantskabsmedlem skal afgive alle de  

 stemmer, som det medlem, der har udnævnt ham eller hende, er berettiget til i  

 henhold til artikel 29, stk. 1 og 2, i denne overenskomst, på een person.
 4. Med forbehold af stk. 10 skal de 4 personer, der får det største antal  

 stemmer, være bestyrelsesmedlemmer, dog således, at ingen person, som har  

 fået mindre end 8 pct. af det samlede antal stemmer, der kan afgives, skal  

 anses for at være valgt.
 5. Med forbehold af stk. 10 skal der, dersom der ikke er blevet valgt 4  

 personer ved første afstemning, afholdes en ny afstemning, ved hvilken den  

 kandidat, der ved første afstemning modtog det laveste antal stemmer,  

 udelukkes fra valg, medmindre der ikke var over 4 kandidater; i denne  

 afstemning deltager kun:
a) de repræsentantskabsmedlemmer, der ved den første afstemning stemte på  

 en person, der ikke blev valgt, b) de repræsentantskabsmedlemmer, hvis stemmeafgivning, til fordel for en  

 person, der er blevet valgt i henhold til stk. 6 og 7, anses for at have  

 bragt de på denne person afgivne stemmer op over 9 pct. af de stemmer, der  

 kunne afgives.
 6. Ved afgørelse af, om de af et repræsentantskabsmedlem afgivne stemmer  

 anses for at have bragt det samlede antal stemmer på en person op over 9 pct.  

 af de stemmer, der kunne afgives, skal de 9 pct. anses for at omfatte: for  

 det første, stemmerne fra det repræsentantskabsmedlem, som har afgivet det  

 største antal stemmer til fordel for den pågældende person, for det andet,  

 stemmerne fra det repræsentantskabsmedlem, som har afgivet det næststørste  

 antal, og så fremdeles, indtil de 9 pct. er nået.
 7. Hvis en del af et repræsentantskabs medlemmer skal medregnes for at  

 bringe det samlede antal afgivne stemmer på en person op over 9 pct., anses  

 dette repræsentantskabsmedlem for at have afgivet alle sine stemmer til  

 fordel for den pågældende person, selv om dennes samlede stemmetal derved  

 kommer op over 9 pct., og han er ikke berettiget til at deltage i en  

 yderligere afstemning.
 8. Med forbehold af stk. 10, skal der, dersom der ikke er blevet valgt 4  

 personer, ved den anden afstemning, foretages yderligere afstemninger efter  

 de principper og procedurer, der er fastlagt i denne sektion, indtil 4  

 personer er valgt, dog således, at når 3 personer er valgt, kan den 4. person  

 vælges med simpelt flertal af de resterende stemmer uanset bestemmelserne i  

 stk. 4.
 9. I tilfælde af en forøgelse eller nedsættelse af antallet af  

 bestyrelsesmedlemmer, der skal vælges af repræsentantskabsmedlemmerne i  

 sektion B (iii), justeres de i stk. 4, 5, 6 og 7 fastsatte minimums- og  

 maksimumsprocentsatser i overensstemmelse hermed af repræsentantskabet.
10. Så længe en signatar eller gruppe af signatarer, hvis andel af de  

 samlede kapitalindskud som anført i bilag A, overstiger 5 pct., ikke har  

 deponeret sit eller sine ratifikations-, godkendelses- eller  

 acceptdokumenter, foretages der ikke noget valg af et besstyrelsesmedlem for  

 en sådan signatar eller gruppe af signatarer.
Det repræsentantskabsmedlem,  

 eller de repræsentantskabsmedlemmer, der repræsentrer en sådan signatar eller  

 gruppe af signatarer, vælger et bestyrelsesmedlem for hver signatar eller  

 gruppe af signatarer, så snart signataren eller gruppen af signatarer er  

 blevet medlemmer.
Et sådant bestyrelsesmedlerm anses for at være blevet valgt  

 af repræsentantskabet ved dets første møde i overensstemmelse med artikel 26,  

 stk. 3, i denne overenskomst, dersom han eller hun vælges i den periode, hvor  

 den første bestyrelse er trådt i funktion.
 Sektion C: Bestemmelser vedrørende valg af bestyrelsesmedlemmer, der  

 repræsenterer lande, der ikke er anført i bilag A.
 Hvis repræsentantskabet i overensstemmelse med artikel 26, stk. 3, i denne  

 overenskomst træffer afgørelse om en forøgelse, nedsættelse eller revision af  

 bestyrelsens sammensætning for at tage hensyn til ændringer i Bankens  

 medlemstal, skal repræsentantskabet først tage stilling til, om der er behov  

 for at foretage ændringer i dette bilag, og kan i så fald foretage sådanne  

 ændringer, som det anser for nødvendige inden for rammerne af denne  

 afgørelse.
Sektion D: Overdragelse af stemmer Et repræsentantskabsmedlem som ikke deltager i afstemningen ved valg,  

 eller hvis stemmer ikke bidrager til valg af et bestyrelsesmedlem i sektion A  

 eller sektion B(i), sektion B(ii) eller sektion B(iii) i dette bilag, kan  

 overdrage de stemmer, som han eller hun er berettiget til, til et valgt  

 bestyrelsesmedlem under forudsætning af, at det pågældende  

 repræsentantskabsmelem først har indhentet samtykke hertil hos alle de  

 repræsentantskabsmedlemmer, der har valgt det pågældende bestyrelsesmedlem.
 Et repræsentantskabsmedlems beslutning om ikke at deltage i afstemningen  

 ved valg af et bestyrelsesmedlem skal ikke påvirke beregningen af de stemmer,  

 der kan afgives i henhold til sektion A, sektion B(i), sektion B(ii) eller  

 sektion B(iii) i dette bilag.
Oprindeligt fremsat forslag Folketinget meddeler sit samtykke til, at Danmark ratificerer den i Paris den 29. maj 1990 undertegnede overenskomst om oprettelse af Den Europæiske Bank for Genopbygning og Udvikling.
Overenskomst om Den Europæiske Bank for Genopbygning og Udvikling Indhold Kapitler I Formål, opgaver og medlemmer II Kapital III Bankens virksomhed IV Lånoptagelse og andre beføjelser V Valutaer VI Organisation og ledelse VII Udtræden og suspension af medlemmer: midlertidig og definitiv  

 standsning af Bankens virksomhed VIII Retsstilling, immuniteter, privilegier og fritagelser IX Ændringer, fortolkning, voldgift X Afsluttende bestemmelser Tillæg A Tillæg B Overenskomst om oprettelse af Den Europæiske Bank for Genopbygning og  

 Udvikling De kontraherende parter, som bekender sig til de grundlæggende principper om demokratisk  

 flerpartistyre, faste retsregler, respekt for menneskerettighederne samt  

 markedsøkonomi, som minder om slutakten fra Konferencen om Sikkerhed og Samarbejde i  

 Europa, særlig dens deklaration om principper, som hilser de central- og østeuropæiske landes bestræbelser for at indføre  

 et demokratisk flerpartisystem, styrke de demokratiske institutioner, de  

 almindelige retsprincipper og respekten for menneskerettighederne samt deres  

 vilje til at gennemføre reformer for at lette overgangen til  

 markedsorienterede økonomier, velkommen, som lægger vægt på at etablere et snævert og koordineret samarbejde med  

 henblik på at fremme økonomiske fremskridt i de central- og østeuropæiske  

 lande for at hjælpe deres økonomier til at blive mere konkurrencedygtige på  

 internationalt plan og bistå dem i deres genopbygning og udvikling og således  

 i givet fald reducere risici i forbindelse med finansiering af deres  

 økonomier, som er overbevidst om, at oprettelsen af en multilateral finansiel  

 institution, der har en grundllæggende europæisk karakter og en bred  

 international medlemskreds, vil kunne bidrage til at tjene disse formål og  

 vil kunne blive en ny og enestående samarbejdsstruktur i Europa, er blevet enige om at oprette Den Europæiske Bank for Genopbygning og  

 Udvikling (herefter benævnt »Banken«), der udøver sin virksomhed i  

 overensstemmelse med følgende bestemmelser:
Kapitel 1 Formål, opgaver og medlemmer Artikel 1 Formål Bankens formål er - ved at bidrage til økonomiske fremskridt og økonomisk  

 genopbygning - at lette overgangen til åbne markedsorienterede økonomier samt  

 fremme privat initiativ og foretagsomhed i de central- og østeuropæiske  

 lande, som bekender sig til og anvender principperne om demokratisk  

 flerpartistyre, pluralisme og markedsøkonomi.
Artikel 2 Opgaver 1. For på lang sigt at opfylde det angivne formål, der består i at lette  

 de central- og østeuropæiske landes ovegang til markedsorienterede økonomier  

 og fremme privat initiativ og foretagsomhed, bistår Banken modtager  

 medlemslandene med at gennemføre strukturelle økonomiske reformer inden for  

 de forskellige sektorer, herunder afmonopolisering, decentralisering og  

 privatisering, for at hjælpe dem med at blive fuldt integreret i den  

 internationale økonomi; Banken træffer med henblik herpå foranstaltninger,  

 der sigter på:
(i) gennem private og andre interesserede investorer at fremme  

 oprettelsen, forbedringen og udviklingen af produktive, konkurrencedygtige og  

 private aktiviteter, særlig små og mellemstore virksomheder; (ii) at mobilisere indenlandsk og udenlandsk kapital og erfarne ledere med  

 sigte på det under (i) nævnte formål; (iii) at fremme produktive investeringer, herunder i tjenestesektoren og  

 den finansielle sektor og i hertil knyttede infrastrukturer, når dette er  

 nødvendigt for at støtte privat initiativ og foretagsomhed, således at der  

 bidrages til at skabe et konkurrencebetonet erhvervsklima og til at forbedre  

 produktiviteten, levestandarden og arbejdsvilkårene; (iv) at tilvejebringe teknisk bistand til forberedelse, finansiering og  

 gennemførelse af relevante projekter, enten enkeltprojekter eller projekter,  

 der indgår i særlige investeringsprogrammer; (v) at stimulere og tilskynde til udviklingen af kapitalmarkeder; (vi) at støtte sunder og økonomisk bæredygtige projekter, som vedrører  

 flere modtagermedlemslande; (vii) inden for rammerne af alle Bankens aktiviteter, at fremme en  

 miljømæssig sund og bæredygtig udvikling; (viii) at iværksætte sådanne andre aktiviteter og levere sådanne andre  

 tjenesteydelser, som kan fremme disse opgaver.
 2. Under udførelsen af de i stk. 1 nævnte opgaver etablerer Banken et  

 snævert samarbejde med alle medlemmerne og - på en måde, den finder  

 hensigtsmæssig under iagttagelse af denne overenskomsts bestemmelser - med  

 Den Internationale Valutafond, Den Internationale Bank for Genopbygning og  

 Økonomisk Udvikling, Den Internationale Finansieringsinstitution (IFC), Det  

 Multilaterale Investeringsgarantiorgan (MIGA) og Organisationen for Økonomisk  

 Samarbejde og Udvikling (OECD); den samarbejder endvidere med De Forenede  

 Nationer og herunder særorganisationerne og andre dertil knyttede organer  

 samt med enhver anden organisation, privat eller offentlig, der beskæftiger  

 sig med økonomisk udvikling og investeringer i central- og østeuopæiske  

 lande.
Artikel 3 Medlemmer 1. Følgende kan optages som medlemmer af Banken:
 (i) 1) europæiske lande og 2) ikke-europæiske lande, der er medlemmer af  

 Den Internationale Valutafond;(ii) Det Europæiske Økonomiske Fællesskab og  

 Den Europæiske Investeringsbank.
 2. Lande, der kan blive medlemmer af Banken efter stk. 1, men som ikke  

 bliver medlemmer efter artikel 61, kan optages som medlemmer på sådanne  

 vilkår og betingelser, som Banken måtte fastsætte, når mindst to tredjedele  

 af repræsntantskabsmedlemmerne, der mindst repræsenterer tre fjerdedele af  

 medlemmernes samlede stemmetal, træffer beslutning herom.
Kapitel II Kapital Artikel 4 Autoriseret aktiekapital 1. Den oprindelige autoriserede aktiekapital er ti milliarder  

 (10.000.000.000) ecu.
Den fordeles på en million (1.000.000) aktier, der hver  

 har en pålydende værdi af ti tusinde (10.000) ecu, og som kun medlemmerne har  

 adgang til at tegne i overensstemmelse med bestemmelserne i artikel 5.
2. Den oprindelige aktiekapital deles i indbetalte aktier og aktier, der  

 kan kræves indbetalt.
Den samlede pålydende værdi af de indbetalte aktier  

 andrager fra starten tre milliarder (3.000.000.000) ecu.
 3. Den autoriserede aktiekapital kan når som helst og på passende vilkår  

 udvides ved en beslutning truffet af mindst to tredjedele af  

 repræsentantskabsmedlemmerne, der mindst repræsenterer tre fjerdedele af  

 medlemmernes samlede stemmetal.
Artikel 5 Aktietegning 1. Hvert medlem tegner aktier i Banken i overensstemmelse med sine egne  

 interne procedurer.
For så vidt angår den oprindelige autoriserede  

 aktiekapital, skal de indbetalt aktier og de aktier, der kan kræves  

 indbtealt, tegnes i forholdet 3:7. Det oprindelige antal aktier, der kan  

 tegnes af de signatarer, som bliver medlemmer i overensstemmelse med artikel  

 61, er det i bilag A anførte.
Alle medlemmers oprindelige aktietegning skal  

 omfatte mindst hundrede (100) aktier.
 2. Det oprindelige antal aktier, som skal tegnes af lande, der optages som  

 medlemmer i overensstemmelse med artikel 3, stk. 2, fastsættes af  

 repræsentantskabet, dog på den betingelse, at EØF-landenes, Det Europæiske  

 Økonomiske Fællesskabs og Den Europæiske Investeringsbanks aktiebesiddelser  

 tilsammen stadig udgør over halvdelen af den samlede tegnede kapital.
3. Repræsentantskabet tager mindst hvert femte (5.) år Bankens  

 aktiekapital op til revision.
Hvis den autoriserede aktiekapital forhøjes,  

 skal hvert medlem have lejlighed til på sådanne ensartede vilkår og  

 betingelser, som repræsentantskabet måtte fastsætte, at overtage en så stor  

 procent af aktiekapitalens forøgelse, som medlemmets tegnede aktiebeløb udgør  

 af Bankens samlede tegneede aktiekapital umiddelbart før forhøjelsen.
Et  

 medlem er ikke forpligtet til at overtage nogen del af en kapitaludvidelse.
 4. Med forbehold af bestemmelserne i stk. 3 kan repræsentantskabet efter  

 anmodning fra et medlem forhøje dette medlems aktieandel eller tildele dette  

 medlem andele inden for den autoriserede aktiekapital, som ikke er blevet  

 tegnet af andre medlemmer, dog på den betingelse, at EØF-landenes, Det  

 Europæiske Økonomiske Fællesskabs og Den Europæiske Investeringsbanks  

 aktiebesiddelser tilsammen stadig udgør over halvdelen af den samlede tegnede  

 kapital.
5. Medlemmernes oprindeligt tegnede aktier udstedes til parikurs.
Andre  

 aktier udstedes til parikurs, medmindre repræsentantskabet med et flertal på  

 mindst to tredjedele af repræsentantskabsmedlemmerne, der mindst  

 repræsenterer tre fjerdedele af medlemmmernes samlede stemmetal, beslutter at  

 udstede dem under særlige omstændigheder på andre vilkår.
 6. Aktiernee må ikke under nogen som helst form pantsættes eller behæftet,  

 og de kan kun overdrages til Banken i overensstemmelse med kapitel VII.
7. Aktionærernes ansvar er begrænset til den ikke indbetalte del af  

 aktiernes emissionspris.
Et medlem hæfter ikke, på grund af sit medlemskab,  

 for Bankens forpligtelser.
Artikel 6 Indbetaling af tegnede aktiebeløb 1. Betaling af indbetalte andele af det beløb, der oprindeligt er tegnet  

 af de signatarer, som bliver medlemmer i overensstemmelse med artikel 61,  

 foretages i fem (5) rater, der hver udgør tyve (20) procent.
Den første rate  

 indbetales af medlemmet inden tres (60) dage efter overenskomstens  

 ikrafttræden eller inden tres (60) dage efter deponeringen af ratifikations-,  

 accept- eller godkendelsesdokumentet i overensstemmelse med artikel 61,  

 såfremt deponeringen finder sted efter ikrafttrædelsesdatoen.
De resterende  

 fire rater forfalder hver gang et år efter forfaldstidspunktet for den  

 foregående rate og indbetaltes i overensstemmelse med hvert medlems egne  

 interne procedurer.
2. Betaling af de i stk. 1 omhandlede rater eller betaling fra et medlem,  

 der er optaget i overensstemmelse med artikel 3, stk. 2, kan for halvtreds  

 (50) procents vedkommende erlægges i form af gældsbeviser, der er udstedt af  

 medlemmet og benævnt i enten ecu, USD eller yen; de anvendes i takt med  

 Bankens udbetalingsbehov i forbindelse med dens virksomhed.
Disse  

 gældsbeviser er ikke-negotiable og ikke-rentebærende og skal på Bankens  

 anfordring kunne indfries til pari.
Indfrielser af disse gældsbeviser  

 foretages over passende perioder på en sådan måde, at deres værdi i ecu på  

 anfordringstidspunktet er proportional med antallet af indbetalte aktier, som  

 hvert medlem, der har deponeret disse gældsbeviser, har tegnet eller  

 besidder.
 3. Et medlems indbetalingsforpligtelser i forbindelse med den oprindelige  

 aktietegning afregnes enten i ecu, USD eller yen på grundlag af den  

 pågældende valutas gennemsnitlige valutakurs over for ecu for perioden 30.  

 september 1989 til 31. marts 1990.
 4. Den del af Bankens aktiekapital, der kan kræves indbetalt, kan under  

 hensyntagen til artikel 17 og 42 kun kræves indbetalt, efterhånden som og når  

 det kræves af hensyn til Bankens forpligtelser.
5. Hvis der kræves indbetaling i henhold til stk. 4, foretager medlemmmet  

 indbetaling i ecu, USD eller yen.
Indbetalingerne for alle aktier, der kan  

 kræves indbetalt, skal foretages efter en ensartet ecu-værdi, der beregnes på  

 tidspunktet for fremsættelse af indbetalingskravet.
 6. Banken fastsætter senest en måned efter repræsentantskabets åbningsmøde  

 det sted, hvortil de i denne artikel omhandlede indbetallinger skal  

 foretages; indtil denne beslutning træffes, indbetales den i stk. 1 nævnte  

 første rate til Den Europæiiske Investeringsbank, der fungerer som  

 depotinstitution for Banken.
 7. For andre end de i stk. 1, 2 og 3 nævnte aktietegninger erlægges de  

 indbetalte aktiebeløb i ecu, USD eller yen i form af kontanter eller  

 gældsforskrivninger eller andre forpligtelser.
 8. I denne artikel forstås der ved indbetaling eller benævnelse i ecu  

 ligeledes indbetaling eller benævnelse i en hvilken som helst fuldt  

 konvertibel valuta, der på indbetalings- eller indkasseringstidspunktet  

 modsvarer værdien af den pågældende forpligtelse i ecu.
Artikel 7 Bankens ordinære kapital Ved Bankens »ordinære kapital« forstås i denne overenskomst:
(i) Bankens autoriserede aktiekapital, der er tegnet i overensstemmelse  

 med artikel 5, og som omfatter indbetalte aktier og aktier, der kan kræves  

 indbetalt; (ii) midler, som Banken fremskaffer ved lånoptagelse i medfør af  

 beføjelserne i artikel 20, stk. 1, (i), og på hvilke bestemmelserne i artikel  

 6, stk. 4, om den del af kapitalen, der kan kræves indbetalt, finder  

 anvendelse; (iii) midler, der er modtaget som tilbagebetaling af lån eller garantier,  

 og indtægter fra afhændelse af aktier, der er erhvervet med de under (i) og  

 (ii) nævnte midler; (iv) indtægter fra lån og aktier, der er finansieret med de under punkt  

 (i) og (ii) nævnte midler, og indtægter fra garantier og emissionsgarantier,  

 der ikke falder ind under Bankens særlige virksomhed; (v) alle andre midler og indtægter, som Banken modtager, og som ikke  

 indgår i de i artikel 19 nævnte særlige fondsmidler.
Kapitel III Bankens virksomhed Artikel 8 Modtagerlande og anvendelse af midlerne 1. Bankens midler og faciliteter anvendes udelukkende til opfyldelse af  

 det i artikel 1 nævnte formål og til udførelse af de i artikel 2 nævnte  

 opgaver.
 2. Banken kan udøve sin virksomhed i central- og østeuropæiske lande, som  

 uden afbrydelse gennemfører overgangen henimod markedsorienterede økonomier  

 og fremmer privat initiativ og foretagsomhed og, ved konkrete skridt og på  

 anden måde, anvender de i artikel 1 nævnte principper.
3. Fører et medlem en politik, der er uforenelig med artikel 1, eller  

 foreligger der ekstraordinære omstændigheder, undersøger bestyrelsen,  

 hvorvidt et medlems adgang til Bankens midler bør suspenderes eller på anden  

 måde ændres og kan i den anledning fremsætte anbefalinger til  

 repræsentantskabet.
En beslutning om disse spørgsmål træffes af  

 repræsentantskabet med et flertal på mindst to tredjedele af  

 repræsentskabsmedlemmerne, der mindst repræsenterer tre fjerdele af  

 medlemmernes samlede stemmetal.
 4.
(i) Alle potentielle modtagerlande kan anmode Banken om at få adgang til  

 dens midler til begrænsede formål for en periode af tre (3) år at regne fra  

 denne overenskomsts ikrafttræden.
En sådan anmodning skal anses for at udgøre  

 en integrerende del af denne overenskomst, så snart den er fremsat.
 (ii) I løbet af nævnte periode:
(a) leverer Banken det pågældende land og virksomhederne på dets  

 territorium - på deres anmodning - teknisk bistand og andre former for  

 bistand, der tager sigte på at finansiere den private sektor, på at lette  

 statsejede virksomheders omdannelse til private virksomheder og på at hjælpe  

 virksomheder, der arbejder under konkurrencebestemte vilkår, og som  

 forbereder sig til at operere i en markedsorienteret økonomi; denne bistand  

 ydes i det i artikel 11, stk. 3, fastsatte forhold; (b) kan det samlede beløb for den således leverede bistand ikke overstige  

 det samlede beløb af de kontante midler og de gældsbeviser, som det  

 pågældende land har betalt henholdsvis udstedt for sine aktier.
 (iii) Ved udgangen af denne periode træffer repræsentatnskabet beslutning  

 om, i hvilket omfang det pågældende land kan få adgang til Bankens midler ud  

 over de under (a) og (b) anførte grænser, med et flertal på mindst tre  

 fjerdedele af repræsentantskabsmedlemmerne, der mindst repræsenterer  

 femogfirs (85) procent af medlemmernes samlede stemmetal.
Artikel 9 Bankens ordinære og særlige virksomhed Bankens virksomhed opdeles i ordinær virksomhed, der finansieres med  

 Bankens ordinære kapital som omhandlet i artikel 7, og særlig virksomhed, der  

 finansieres med de særlige fondsmidler, som er omhandlet i artikel 19. De to  

 typer virksomhed kan kombineres.
Artikel 10 Opdeling af Bankens virksomhed 1. Den ordinære kapital og de særlige fondsmidler skal altid og i alle  

 henseender holdes, anvendes, bindes, investeres eller på anden måde benyttes  

 fuldstændigt adskilt fra hinanden.
Bankens regnskaber skal udvise Bankens  

 reserver sammen med dens ordinære virksomhed og - adskilt herfra - dens  

 særlige virksomhed.
 2. Bankens ordinære kapital anvendes under ingen omstændigheder til at  

 dække tab eller indfri forpligtelser, der opstår i forbindelse med den  

 særlige virksomhed eller andre aktiviteter, hvortil der oprindelig var  

 anvendt eller afsat midler fra de særlige fondsmidler.
3. Udgifter, der direkte vedrører den ordinære virksomhed, afholdes over  

 Bankens ordinære kapital.
Udgifter, der direkte vedrører den særlige  

 virksomhed, afholdes over de særlige fondsmidler.
Alle andre udgifter dækkes  

 - med forbehold af artikel 18, stk. 1 - på sådanne betingelser, som Banken  

 måtte fastsætte.
Artikel 11 Bankens virksomhed 1. Banken udøver sin virksomhed til fremme af det formål og de opgaver,  

 der er fastsat i artikel 1 og 2, på en eller flere af følgende måder:
(i) ved at yde eller - sammen med multilaterale institituoner,  

 forretningsbanker eller andre interesserede kapitalkilder - samfinansiere lån  

 eller deltage i lån til virksomheder i den private sektor og til statsejede  

 virksomheder, der arbejder under konkurrencebestemte vilkår, og som  

 forbereder sig til at operere i en markedsorienteret økonomi, smat til  

 statejede virksomheder for at lette deres omdannelse til private  

 virksomheder; det drejer sig særligt om at fremme eller øge deltagelsen af  

 privat og/eller udenlandsk kapital i sådanne virksomheder; (ii) (a) ved at erhverve kapitalandele i virksomheder i den private  

 sektor; (b) ved at erhverve kapitalandele i statsejede virksomheder, der arbejder  

 under konkurrencebestemte vilkår, og som forbereder sig til at operere i en  

 markedsorienteret økonomi, og kapitalandele i statsejede virksomheder for at  

 lette deres omdannelse til private virksomheder; det drejer sig særligt om at  

 fremme eller øge deltagelsen af privat og/eller udenlandsk kapital i sådanne  

 virksomheder; (c) ved at garantere, når der ikke findes andre egnede  

 finansieringsformer, værdipapiremissioner fra virksomheder i den private  

 sektor og de under (b) nævnte statsejede virksomheder med henblik på de under  

 (b) angivne formål; (iii) ved at lette adgangen til nationale og internationale  

 kapitalmarkeder for virksomheder i den private sektor eller for andre under  

 punkt (i) nævnte virksomheder med henblik på de under (i) angivne formål ved  

 hjælp af ydelse af garantier, når der ikke findes andre egnede  

 finansieringsformer, og ved hjælp af finansiel rådgivning og andre former for  

 bistand; (iv) ved at benytte de særlige fondsmidler i overensstemmelse med de  

 aftaler, der fastlægger disse midlers anvendelse; (v) ved at yde eller deltage i lån og give teknisk bistand til  

 genopbygning og udvikling af infrastrukturer - herunder miljøprogrammer - der  

 er nødvendige for at udvikle den private sektor og for at fremme overgangen  

 til en markedsorienteret økonomi.
 I henhold til dette stykke anses en statsejet virksomhed kun for at  

 arbejde under konkurrencebestemte vilkår, såfremt den drives autonomt på  

 konkurrencebetonede markedsvilkår og er underkastet en konkurslovgivning.
 2.
(i) Bestyrelsen foretager mindst en gang om året en gennemgang af Bankens  

 virksomhed og lånestrategi i de enkelte modtagerlande for at sikre, at  

 Bankens formål og opgaver, som defineret i artikel 1 og 2, tilgodeses fuldt  

 ud.
Beslutninger på grundlag af denne gennemgang træffes med et flertal på  

 mindst to tredjedele af bestyrelsesmedlemmerne, der mindst repræsenterer tre  

 fjerdele af medlemmernes samlede stemmetal.
 (ii) Denne gennemgang omfatter bl.a. en analyse af de enkelte  

 modtagerlandes resultater vedrørende decentralisering, afmonopolisering og  

 privatisering samt beskriver den relative fordeling af Bankens långivning  

 inden for infrastruktur, teknisk bistand og andre formål, til private  

 virksomheder og til statsejede virksomheder, der omstiller sig til en  

 markedsorienteret økonomi eller privatiseres.
 3.
(i) Den statslige sektor må højst tegne sig for fyrre (40) procent af  

 Bankens samlede engagementer vedrørende lån, garantier og erhvervelser af  

 kapitalandele, medens den øvrige virksomhed, der er nævnt i denne artikel,  

 ikke omfattes af denne begrænsning.
Dette loft gælder i starten for en samlet  

 periode af to (2) år fra det tidspunkt, hvor Banken begynder sin virksomhed,  

 og derefter for et regnskabsår ad gangen.
 (ii) For et givet land må den statslige sektor for en samlet periode af  

 fem (5) år højst tegne sig for fyrre (40) procent af Bankens samlede  

 engagementer vedrørende lån, garantier og erhvervelser af kapitalandele,  

 medens den øvrige virksomhed, der er nævnt i denne artikel, ikke omfattes af  

 denne begrænsning.
(iii) I henhold til dette stykke (a) omfatter den statslige sektor nationale og lokale myndigheder, deres  

 organer samt de virksomheder, som de ejer eller kontrollerer; (b) betragtes lån eller garantier til statsejede virksomheder eller  

 erhvervelser af kapitalandele i sådanne virksomheder ikke som støtte til den  

 statslige sektor, hvis de pågældende virksomheder er ved at blive omdannet  

 til private virksomheder; (c) betragtes lån til finansieringsinstitutter med henblik på videreudlån  

 til den private sektor ikke som støtte til den statslige sektor.
Artikel 12 Begrænsninger i Bankens ordinære virksomhed 1. Det samlede beløb, som Banken inden for rammerne af sin ordinære  

 virksomhed har bundet i lån, erhvervelser af kapitalandele og garantier, må  

 på intet tidspunkt forøges, hvis det samlede beløb ved en sådan forøgelse vil  

 komme til at overstige hundrede (100) procent af Bankens ubehæftede  

 aktiekapital med tillæg af reserver og overskud, der indgår i dens ordinære  

 kapitalmidler.
2. En kapitalinteresse må normalt ikke overstige en sådan procentdel af en  

 given virksomheds egenkapital, som bestyrelsen efter en generel regel  

 fastsætter som passende.
Banken søger ikke med en sådan kapitaldeltagelse at  

 opnå en kontrollerende indflydelse i den pågældende virksomhed; den udøver  

 ikke en sådan inflydelse og påtager sig ikke et direkte ansvar i ledelsen af  

 envirksomhed, i hvilken den har investeret, bortset fra tilfælde af  

 misligholdelse eller fare for misligholdelse af forpligtelserne i forbindelse  

 med kapitaldeltagelsen eller tilfælde af insolvens eller fare for insolvens  

 for den virksomhed, i hvilken den har investeret, eller andre situationer,  

 som efter Bankens vurdering kan true investeringerne; i dette tilfælde kan  

 Banken træffe sådanne foranstaltninger eller udøve sådanne rettigheder, som  

 den finder påkrævet for at beskytte sine interesser.
 3. Bankens samlede erhvervelser af kapitalandele må på intet tidspunkt  

 overstige dens ubehæftede indbetalte aktiekapital med tillæg af overskud og  

 almindelig reserve.
 4. Banken yder ikke eksportkreditgarantier og udøver ikke  

 forsikringsvirksomhed.
Artikel 13 Forretningsprincipper Banken udøver sin virksomhed i overensstemmelse med følgende principper:
(i) Banken anvender sunde bankprincipper i sin virksomhed; (ii) Bankens virksomhed sigter på finansiering af særlige projekter, enten  

 enkeltprojekter eller projekter, der indgår i særlige  

 investeriingsprogrammer, og på tilvejebringelse af teknisk bistandd med  

 henblik på at opfylde det formål og udføre de opgaver, der er fastsat i  

 artikel 1 og 2; (iii) Banken finansierer ikke foranstaltninger på et medlems territorium,  

 hvis dette medlem gør indsigelse mod en sådan finansiering; (iv) Banken tillader ikke, at en uforholdsmæssig stor del af dens midler  

 anvendes til fordel for et enkelt medlem; (v) Banken bestræber sig for at opretholdee en rimelig spredning i alle  

 sine investeringer; (vi) ydelse af lån eller garantier eller erhvervelser af aktier finder  

 først sted, når ansøgeren har forelagt et passende forslag, og når Bankens  

 præsident har forelagt bestyrelsen en skriftlig rapport om forslaget sammen  

 med anbefalinger, der baseres på en undersøgelse foretaget af Banken; (vii) Banken stiller ikke finansieringsmidler eller faciliteter til  

 rådighed, når ansøgeren er i stand til at opnå tilstrækkelig fiinansiering  

 eller tilstrækkelige faciliteter andre steder på sådanne vilkår og  

 betingelser, som Banken finder rimelige; (viii) når Banken yder eller påtager sig garanti for finansiering, skal  

 den tage behørigt hensyn til udsigterne til, at låntageren og, i givet fald,  

 garanten vil være i stand til at opfylde forpligtelserne i forbidnelse med  

 finansieringskontrakten; (ix) når Banken yder et direkte lån, giver den kun låntager tilladelse til  

 at trække på lånemidlerne til dækning af de udgifter, der faktisk er påløbet; (x) Banken bestræber sig for at mobilisere sine midler ved at sælge sine  

 investeringer til private investorer, når som helst den hensigtsmæssigt kan  

 gøre dette på tilfredsstillende betingelser; (xi) ved investeringer i enkeltvirksomheder yder Banken finansiering på  

 vilkår og betingelser, som den finder passende under hensyntagen til  

 virksomhedens behov, de risici, som Banken løber, samt de vilkår og  

 betingelser, der normalt gældre for private investorer for tilsvarende  

 finansiering; (xii) Banken lægger ikke begrænsninger på køb af varer og tjenester fra  

 noget som helst land, som foretages med provenuet af lån, investeringer eller  

 anden finansiering, der er effektueret inden for rammerne af Bankens ordinære  

 eller særlige virksomhed; når det er hensigtsmæssigt, gør den sine lån og  

 andre transaktioner betinget af, at der afholdes internationale licitationer; (xiii) Banken træffer alle nødvendige foranstaltninger til at sikre, at  

 provenuet af lån, som Banken har ydet, garanteret eller deltaget i, eller af  

 aktier kun anvendes til de formål, hvortil lånet blev ydet eller aktien  

 erhvervet, idet der bør lægges behørig vægt på hensynet til økonomi og  

 effektivitet.
Artikel 14 Vilkår og betingelser for ydelse af lån og garantier 1. For så vidt angår lån, som Banken yder, deltager i eller garanterer  

 for, fastsættes vilkårene og betingelserne i kontrakten, særlig vedrørende  

 tilbagebetaling af hovedstol, betaling af renter og andre gebyrer og  

 omkostninger samt forfalds- og betalingstidspunkter.
Ved fastsættelsen af  

 disse vilkår og betingelser sørger Banken for fornøden sikring af sine  

 indtægter.
 2. Er modtageren af et lån eller en lånegaranti ikke selv medlem, men en  

 statsejet virksomhed, kan Banken, når den finder det ønskeligt - under  

 hensyntagen til de forskellige egnede fremgangsmåder for offentlige og  

 statsejede virksomheder, der omdannes til private virksomheder - kræve, at  

 det medlem eller de medlemmer, på hvis territorium det pågældende projekt  

 skal realiseres, eller et under dette medlem eller disse medlemmer hørende  

 offentligt organ eller foretagende, som Banken kan acceptere, garanterer for  

 tilbagebetaling af hovedstol, betaling af renter og andre gebyrer og  

 omkostninger i forbindelse med lånet i overensstemmelse med lånekontrakten.  

 Bestyrelsen undersøger hvert år Bankens praksis på dette område under  

 passende hensyntagen til Bankens kreditværdighed.
 3. I låne- eller garantikontrakten fastsættes udtrykkeligt, i hvilken  

 valuta eller i hvilke valutaer alle kontraktmæssige betalinger skal  

 foretages, eller om de skal foretages i ecu.
Artikel 15 Provision og gebyrer Banken opkræver ud over renter en provision af de lån, den yder eller  

 deltager i inden for rammerne af den ordinære virksomhed.
Vilkårene og  

 betingelserne vedrørende denne provison fastsættes af bestyrelsen.
 2. Når Banken garanterer for et lån inden for rammerne af den ordinære  

 virksomhed, eller når den garanterer for salget af værdipapirer, opkræver  

 Banken som en passende godtgørelse for sin risiko gebyrer, hvis størrelse og  

 betalingstidspunkter fastsættes af bestyrelsen.
 3. Bestyrelsen kan fastsætte andre omkostninger, der skal betales i  

 forbindelse med Bankens ordinære virksomhed, og andre provisioner, gebyrer  

 eller omkostninger inden for rammerne af den særlige virksomhed.
Artikel 16 Særlig reserve 1. De provisions- og gebyrbeløb, som Banken oppebærer i henhold til  

 artikel 15, henlægges til en særlig reserve, der anvendes til dækning af  

 Bankens tab i overensstemmelse med artikel 17. Den særlige reserve holdes  

 likvid på en sådan måde, som Banken måtte bestemme.
 2. Hvis bestyrelsen bestemmer, at den særlige reserve er tilstrækkelig,  

 kan den beslutte, at alle eller en del af de nævnte provisions- eller  

 gebyrbeløb fremover indgår i Bankens indtægter.
Artikel 17 Metoder til dækning af Bankens tab 1. I tilfælde af restancer eller misligholdelse af kontrakter vedrørende  

 lån, som Banken har ydet, deltaget i eller garanteret for inden for rammerne  

 af den ordinære virksomhed, og i tilfælde af tab, der opstår i forbindelse  

 med garantier for værdipapiremissioner og aktier inden for rammerne af den  

 ordinære virksomhed, træffer Banken sådanne foranstaltninger, som den måtte  

 finde hensigtsmæssige.
Banken foretager passende hensættelser til dækning af  

 eventuelle tab.
 2. Tab, der opstår inden for rammerne af Bankens ordinære virksomhed,  

 dækkes:
(i) i første række, af de i stk. 1 nævnte hensættelser; (ii) i anden række, af nettoindtægterne; (iii) i tredje række, af den i artikel 16 nævnte særlige reserve; (iv) i fjerde række, af Bankens almindelige reserve og overskud; (v) i femte række, af den ubehæftede indbetalte kapital; (vi) og tilsidst, af et passende beløb af den tegnede kapital, der kan  

 kræves indbetalt, men som endnu ikke er krævet indbetalt; beløbet indbetales  

 i overensstemmelse med artikel 6, stk. 4 og 5.
Artikel 18 Særlige fonde 1. Banken kan varetage administrationen af særlige fonde, der tjener  

 Bankens formål og falder inden for Bankens opgaveområder.
Omkostningerne ved  

 at administrere en sådan særlig fond dækkes af den pågældende særlige fond.
 2. De særlige fonde, som Banken accepterer, kan anvendes på en hvilken som  

 helst måde på sådanne vilkår og betingelser, som er forenelige med Bankens  

 formål og opgaver, med denne overenskomsts øvrige gældende bestememlser samt  

 med den aftale eller de aftaler, der er indgået om disse fonde.
3. Banken fastsætter de regler og bestemmelser, der er nødvendige for at  

 oprette, administrere og anvende de enkelte særlige fonde.
Disse regler og  

 bestemmelser skal være i overensstemmelse med bestemmelserne i denne  

 overenskomst bortset fra de bestemmelser, der udtrykkeligt kun gælder for  

 Bankens ordinære virksomhed.
Artikel 19 Særlige fondsmidler udtrykket »særlige fondsmidler« angiver midlerne i de enkelte  

 særlige fonde og omfatter:
(i) midler, som Banken har accepteret under en særlig fond; (ii) midler, der er tilbagebetalt i forbindelse med lån eller garantier,  

 og provenu af aktier, der er finansieret med midler fra en særlig fond, og  

 som tilfalder denne særlige fond i overensstemmelse med reglerne og  

 bestemmelserne for denne særlige fond; (iii) indtægter af investeringer af særlige fondsmidler.
Kapitel IV Lånoptagelse og andre beføjelser Artikel 20 Almindelige beføjelser 1. ud over de beføjelser, der er fastsat i andre bestemmelser i denne  

 overenskomst, har Banken beføjelse til at:
 (i) optage lån i medlemslandene elller andre steder, på betingelse af:
(a) at Banken, inden den sælger sine gældsbeviser på et lands territorium,  

 har opnået dette lands samtykke; (b) at Banken, når dens gældsbeviser skal benævnes i et medlems valuta,  

 har opnået dette medlems samtykke; (ii) investere eller placere midler, som den ikke har brug for i sin  

 virksomhed; (iii) købe og sælge værdipapirer, den selv har udstedt eller ydet garanti  

 for eller anbragt kapital i, på det sekundære marked; (iv) at yde garanti for værdiparpirer, den har anbragt kapital i, for at  

 lette deres salg; (v) garantere for eller deltage i garantier for værdipapiremissioner, der  

 foretages af en virksomhed til formål, der er i overensstemmelse med Bankens  

 formål og opgaver; (vi) give teknisk rådgivning og bistand, der tjener Bankens formål og  

 falder inden for dens opgaver; (vii) udøve sådanne andre beføjelser og fastsætte sådanne regler og  

 bestemmelser, der måtte være nødvendige eller egnede til fremme af dens  

 formål eller opgaver, og som er forenelige med bestemmelserne i denne  

 overenskomst; (viii) indgå samarbejdsaftaler med andre offentlige eller private organer.
 2. Et værdipapir, som er udstedt eller garanteret af Banken, forsynes på  

 forsiden med en iøjnefaldende angivelses af, at det ikke repræsenterer en  

 forpligtelse for en regering eller et medlem, medmindre det rent faktisk er  

 en bestemt regering eller et bestemt medlem, der har indgået forpligtelsen; i  

 dette tilfælde skal det udtrykkeligt fremgå af værdipapiret.
Kapitel V Valutaer Artikel 21 Fastlæggelse af valutaers konvertibilitet og anvendelse 1. Når det i henhold til denne overenskomst er nødvendigt at afgøre, om  

 en valuta er fuldt konvertibel i henhold til denne overenskomst, træffer  

 Banken afgørelse herom eventuelt efter at have rådspurgt Den Internationale  

 Valutafond, idet den først og fremmest tager hensyn til at sikre sine egne  

 finansielle interesser.
 2. Medlemmerne lægger ikke begrænsninger på Bankens modtagelse,  

 beholdning, anvendelse eller overførsel af følgende:
(i) valutaer eller ecu, som indbetales til Banken for tegnede aktiebeløb i  

 overensstemmelse med artikel 6; (ii) valutaer, som Banken fremskaffer ved lånoptagelse; (iii) valutaer eller andre midler, som Banken forvalter indenfor rammerne  

 af særlige fonde; (iv) valutaer, som Banken modtager som tilbagebetaling af hovedstol,  

 betaling af renter, dividender eller andre omkostninger i forbindelse med lån  

 eller investeringer eller som provenu af salg af investeringer, der er  

 foretaget med de under (i) til (iii) nævnte midler, eller som betaling af  

 provision, gebyrer eller andre omkostninger.
Kapitel VI Organisation og ledelse Artikel 22 Bankens struktur Banken har et repræsentantskab, en bestyrelse, en præsident, en eller  

 flere vicepræsidenter og sådanne andre tjenestemænd og funktionærer, der  

 skønnes nødvendige.
Artikel 23 Repræsentantskabet: Sammensætning 1. Hvert medlem repræsenteres i repræsentantskabet og udnævner et  

 repræsentantskabsmedlem og en suppleant.
Hvert repræsentantskabsmedlem og  

 hver suuppleant udfører hvervet, så længe det medlem, som har foretaget  

 udnævnelsen, ønsker det.
En suppleant kan kun stemme i tilfælde af  

 repræsentatnskabsmedlemmetes fravær.
På hvert af de årlige møder vælger  

 repræsentantskabet et af repræsentatnskabsmedlemmerne til formand, som  

 bestrider hvervet til valget af den næste formand.
 2. Repræsentantskabsmedlemmerne og deres suppleanter udfører ders  

 funktioner uden vederlag fra Banken.
Artikel 24 Repræsentantskabet: Beføjelser 1. Repræsentantskabet er højeste myndighed i alle Bankens anliggender.
 2. Repræsentantskabet kan overdrage bestyrelsen at udøve enhver af  

 repræsentantskabets beføjelser med undtagelse af beføjelsen til:
(i) at optage nye medlemmer og fastsætte betingelserne for deres  

 optagelse; (ii) at udvide eller nedsætte Bankens autoriserede aktiekapital; (iii) at suspendere et medlem; (iv) at træffe afgørelse i appelsager vedrørende bestyrelsens fortolkning  

 eller anvendelse af denne overenskomst; (v) at godkende indgåelse af almindelige aftaler om samarbejde med andre  

 internationale organisationer; (vi) at vælge Bankens bestyrelse og præsident; (vii) at fastsætte honorarerne for bestyrelsesmedlemmerne og deres  

 suppleanter samt præsidentens aflønning og hans tjenestekontraktsvilkår; (viii) at godkende Bankens almindelige balance og resultatopgørelse på  

 grundlag af revisionsberetningen; (ix) at træffe bestemmelse om reserverene og fordelingen af Bankens  

 nettooverskud; (x) at ændre denne overenskomst; (xi) at træffe beslutning om standsning af Bankens virksomhed og udlodning  

 af dens aktiver; (xii) at udøve alle øvrige beføjelser, der udtrykkeligt er tillagt  

 repræsentantskabet i denne overenskomst.
 3. Repræsentantskabet bibeholder beføjelse til at træffe endelig afgørelse  

 i alle sager, der overdrages eller delegeres til bestyrelsen efter stk. 2  

 eller efter andre bestemmelser i denne overenskomst.
Artikel 25 Repræsentantskabet: Procedure 1. Repræsentantskabet afholder et årligt møde og sådanne andre møder, som  

 repræsentantskabet i øvrigt måtte træffe bestemmelse om, eller hvortil  

 bestyrelsen indkalder.
Repræsentantskabsmøder indkaldes af bestyrelsen, når  

 det forlanges af mindst fem (5) medlemmer af Banken eller af medlemmer, der  

 mindst råder over en fjerdel af medlemmernes samlede stemmetal.
 2. Repræsentantskabet er beslutningsdygtigt, når to tredjedele af  

 repræsentantskabsmedlemmerne, der mindst repræsenterer to tredjedele af  

 medlemmernes samlede stemmetal, er til stede.
 3. Repræsentantskabet kan bestemme, at bestyrelsen, når denne anser der  

 for tilrådeligt, kan opnå et votum fra repræsentantskabet vedrørende et  

 bestemt spørgsmål uden at indkalde til et repræsentantskabsmøde.
 4. Repræsentantskabet og bestyrelsen - i det omfang denne har beføjelse  

 hertil - kan vedtage sådanne regler og bestemmelser og oprette sådanne  

 hjælpeorganer, som måtte være nødvendige eller hensigtsmæssige for Bankens  

 virksomhed.
Artikel 26 Bestyrelsen: Sammensætning 1. Bestyrelsen består af treogtyve (23) medlemmer, der ikke er medlemmer  

 af repræsentantskabet, og hvoraf:
(i) elleve (11) vælges af de repræsentantskabsmedlemmer, der repræsenterer  

 Belgien, Danmark, Forbundsrepublikken Tyskland, Det Forenede Kongerige,  

 Frankrig, Grækenland, Irland, Itallien, Luxembourg, Nederlandene, Portugal,  

 Spanien, Det Europæiske Økonomiske Fællesskab og Den Europæiske  

 Investeringsbank; (ii) tolv (12) vælges af de repræsentantskabsmedlemmer, der repræsenterer  

 andre medlemmer, hvoraf:
(a) fire (4) af de repræsentatnskabsmedlemmer, der repræsenterer de lande,  

 der i bilag A til denne overenskomst er anført som central- og østeuropæiske  

 lande, som kan få støtte gennem Banken; (b) fire (4) af de repræsentantskabsmedlemmer, der repræsenterer de lande,  

 der i bilag A til denne overenskomst er anført som andre europæiske lande; (c) fire (4) af de repræsentantskabsmedlemmer, der repræsenterer de lande,  

 der i bilag A til denne overenskomst er anført som ikke-europæiske lande.
 Bestyrelsesmedlemmerne kan ud over at repræsentere de medlemmer, af hvis  

 repræsentantskabsdmedlemmer de er valgt, også repræsentere medlemmer, som  

 overdrager dem deres stemmer.
 2. Bestyrelsesmedlemmerne skal have en høj grad af faglig kompetence i  

 økonomiske og finansicielle spørgsmål og vælges i overensstemmelse med bilag  

 B.
3. Repræsentantskabet kan med et flertal på mindst to tredjedele af  

 repræsentantskabsmedlemmerne, der mindst repræsenterer tre fjerdedele af  

 medlemmernes samlede stemmetal, forøge eller formindske antallet af  

 bestyrelsesmedlemmer eller ændre bestyrelsens sammensætning for at tage  

 hensyn til ændringer i antallet af Bankens medlemmer.
Uden at udøvelsen af  

 disse beføjelser herved indskrænkes ved efterfølgende valg, skal antallet af  

 medlemmer i og sammensætningen af den anden bestyrelsen være som fastsat i  

 stk. 1.
4. Hvert bestyrelsesmedlem udnævner en suppleant med fuldmagt til at  

 fungere i hans eller hendes sted, når han eller hun ikke er til stede.  

 Bestyrelsesmedlemmerne og deres suppleanter skal være statsborgere i  

 medlemslandene.
Et medlem kan kun repræsenteres ved eet bestyrelsesmedlem.
En  

 suppleant kan deltage i bestyrelsesmøder, men kan kun stemme i tilfælde af  

 bestyrelsesmedlemmets fravær.
5. Bestyrelsesmedlemmerne beklæder deres stilling for tre (3) år ad gangen  

 og kan genvælges; den første bestyrelse vælges imidlertid af  

 repræsentantskabet på dets åbningsmøde og fungerer indtil repræsentantskabets  

 næste umiddelbart efterfølgende årlige møde eller, dersom repræsentantskabet  

 på dette årlige møde træffer beslutning herom, indtil dets næste derpå  

 følgende årlige møde.
Bestyrelsesmedlemmerne beklæder fortsat deres stilling,  

 indtil deres efterfølgere er valgt og har overtaget deres poster.
Hvis et  

 bestyrelsesmedlems post bliver ledig tidligere end ethundreogfirs (180) dage  

 før udløbet af det tidsrum, for hvilket han eller hun er valgt, vælger de  

 repræsentantskabsmedlemmer, der havde valgt det afgåede bestyrelsesmedlem, et  

 nyt bestyrelsesmedlem for resten af perioden i overensstemmelse med bilag B.  

 Til valg kræves der et flertal af de af repræsentantskabsmedlemmerne afgivne  

 stemmer.
Hvis et bestyrelsesmedlems post bliver ledig ethundreogfirs (180)  

 dage eller færre dage før udløbet af det tidsrum, for hvilket han eller hun  

 er valgt, vælger de repræsentantskabsmedlemmer, der havde valgt det afgåede  

 bestyrelsesmedlem, et nyt bestyrelsesmedlem på lignende måde for resten af  

 perioden; til valg kræves der et flertal af de af  

 repræsentantskabsmedlemmerne afgivne stemmer.
Så længe bestyrelseshvervet er  

 ledigt, udøver det afgåede bestyrelsesmedlems suppleant hans eller hendes  

 beføjelser med undtagelse af beføjelsen til at udnævne en suppleant.
Artikel 27 Bestyrelsen: Beføjelser Uden at repræsentantskabets beføjelser i medfør af artikel 24 herved  

 indskrænkes, er bestyrelsen ansvarlig for ledelsen af Bankens almindelige  

 virksomhed og udøver i så henseende - ud over de beføjelser, der udtrykkeligt  

 er tillagt den ved denne overenskomst - alle de beføjelser, der er delegeret  

 til den af repræsentantskabet, og skal særlig:
(i) forberede repræsentantskabets arbejde; (ii) I overensstemmelse med repræsentantskabets almindelige  

 retningslinjer, udforme politikker og træffe beslutninger vedrørende lån,  

 garantier, erhvervelser af kapitalinteresser, Bankens lånoptagelse, levering  

 af teknisk bistand og Bankens øvrige forrentninger; (iii) forelægge de reviderede regnskaber for hvert regnskabsår til  

 repræsentantskabets godkendelse på dets årlige møder; (iv) godkende Bankens budget.
Artikel 28 Bestyrelsen: Procedure 1. Bestyrelsen udøver normalt sine funktioner ved Bankens hovedsæde og  

 afholder møder så ofte, som Bankens virksomhed kræver det.
 2. Bestyrelsen er beslutningsdygtig, når et flertal af  

 bestyrelsesmedlemmerne, der mindst repræsenterer to tredjedele af  

 medlemmernes samlede stemmetal, er til stede.
 3. Repræsentantskabet vedtager bestemmelser, i henhold til hvilke et  

 medlem, såfremt ingen af bestyrelsesmedlemmerne er af det pågældende medlems  

 nationalitet, kan sende en repræsentant uden stemmeret til at deltage i  

 bestyrelsesmøder, når en sag, der særlig angår medlemmet, er genstand for  

 forhandling.
Artikel 29 Afstemning 1. Hvert medlems stemmetal er lig med det antal aktier, det har tegnet i  

 Bankens aktiekapital.
Har et medlem ikke indbetalt en del af det beløb, der  

 er forfaldent ifølge forpligtelserne i forbindelse med de indbetalte aktier i  

 henhold til artikel 6, kan dette medlem ikke - så længe dette beløb ikke er  

 indbetalt - bruge den procentdel af sit stemmetal, som svarer til det  

 skyldige, men ikke indbetalte beløbs andel af de samlede indbetalte aktier,  

 som dette medlem har tegnet i Bankens aktiekapital.
2. Ved afstemninger i repræsentantskabet er hvert repræsentantskabsmedlem  

 berettiget til at afgive de stemmer, der tilkommer det medlem, som han eller  

 hun repræsenterer.
Medmindre andet udtrykkeligt er foreskrevet i denne  

 overenskomst, træffes alle repræsentantskabets beslutninger med et flertal af  

 de afgivne stemmer.
3. Ved afstemninger i bestyrelsen er hvert bestyrelsesmedlem berettiget  

 til at afgive det antal stemmer, som de repræsentantskabsmedlemmer, der har  

 valgt ham eller hende, er berettiget til, samt til at afgive det antal  

 stemmer, som de repræsentantskabsmedlemmer, der har overdraget deres stemmer  

 til ham eller hende i overensstemmelse med Sektion D i bilag B, er berettiget  

 til.
Et bestyrelsesmedlem, der repræsenterer mere end et medlem, kan særskilt  

 afgive stemme for de medlemmer, som han eller hun repræsenterer.
Medmindre  

 andet udtrykkeligt er foreskrevet i denne overenskomst og bortset fra  

 beslutninger vedrørende den almindelige politik, som træffes med et flertal  

 på mindst to tredjedele af de afgivne stemmer, afgøres sager, der behandles i  

 bestyrelsen, med et flertal af de afgivne stemmer.
Artikel 30 Præsidenten 1. Repræsentantskabet vælger Bankens præsident med et flertal af alle  

 repræsentantskabsmedlemmer, der mindst repræsenterer et flertal af  

 medlemmernes samlede stemmetal.
Præsidenten må i sin funktionstid hverken  

 være repræsentantskabsmedlem eller bestyrelsesmedlem eller suppleant for et  

 repræsentantskabsmedlem eller bestyrelsesmedlem.
2. Præsidentens funktionstid er fire (4) år.
Han eller hun kan genvælges.  

 Præsidentens funktioner ophører, når repræsentantskabet træffer beslutning  

 herom med tilslutning fra mindst to tredjedele af  

 repræsentantskabsmedlemmerne, der mindst repræsenterer to tredjedele af  

 medlemmernes samlede stemmetal.
Hvis præsidentposten af en eller anden grund  

 bliver ledig, vælger repræsentantskabet i overensstemmelse med bestemmelserne  

 i stk. 1 en efterfølger for en periode af indtil fire (4) år.
3. Præsidenten har ikke stemmeret bortset fra, at han eller hun har den  

 afgørende stemme i tilfælde af stemmelighed.
Han eller hun kan deltage i  

 repræsentantskabets møder og fører forsædet i bestyrelsen.
 4. Præsidenten er Bankens legale repræsentant.
5. Præsidenten er chef for Bankens personale.
Han eller hun er ansvarlig  

 for organisationen af Bankens tjenestemands- og funktionærstab samt for  

 ansættelser og afskedigelser i overensstemmelse med de bestemmelser, som  

 bestyrelsen skal fastsætte.
Præsidenten skal ved personaleansættelser tage  

 passende hensyn til at engagere tjenestemænd og funktionærer på et bredt  

 geografisk grundlag blandt Bankens medlemmer, dog med det forbehold, at det  

 er af største vigtighed at sikre Banken den højeste grad af dygtighed og  

 sagkundskab.
 6. Præsidenten leder efter bestyrelsens anvisninger Bankens daglige  

 virksomhed.
Artikel 31 Vicepræsident(er) 1. Bestyrelsen udnævner en eller flere vicepræsidenter på anbefalling af  

 præsidenten.
Bestyrelsen fastsætter en vicepræsidents funktionstid,  

 beføjelser og opgaver i Bankens administration.
Er præsidenten fraværende  

 eller forhindret i at udføre sine funktioner, udøves hans beføjelser og  

 varetages hans opgaver af en vicepræsident.
 2. En vicepræsident kan deltage i bestyrelsens møder, men har ikke  

 stemmeret i disse møder, bortset fra at han eller hun har den afgørende  

 stemme i tilfælde af, at han eller hun handler på præsidentens vegne.
Artikel 32 Bankens internationale karakter 1. Baken må ikke acceptere særlige fonde eller andre lån eller former for  

 bistand, som på nogen måde kan skade, fordreje eller på anden måde ændre  

 Bankens formål eller opgaver.
2. Banken, Bankens præsident, vicepræsident(er), tjenestemænd og  

 funktionærer baserer udelukkdnede deres beslutninger på betragtninger, der  

 vedrører Bankens formål, opgaver og virksomhed som fastsat i denne  

 overenskomst.
Disse betragtninger afvejes upartisk, således at Bankens formål  

 kan opfyldes og dens opgaver udføres.
3. Bankens præsident, vicepræsident(er), tjenestemænd og funktionærer er  

 med hensyn til udøvelsen af deres tjenestegerning udelukkende ansvarlige over  

 for Banken og står ikke tilansvar over for nogen anden myndighed.
Hvert af  

 Bankens medlemmer skal respektere dette ansvars internationale karakter og  

 afholde sig fra ethvert forsøg på at øve indflydelse med hensyn til udøvelsen  

 af de pågældendes tjenestegerning.
Artikel 33 Kontorernes beliggenhed 1. Banken har hovedsæde i London.
 2. Banken kan oprette agenturer eller filialer på andre medlemmers  

 territorier.
Artikel 34 Forvaringssteder og kommunikationskanaler 1. Hvert medlem udpeger sin centralbank eller en anden med Banken aftalt  

 institution som forvaringssted for hele Bankens beholdning af dets valuta  

 samt for andre af Bankens aktiver.
 2. Hvert medlem udpeger en egnet officiel institution, som Banken kan  

 kontakte i forbindelse med spørgsmål, der falder ind under denne  

 overenskomst.
Artikel 35 Offentliggørelse af beretninger og udsendelse af meddelelser 1. Banken offentliggør en årsberetning med en revideret  

 regnskabsopgørelse og tilstiller mindst hver tredje måned medlemmerne en  

 summarisk oversigt over dens finansielle stilling samt et driftsregnskab, der  

 udviser resultatet af dens virksomhed.
Finansregnskabet føres i ecu.
 2. Banken udsender hvert år en beretning om de miljømæssige virkninger af  

 sine aktiviteter og kan offentliggøre andre beretninger i det omfang, den  

 finder det ønskeligt for at fremme sine formål.
 3. Eksemplarer af alle de i denne artikel omhandlede beretninger,  

 oversigter og offentligørelser tilstilles medlemmerne.
Artikel 36 Fordeling og udlodning af nettoindtægter 1. Repræsentantskabet bestemmer mindst een gang om året, hvor stor en del  

 af Bankens nettoindtægter - efter henlæggelse til reserver og, om nødvendigt,  

 til imødegåelse af eventuelle tab i henhold til artikel 17, stk. 1 - der skal  

 fordeles på overskud eller andre formål, og hvor stor en del der eventuelt  

 skal udloddes.
En beslutning om at anvende Bankens nettoindtægter til andre  

 formål træffes med et flertal på mindst to tredjedele af  

 repræsentantskabsmedlemmerne, der mindst repræsenterer to tredjedele af  

 medlemmernes stemmetal.
Der foretages først en sådan fordeling og udlodning,  

 når den almindelige reserve andrager mindst ti (10) procent af den  

 autoriserede aktiekapital.
 2. Den udlodning, der er omhandlet i stk. 1, foretages i forhold til  

 antallet af hvert medlems indbetalte aktier; ved beregning af dette antal  

 tages der kun hensyn til de kontantindbetalinger og de gældsbeviser, der  

 senest ved udløbet af det pågældende regnskabsår er modtaget henholdsvis  

 indfriet for sådanne aktier.
3. Betalingerne til de enkelte medlemmer finder sted på de betingelser,  

 som repræsentantskabet måtte fastsætte.
Betalingerne og modtagerlandets  

 anvendelse heraf underkastes ikke begrænsninger fra andre medlemmers side.
Kapitel VII Udtræden og suspension af medlemmer: Midlertidig og definitiv  

 standsning af Bankens virksomhed Artikel 37 Medlemmernes ret til udtræden 1. Hvert medlem kan til enhver tid udtræde af Banken ved at indsende en  

 skriftlig opsigelse til Bankens hovedsæde.
2. Et medlems udtræden bliver virksom, og medlemsskabet ophører, fra den i  

 meddelelsen angivne dato, men tidligst seks (6) måneder efter Bankens  

 modtagelse af meddelelsen.
Før udmeldelsen bliver endeligt virksom, kan  

 medlemmet dog til enhver tid ved skriftlig meddelelse til Banken trække sin  

 beslutning om udtræden tilbage.
Artikel 38 Suspension af medlemskab 1. Undlader et medlem at opfylde en eller flere af sine forpligtelser  

 over for Banken, kan Banken suspendere dets medlemskab ved en beslutning  

 truffet af et flertal på mindst to tredjedele af  

 repræsentantskabsmedlemmerne, der mindst repræsenterer to tredjedele af  

 medlemmernes samlede stemmetal.
Det således suspenderede medlem ophører  

 automatisk med at være medlem, når der er forløbet et år efter datoen for  

 suspensionen, medmindre der med samme flertal træffes beslutning om at  

 genoptage vedkommende som medlem.
 2. Et suspenderet medlem kan, så længe suspensionen varer, ikke udøve  

 nogen af de af denne overenskomst flydende rettigheder med undtagelse af  

 retten til udmeldelse, hvorimod det vedblivende er underkastet alle  

 forpligtelser.
Artikel 39 Afvikling af mellemværender med tidligere medlemmer 1. Når et medlem ophører med at være medlem, hæfter det vedblivende for  

 sine direkte forpligtelser over for Banken samt for sine  

 eventualforpligtelser over for denne, så længe nogen del af de lån, garantier  

 eller kapitalinteresser, der er ydet henholdsvis erhvervet inden medlemmets  

 udtræden, er udestående; medlemmet pådrager sig derimod intet ansvar med  

 hensyn til lån, garantier og aktier, der efter dette tidspunkt ydes  

 henholdsvis erhverves af Banken, og ophører med at få del i Bankens indtægter  

 og deltage i dens udgifter.
2. Når et medlem ophører med at være medlem, træffer Banken  

 foranstaltninger med henblik på tilbagekøb af dets aktier som et led i  

 afviklingen af mellemværendet med det tidligere medlem i overensstemmelse med  

 bestemmelserne i denne artikel.
Herved skal den kurs, hvortil aktierne  

 tilbagekøbes, ansættes til den værdi, som Bankens regnskaber udviser på  

 tidspunktet for medlemsskabets ophør, idet det dog gælder, at den oprindelige  

 købspris for hver aktie udgør maksimumsværdien.
 3. Betallingen for de af Banken i henhold til denne artikel tilbagekøbte  

 aktier skal være underkastet følgende betingelser:
(i) ethvert til det tidligere medlem for dets aktier skyldigt beløb skal  

 tilbageholdes, så længe det tidligere medlem, dets centralbank eller et af  

 dets organer eller foretagender hæfter som låntager eller garant over for  

 Banken, og et sådant beløb kan efter Bankens frie valg anvendes til dækning  

 af nævnte forpligtelser, efterhånden som de forfalder.
Intet beløb kan  

 tilbageholdes i anledning af de forpligtelser, der påhviler det tidligere  

 medlem som følge af dets aktietegning i overensstemmelse med artikel 6, stk.  

 4, 5 og 7. I intet tilfælde må et medlems tilgodehavende for aktier udbetales  

 før seks (6) måneder efter den dato, da medlemmet ophørte med at være medlem; (ii) betalingen for aktier kan finde sted, efterhånden som de afleveres af  

 det tidligere medlem, og i det omfang den i henhold til stk. 2 fastsatte  

 tilbagekøbspris overstiger de samlede forpligtelser i forbindelse med de  

 under (i) omhandlede lån, garantier og kapitalinteresser, indtil det  

 tidligere medlem har modtaget den fulde tilbagekøbspris; (iii) betalingerne finder sted i de af Banken fastlagte fuldt konvertible  

 valutaer eller i ecu og på de af Banken fastsatte betingelser og tidspunkter; (iv) hvis Banken lider tab på garantier, deltagelse i lån eller ydelse af  

 lån, som ikke var indfriet på tidspunktet for medlemmets udtræden, eller hvis  

 Banken lider et nettotab på aktier, som den besidder på dette tidspunkt, og  

 sådanne tab overstiger de reserver, der på tidspunktet for medlemmets  

 udtræden findes til imødegåelse af tab, skal det tidligere medlem på  

 anfordring tilbagebetale det beløb, hvormed tilbagekøbsprisen for dets aktier  

 ville være blevet formindsket, dersom tabene var blevet medregnet ved  

 fastsættelsen af tilbagekøbsprisen.
Endvidere skal det tidligere medlem  

 vedblivende hæfte for eventuelle ikke-indbetalte beløb af aktiekapitalen i  

 henhold til artikel 6, stk. 4, i det omfang det ville have haft  

 indbetalingspligt, dersom nedskrivningen af kapitalen havde fundet sted og  

 indbetalingen var blevet krævet foretaget på det tidspunkt, da aktiernes  

 tilbagekøbskurs blev fastsat.
 4. Hvis Banken inden seks (6) måneder fra tidspunktet for et medlems  

 udtræden at regne standser sin virksomhed i henhold til artikel 41, bestemmes  

 alle dette tidligere medlems rettigheder efter artikel 41 til 43.
Artikel 40 Midlertiddig standsning af Bankens virksomhed I nødstilfælde kan bestyrelsen midlertidig standse de forretninger, der  

 består i ydelse af nye lån, garantier, emissionsgarantier, teknisk bistand  

 samt aktieinvesteringer, indtil repræsentantskabet får lejlighed til nøjere  

 overvejelse og til at træffe yderligere foranstaltninger.
Artikel 41 Definitiv standsning af Bankens virksomhed Banken kan definitivt standse sin virksomhed ved en beslutning truffet af  

 mindst to tredjedele af repræsentantskabsmedlemmerne, der mindst  

 repræsenterer tre fjerdele af medlemmernes samlede stemmetal.
Efter en sådan  

 standsning skal Banken straks ophøre med al virksomhed med undtagelse af,  

 hvad der står i forbindelse med behørig realisation, bevaring og sikring af  

 dens aktiver samt afvikling af dens forpligtelser.
Artikel 42 Medlemmernes forpligtelser og betaling af fordringer 1. I tilfælde af standsning af Bankens virksomhed hæfter medlemmerne  

 vedblivende for sådanne beløb af Bankens aktiekapital, som ikke er krævet  

 indbetalt, indtil alle kreditorernes fordringer, herunder eventualfordringer,  

 er dækket.
2. Kreditorer i sammenhæng med den ordinære virksomhed, der har direkte  

 fordringer, skal i første række fyldestgøres gennem Bankens aktiver, i anden  

 række gennem de til Banken skyldige beløb for indbetalte aktier, der ikke er  

 blevet indbetalt, og endelig gennem de til Banken skyldige beløb for den  

 aktiekapital, der kan kræves indbetalt.
Inden bestyrelsen udbetaler dividende  

 til dækning af direkte fordringer, skal den træffe sådanne foranstaltninger,  

 som den finder nødvendige til at sikre en pro rata -fordeling mellem  

 kreditorer med direkte fordringer og kreditorer med eventualfordringer.
Artikel 43 Udlodning af aktiver 1. Der kan ikke i henhold til dette kapital foretages udbetalinger til  

 medlemmerne i anledning af deres aktietegning, før:
(i) alle kreditorernes fordringer er dækket, eller der er foretaget  

 henlæggelser til deres imødegåelse, og før (ii) repræsentantskabet med et flertal på mindst to tredjedele af  

 repræsentantskabsmedlemmerne, der repræsenterer mindst tre fjerdedele af  

 medlemmernes samlede stemmetal, har besluttet at foretage udbetalinger.
2. Udlodning af Bankens aktiver til medlemmerne foretages i forhold til  

 medlemmernes andel i aktiekapitalen og på de tidspunkter og betingelser, som  

 Banken finder ret og rimeligt.
De udbetalte aktivandele behøver ikke at  

 henhøre under samme aktivkategori.
Et medlem er først berettiget til at  

 modtage sin andel af aktiverne, når det har opfyldt alle sine forpligtelser  

 over for Banken.
 3. Ethvert medlem, der i henhold til denne artikel får udbetalt aktiver,  

 skal have samme rettigheder med hensyn til sådanne aktiver, som Banken havde,  

 før udbetalingen fandt sted.
Kapitel VIII Retsstilling, immuniteter, privilegier og fritagelser Artikel 44 Kapitlets formål For at sætte Banken i stand til at opfylde det formål og de opgaver, der  

 er betroet den, skal den retsstilling, de immuniteter, privilegier og  

 fritagelser, der omhandles i nærværende kapitel, indrømmes Banken inden for  

 ethvert medlemslands territorium.
Artikel 45 Bankens retsstilling Banken skal i enhver henseende betragtes som en juridisk person og er i  

 særdeleshed berettiget til:
(i) at indgå kontrakter (ii) at erhverve og afhænde fast ejendom og løsøre samt (iii) at anlægge retssager.
Artikel 46 Bankens stilling med hensyn til retforfølgning Der kan kun anlægges sag imod Banken ved en kompetent domstol inden for  

 et lands territorium, hvor Banken har et kontor, har udpeget en repræsentant  

 med henblik på at modtage stævning og forkyndelse eller har udstedt eller  

 garanteret værdipapirer.
Der kan imidlertid ikke anlægges sag af medlemmer  

 eller personer, der handler for eller som modtager krav fra medlemmer.  

 Bankens ejendom og aktiver skal, hvor de end måtte bero, og i hvis besiddelse  

 de end måtte være, nyde beskyttelse mod enhver form for beslaglæggelse,  

 pantsættelse eller fuldbyrdelsesforanstaltninger, inden der foreligger en  

 endelig dom imod Banken.
Artikel 47 Beskyttelse af Bankens aktiver mod beslaglæggelse Bankens ejendom og aktiver skal, hvor de end måtte bero, og i hvis  

 besiddelse de end måtte være, nyde beskyttelse imod ransagning, rekvisition,  

 konfiskation, ekspropriation eller enhver anden form for beslaglæggelse eller  

 tvangsfuldbyrdelse ad administrativ eller lovmæssig vej.
Artikel 48 Arkivets ukrænkelighed Bankens arkiv, og alle dokumenter, der tilhører denne eller er i dens  

 besiddelse, er ukrænkelig.
Artikel 49 Aktivernes fritagelse for restriktioner I det omfang det er nødvendigt for at opfylde Bankens formål og opgaver  

 og med forbehold af bestemmelserne i denne overenskomst skal al ejendom og  

 alle aktiver, der tilhører Banken, være fritaget for restriktioner samt for  

 regulerings-, kontrol- og moratorieforanstaltninger af enhver art.
Artikel 50 Privilegium vedrørende forsendelser Officielle forsendelser fra Banken skal af ethvert medlem behandles på  

 tilsvarende måde som officielle forsendelser fra ethvert andet medlem.
Artikel 51 Tjenestemænds og funktionærers immuniteter Alle medlemmer af Bankens repræsentantskab, bestyrelse, suppleanter,  

 tjenestemænd og funktionærer samt eksperter, der arbejder for Banken, skal  

 nyde beskyttelse mod retsforfølgning for så vidt angår de af dem i tjenestens  

 medfør udførte handlinger, medmindre Banken giver afkald på denne  

 beskyttelse, og alle deres officielle papirer og dokumenter skal være  

 ukrænkelige.
Denne beskyttelse gælder dog ikke erstatningsansvar i  

 forbindelse med en trafikulykke, der er forvoldt af ethvert medlem af Bankens  

 repræsentantskab, bestyrelse, en suppleant, tjenestemand, funktionær eller  

 ekspert.
Artikel 52 Tjenestemænds og funktionærers privilegier 1. Alle medlemmer af Bankens repræsentantskab, bestyrelse, samt  

 suppleanter, tjenestemænd, funktionærer samt eksperter, der arbejder for  

 Banken:
(i) skal, dersom de ikke har indfødsret i opholdslandet, have krav på den  

 samme immunitet over for indvandringsbegrænsninger, bestemmelser vedrørende  

 fremmede statsborgeres anmeldelsespligt og værnepligt og opnå de samme  

 lempelser med hensyn til valutarestriktioner, som af medlemmer indrømmes  

 andre medlemmers repræsentanter, tjenestemænd og funktionærer af tilsvarende  

 rang, og (ii) skal have samme adgang til rejsefaciliteter, som et medlem indrømmer  

 et andet medlems repræsentanter, tjenestemænd og funktionærer af tilsvarende  

 rang.
2. Ægtefæller til og personer, over for hvilke der eksisterer  

 forsørgerpligt for ovennævnte bestyrelsesmedlemmer, suppleanter,  

 tjenestemænd, funktionærer og eksperter, og som er bosat i det land, hvor  

 Banken har sit hovedsæde, skal indrømmes mulighed for at fine beskæftigelse i  

 dette land. Ægtefællerne til og personer, over for hvilke disse  

 bestyrelsesmedlemmer, suppleanter, tjenestemænd, funktionærer og eksperter  

 har forsørgerpligt, og som er bosat i et land, hvor Banken har repræsentation  

 eller filial, skal i det omfang, det er muligt, indrømmes tilsvarende  

 muligheder i det pågældende land i overensstemmelse med dette lands  

 lovgivning.
Banken forhandler særlige aftaler om gennemførelsen af  

 bestemmelserne i dette stykke med det land, hvor banken har sit hovedsæde og  

 i givet fald med de øvrige perørte lande.
Artikel 53 Skattefritagelse 1. Inden for rammerne af sine officielle aktiviteter skal Banken, dens  

 aktiver, ejendom og indtægter være fritaget for enhver form for direkte  

 beskatning.
 2. Hvis Banken foretager køb eller anvender tjenesteydelser af betydelig  

 værdi, der er nødvendig for udøvelsen af Bankens officielle aktiviteter, og  

 hvis prisen på sådanne køb eller tjenesteydelser omfatter skatter og  

 afgifter, skal det medlem, der har krævet skatterne og afgifterne, såfremt  

 disse kan beregnes, træffe hensigtsmæssige foranstaltninger for at indrømme  

 fritagelse for sådanne skatter og afgifter eller for tilbagebetalingen heraf.
3. Varer, der indføres af Banken, og som er nødvendige for udøvelsen af  

 dens officielle aktiviteter, skal være fritaget for enhver form for skatter  

 og afgifter og for enhver form for importforbud og restriktioner.
På  

 tilsvarende måde skal alle varer, der udføres af Banken, og som er nødvendige  

 for udførelsen af dens officielle aktiviteter, være fritaget for enhver form  

 for eksportafgifter og skatter og for enhver form for eksportforbud og  

 restriktioner.
 4. Varer, der er erhvervet og indført og fritaget i henhold til denne  

 artikel, må ikke sælges, udlejes, udlånes eller foræres bort imod betaling  

 eller vederlagsfrit, undtagen hvis dette sker i overensstemmelse med de  

 betingelser, der er fastsat af det medlem, der har indrømmet fritagelse eller  

 foretaget tilbagebetaling.
 5. Bestemmelserne i denne artikel gælder ikke skatter og afgifter, der kun  

 udgør vederlag for ydelser fra offentlige værker.
6. Medlemmer af bankens bestyrelse, suppleanter, tjenestemænd og  

 funktionærer skal i henhold til betingelser og regler, der skal fastlægges og  

 vedtages af repræsentantskabet inden for et år at regne fra denne  

 overenskomsts ikrafttræden betale en intern effektiv skat til fordel for  

 Banken af de lønninger og honorarer, der udbetales af denne.
Fra det  

 tidspunkt, hvor denne skat opkræves, skal sådanne lønninger og honorarer være  

 fritaget for national indkomstbeskatning.
Medlemmerne kan imidlertid tage  

 hensyn til de således fritagne lønninger og honorarer ved beregningen af den  

 skat, der skal betales af anden indkomst.
7. Uanset bestemmelserne i stk. 6 i denne artikel kan et medlem med sit  

 ratifikations-, accept- eller godkendelsesdokument deponere en erklæring, i  

 henhold til hvilken dette medlem på egne vegne eller på vegne af lokale eller  

 andre myndigheder forbeholder sig ret til at opkræve skat på lønninger og  

 honorarer, som af Banken udbetales til statsborgere fra det pågældende  

 medlemsland.
Banken skal være fritaget for enhver forpligtelse til at  

 udbetale, tilbageholde eller opkræve sådanne skatter.
Sådanne skatter  

 godtgøres ikke af Banken.
 8. Stk. 6 i denne artikel finder ikke anvendelse på pensions- og  

 livrenteydelser, der udbetales af Banken.
 9. Ingen skat af nogen art må pålægges noget af Banken udstedt gældsbevis,  

 herunder udbytte eller renter deraf, uanset i hvis besiddelse det måtte være:
(i) dersom en sådan skat diskriminerer mod et sådant gældsbevis,  

 udelukkende fordi det er udstedt af Banken, eller (ii) dersom en sådan beskatning udelukkende er baseret på stedet hvor  

 eller valutaen hvori et sådant gældsbevis er udstedt, skal indfries eller er  

 indfriet eller på beliggenheden af et af Banken benyttet kontor eller  

 forretningssted.
 10. Ingen skat af nogen art må pålægges noget gældsbevis, der er  

 garanteret af Banken, herunder udbytte eller rente deraf, uanset i hvis  

 besiddelse det måtte være:
(i) dersom en sådan skat diskriminerer mod et sådant gældsbevis  

 udelukkende på grund af, at det er garanteret af Banken eller (ii) dersom en sådan beskatning udelukkende er baseret på beliggenheden af  

 et af Banken benyttet kontor eller forretningssted.
Artikel 54 Kapitlets iværksættelse Hvert medlem skal omgående træffe de nødvendige foranstaltninger for at  

 gennemføre bestemmelserne i dette kapitel og skal giver Banken underretning  

 om, hvilke konkrete foranstaltninger det i så henseende har truffet.
Artikel 55 Ophævelse af immuniteter, privilegier og fritagelser De immuniteter, privilegier og fritagelser, der er omhandlet i dette  

 kapitel, indrømmes i Bankens interesse.
Bestyrelsen kan i det omfang og på de  

 betingelser den fastsætter, ophæve enhver af de i dette kapitel foreskrevne  

 immuniteter, privilegier og fritagelser, hvis den finder det hensigtsmæssigt  

 i Bankens interesse.
Præsidenten har ret og pligt til at ophæve enhver  

 immunitet, fritagelse og ethvert privilegium, der er indrømmet enhver af  

 Bankens tjenestemænd, funktionærer og eksperter, bortset fra præsidenten  

 eller en vicepræsident, hvis han eller hun skønner, at en sådan immunitet,  

 fritagelse eller privilegium vil kunne hindre, at retfærdigheden sker  

 fyldest, og hvor det kan ske uden at skade Bankens interesser.
Under lignende  

 omstændigheder og på samme netingelser har bestyrelsen ret og pligt til at  

 ophæve enhver immunitet, fritagelse eller ethvert privilegium, der er  

 indrømmet præsidenten eller en vicepræsident.
Kapitel IX Ændringer, fortolkning, voldgift Artikel 56 Ændringer 1. Ethvert forslag om at ændre denne overenskomst, hvad enten det  

 hidrører fra et medlem, et repræsentantskabsmedlem eller bestyrelsen,  

 tilstilles repræsentantskabets formand, der forelægger forslaget for dette.  

 Dersom ændringsforslaget godkendes af repræsentantskabet, skal Banken så  

 hurtigt som muligt forespørge samtlige medlemmer, om de kan tiltræde den  

 foreslåede ændring.
Hvis mindst tre fjerdedele af medlemmerne, (herunder  

 mindst to lande fra Central- og Østeuropa, der er anført i bilag A), som  

 råder over mindst fire femtedele af medlemmernes samlede stemmetal har  

 tiltrådt den foreslåede ændring, skal Banken bekræfte det skete gennmem en  

 formel meddelelse, stilet til samtlige medlemmer.
2. Uanset det ovenfor under punkt 1 anførte (i) kræves samtlige medlemmers godkendelse til ændringer vedrørende:
a) retten til at udtræde af Banken, b) rettigheder i forbindelse med køb af aktiekapital som anført i artikel  

 5, stk. 3, c) begrænsninger i det ansvar, der er fastsat i artikel 5, stk. 7, og d) Bankens formål og opgaver som anført i overenskomstens artikel 1 og 2; (ii) kræves godkendelse af mindst tre fjerdedele af medlemmerne, der  

 tegner sig for mindst femogfirs (85) procent af medlemmernes samlede  

 stemmetal i tilfælde af ethvert ændringsforslag, der ændrer artikel 8, stk.  

 4.
 Når kravene for godkendelse af sådanne foreslåede ændringer er opfyldt,  

 skal Banken bekræfte det skete gennem en formel meddelelse til samtlige  

 medlemmer.
 3. Ændringer i overenskomsten træder for alle medlemmers vedkommende i  

 kraft tre måneder efter dagen for den formelle meddelelse i henhold til stk.  

 1 og 2, medmindre et andet tidsrum er fastsat af repræsentantskabet.
Artikel 57 Fortolkning og anvendelse 1. Ethvert spørgsmål, der opstår mellem et medlem og Banken eller mellem  

 Bankens medlemmer indbyrdes vedrørende fortolkningen og anvendelsen af denne  

 overenskomsts bestemmelser, skal forelægges bestyrelsen til afgørelse.
Hvis  

 der ikke findes et bestyrelsesmedlem med samme nationalitet som det medlem,  

 der er særlig berørt af det pågældende spørgsmål, har dette medlem ret til at  

 være direkte repræsenteret ved bestyrelsesmødet, når spørgsmålet behandles.  

 Repræsentanten for dette medlem har imidlertid ingen stemmeret.  

 Bestemmelserne vedrørende denne ret til repræsentation fastlægges af  

 repræsentantskabet.
2. I tilfælde af, at bestyrelsen har truffet beslutning i henhold til stk.  

 1, kan ethvert medlem forlange, at spørgsmålet henvises til  

 repræsentantskabet, hvis afgørelse er endelig.
Indtil repræsentantskabets  

 afgørelse foreligger, kan Banken, i det omfang den anser det for nødvendigt,  

 handle på grundlag af bestyrelsens afgørelse.
Artikel 58 Voldgift Hvis der opstår uenighed mellem Banken og et medlem, der er udtrådt af  

 Banken, eller mellem Banken og et medlem, efter at der er vedtaget en  

 beslutning om at bringe Bankens transaktioner til ophør, skal en sådan  

 uenighed forelægges en voldgiftsret, bestående af tre voldgiftsmænd, een  

 udnævnt af Banken, een af det berørte medlem eller det udtrådte medlem og een  

 af præsidenten for Den Internationale Domstol eller sådan anden autoritet,  

 som måtte være foreskrevet ved en af af Banken vedtaget bestemmelse,  

 medmindre parterne kommer overens om en anden ordning.
En flertalsafgørelse  

 blandt voldgiftsmændene er tilstrækkelig til at nå en beslutning, som er  

 endelig og bindende for parterne.
Den tredje voldgiftsmand har fuld beføjelse  

 til at afgøre ethvert procedurespørgsmål i tilfælde, hvor parterne ikke kan  

 opnå enighed herom.
Artikel 59 Stiltiende godkendelse I tilfælde hvor der kræves et medlems godkendelse eller accept, inden  

 Banken kan foretage en handling, anses denne godkendelse eller accept, hvor  

 intet andet er bestemt i artikel 56, for at være givet medmindre medlemmet  

 fremkommer med en indsigelse inden for en passende frist, som fastsættes af  

 Banken ved underretning af medlemmet om den foreslåede handling.
Kapitel X Afsluttende bestemmelser Artikel 60 Undertegnelse og deponering 1. Denne overenskomst, der er deponeret hos Den Franske Republiks  

 regering (i det følgende benævnt »depositaren«) er åben for  

 undertegnelse indtil den 31. december 1990 for potentielle medlemmer, hvis  

 navne er anført i bilag A til denne overenskomst.
 2. Bekræftede kopier af denne overenskomst tilstilles alle signatarerne.
Artikel 68 Ratifikation, accept og godkendelse 1. Overenskomsten skal ratificeres, accepteres eller godkendes af  

 signatarerne.
Med forbehold af stk. 2 i denne artikel skal ratifikations-,  

 accept- eller godkendelsesdokumenterne deponeres hos depositaren senest den  

 31. marts 1991. Depositaren underretter de øvrige signatarer om hver enkelt  

 deponering og tidspunktet herfor.
 2. Enhver signatar kan blive part i denne overenskomst ved at deponere et  

 ratifikations-, accept- eller godkendelsesdokument indtil et år efter datoen  

 for overenskomstens ikrafttræden eller om nødvendigt en senere dato, der  

 træffes beslutning om af et flertal af repræsentantskabsmedlemmerne, der  

 repræsenterer en majoritet af den samlede stemmeret.
3. En signatar, hvis dokument som anført i stk. 1 i denne artikel  

 deponeres inden datoen for overenskomstens ikrafttræden, bliver medlem af  

 Banken på denne dato.
Alle andre signatarer, der opfylder bestemmelserne i  

 ovenstående stykke, bliver medlem af Banken med virkning fra den dato, hvor  

 ratifikations-, accept~ eller godkendelsesdokumentet deponeres.
Artikel 62 Ikrafttræden 1. Denne overenskomst træder i kraft, når ratifikations-, accept~ eller  

 godkendelsesdokumenterne er deponeret af signatarer, hvis indledende indskud  

 repræsenterer mindst to tredjedele af de samlede indskud som anført i bilag  

 A, herunder mindst 2 lande fra Central- og Østeuropa, som anført i bilag A.
 2. Hvis denne overenskomst ikke er trådt i kraft den 31. marts 1991 kan  

 depositaren indkalde til en konference med deltagelse af interesserede  

 potentielle medlemmer, hvor der træffes afgørelse om, hvilken fremgangsmåde  

 der skal følges, og hvor der fastsættes en ny dato, inden for hvilken  

 ratifikations-, accept- og godkendelsesdokumenterne skal være deponeret.
Artikel 63 Åbningsmøde og påbegyndelse af Bankens virksomhed 1. Så snart denne overenskomst træder i kraft i henhold til artikel 62,  

 udnævner hvert medlem et repræsentantskabsmedlem.
Det første  

 repræsentantskabsmøde skal finde sted inden for tres (60) dage fra denne  

 overenskomsts ikrafttræden i henhold til artikel 62 eller så hurtigt som  

 muligt derefter.
2. Repræsentantskabet skal på sit første møde (i) vælge præsidenten (ii) vælge Bankens bestyrelsesmedlemmer i henhold til artikel 26 i denne  

 overenskomst (iii) træffe foranstaltninger for at fastsætte datoen for påbegyndelse af  

 Bankens virksomhed og (iv) træffe andre fornødne foranstaltninger for at forberede påbegyndelsen  

 af Bankens virksomhed.
 3. Banken underretter medlemmerne om datoen for påbegyndelsen af dens  

 virksomhed.
 Udfærdiget i Paris, den 29. maj 1990 i et enkelt originaleksemplar, hvis  

 engelske, franske, tyske og russiske version alle har samme gyldighed, og som  

 deponeres i arkivet hos depositaren, som fremsender en behørigt bekræftet  

 genpart til alle de øvrige potentielle medlemmer, hvis navne er anført i  

 bilag A.
Bilag A Indledende tegning af den autoriserede aktiekapital for potentielle  

 medlemmer, der kan blive medlem i henhold til artikel 61 Antal aktier  

 Kapitalindskud i mio. ecu A - De Europæiske Fællesskaber a) Belgien 22.800 228,00 Danmark 12.000 120,00 Frankrig 85.175 851,75 Forbundsrepublikken Tyskland 85.175 851,75 Grækenland 6.500 65,00 Irland 3.000 30,00 Italien 85.175 851,75 Luxembourg 2.000 20,00 Nederlandene 24.800 248,00 Portugal 4.200 42,00 Spanien 34.000 340,00 Det Forenede Kongerige 85.175 851,75 b) Det Europæiske Økonomiske Fællesskab 30.000 300,00 Den Europæiske Investeringsbank 30.000 300,00 B - Andre europæiske lande Østrig 22.800 228,00 Cypern 1.000 10,00 Finland 12.500 125,00 Island 1.000 10,00 Israel 6.500 65,00 Lichtenstein 200 2,00 Malta 100 1,00 Norge 12.500 125,00 Sverige 22.800 228,00 Schweiz 22.800 228,00 Tyrkiet 11.500 115,00 C - Modtagerlande Bulgarien 7.900 79,00 Tjekkoslovakiet 12.800 128,00 Den Tyske Demokratiske Republik 15.500 155,00 Ungarn 7.900 79,00 Polen 12.800 128,00 Rumænien 4.800 48,00 Unionen af Socialistiske Sovjetrepublikker 60.000 600,00 Jugoslavien 12.800 128,00 D - Ikke-europæiske lande Australien 10.000 100,00 Canada 34.000 340,00 Egypten 1.000 10,00 Japan 85.175 851,75 Republikken Korea 6.500 65,00 Mexico 3.000 30,00 Marokko 1.000 10,00 New Zealand 1.000 10,00 De Forenede Stater 100.000 1000,00 E - Ikke-tildelte aktier 125 1,25 I alt 1.000.000 10.000,00 *) De potentielle medlemmer er kun anført i ovennævnte kategorier af  

 hensyn til denne overenskomst.
Modtagerlandene omtales andetsteds i denne  

 overenskomst som de central- og østeuropæiske lande.
Bilag B Sektion A - Valg af bestyrelsesmedlemmer foretaget af  

 repræsentantskabsmedlemmerne fra Belgien, Danmark, Forbundsrepublikken  

 Tyskland, Det Forenede Kongerige, Frankrig, Grækenland, Irland, Italien,  

 Luxembourg, Nederlandene, Portugal, Spanien, Det Europæiske Økonomiske  

 Fællesskab og Den Europæiske Investeringsbank (i det følgende benævnt  

 repræsentantskabsmedlemmer i sektion A) 1. Nedenstående bestemmelser i denne sektion gælder udelukkende for denne  

 sektion.
2. Kandidater til posten som bestyrelsesmedlem udnævnes af  

 repræsentantskabsmedlemmerne i sektion A, dog således at et  

 repræsentantskabsmedlem kun kan udnævne een person.
Valg af  

 bestyrelsesmedlemmerne sker ved en afstemning med deltagelse af  

 repræsentantskabsmedlemmerne i sektion A.
 3. Hvert stemmeberettiget repræsentantskabsmedlem skal afgive alle de  

 stemmer, som det medlem, der har udnævnt ham eller hende, er berettiget til i  

 henhold til artikel 29, stk. 1 og 2, i denne overenskomst, på een person.
 4. Med forbehold af stk. 10 skal de 11 personer, der får det største antal  

 stemmer, være bestyrelsesmedlemmer, dog således, at ingen person, som har  

 fået mindre end 4,5 pct. af det samlede antal stemmer, der kan afgives, skal  

 anses for at være valgt.
 5. Med forbehold af stk. 10 skal der, dersom der ikke er blevet valgt 11  

 personer ved første afstemning, afholdes en ny afstemning, ved hvilken den  

 kandidat, der ved første afstemning modtog det laveste antal stemmer,  

 udelukkes fra valg, medmindre der ikke var over 11 kandidater; i denne  

 afstemning deltager kun:
a) de repræsentantskabsmedlemmer, der ved den første afstemning stemte på  

 en person, der ikke blev valgt, b) de repræsentantskabsmedlemmer, hvis stemmeafgivning til fordel for en  

 person, der er blevet valgt, i henhold til stk. 6 og 7 anses for at have  

 bragt de på denne person afgivne stemmer op over 5,5 pct. af de stemmer, der  

 kunne afgives.
 6. Ved afgørelse af, om de af et repræsentantskabsmedlem afgivne stemmer  

 anses for at have bragt det samlede antal stemmer på en person op over 5,5  

 pct. af de stemmer, der kunne afgives, skal de 5,5 pct. anses for at omfatte:  

 for det første, stemmerne fra det repræsentantskabsmedlem, som har afgivet  

 det største antal stemmer til fordel for den pågældende person, for det  

 andet, stemmerne fra det repræsentantskabsmedlem, som har afgivet det  

 næststørste antal, og så fremdeles, indtil de 5,5 pct. er nået.
 7. Hvis en del af et repræsentantskabs medlemmer skal medregnes for at  

 bringe det samlede antal afgivne stemmer på en person op over 4,5 pct., anses  

 dette repræsentantskabsmedlem for at have afgivet alle sine stemmer til  

 fordel for den pågældende person, selv om dennes samlede stemmetal derved  

 kommer op over 5,5 pct. og han er ikke berettiget til at deltage i en  

 yderligere afstemning.
 8. Med forbehold af stk. 10, skal der, dersom der ikke er blevet valgt 11  

 personer ved den anden afstemning, foretages yderligere afstemninger efter de  

 principper og procedurer, der er fastlagt i denne sektion, indtil 11 personer  

 er valgt, dog således, at når 10 personer er valgt, kan den 11. person vælges  

 med simpelt flertal af de resterende stemmer uanset bestemmelserne i stk. 4.
 9. I tilfælde af en forøgelse eller nedsættelse af antallet af  

 bestyrelsesmedlemmer, der skal vælges af repræsentantskabsmedlemmerne i  

 sektion A, justeres de i stk. 4, 5, 6 og 7 fastsatte minimums- og  

 maksimumsprocentsatser i overensstemmelse hermed af repræsentantskabet.
10. Så længe en signatar eller gruppe af signatarer, hvis andel af de  

 samlede kapitalindskud, som anført i bilag A, overstiger 2,4 pct., ikke har  

 deponeret sit eller sine ratifikations-, godkendelses- eller  

 acceptdokumenter, foretages der ikke noget valg af et bestyrelsesmedlem for  

 en sådan signatar eller gruppe af signatarer.
Det repræsentantskabsmedlem  

 eller de repræsentantskabsmedlemmer, der repræsenterer ern sådan signatar  

 eller gruppe af signatarer vælger et bestyrelsesmedlem for hver signatar  

 eller gruppe af signatarer, umiddelbart efter at signataren eller gruppen af  

 signatarer er blevet medlemmer.
Et sådant bestyrelsesmedlem anses for at være  

 blevet valgt af repræsentantskabet ved dets åbningsmøde i overensstemmelse  

 med artikel 26, stk. 3, i denne overenskomst, dersom han eller hun vælges i  

 den periode, hvor den første bestyrelse er trådt i funktion.
Sektion B - Valg af bestyrelsesmedlemmer foretaget af  

 repræsentantskabsmedlemmer fra andre lande Sektion B(i): Valg af bestyrelsesmedlemmer foretaget af de  

 repræsentantskabsmedlemmer, der i bilag A er anført som de central- og  

 østeuropæiske lande (modtagerlande) (i det følgende benævnt  

 repræsentantskabsmedlemmer i sektion B (i)).
 1.Nedenstående bestemmelser i denne sektion gælder udelukkende for denne  

 sektion.
2. Kandidater til posten som bestyrelsesmedlem udnævnes af  

 repræsentantskabsmedlemmerne i sektion B (i), dog således at et  

 repræsentantskabsmedlem kun kan udnævne een person.
Valg af  

 bestyrelsesmedlemmerne sker ved en afstemning med deltagelse af  

 repræsentantskabsmedlemmerne i sektion B (i).
 3. Hvert stemmeberettiget repræsentantskabsmedlem skal afgive alle de  

 stemmer, som det medlem, der har udnævnt ham eller hende, er berettiget til i  

 henhold til artikel 29, stk. 1 og 2, i denne overenskomst, på een person.
 4. Med forbehold af stk. 10 skal de 4 personer, der får det største antal  

 stemmer, være bestyrelsesmedlemmer, dog således, at ingen person, som har  

 fået mindre end 12 pct. af det samlede antal stemmer, der kan afgives i  

 sektion B (i), skal anses for at være valgt.
 5. Med forbehold af stk. 10 skal der, dersom der ikke er blevet valgt 4  

 personer ved første afstemning, afholdes en ny afstemning, ved hvilken den  

 kandidat, der ved første afstemning modtog det laveste antal stemmer,  

 udelukkes fra valg memdindre der ikke var over 4 kandidater; i denne  

 afstemning deltager kun:
a) de repræsentantskabsmedlemmer, der ved den første afstemning stemte på  

 en person, der ikke blev valgt, b) de repræsentantskabsmedlemmer, hvis stemmeafgivning, til fordel for en  

 person, der er blevet valgt i henhold til stk. 6 og 7, anses for at have  

 bragt de på denne person afgivne stemmer op over 13 pct. af de stemmer, der  

 kunne afgives.
 6. Ved afgørelse af, om de af et repræsentantskabsmedlem afgivne stemmer  

 anses for at have bragt det samlede antal stemmer på en person op over 13  

 pct. af de stemmer, der kunne afgives, skal de 13 pct. anses for at omfatte:  

 for det første, stemmerne fra det repræsentantskabsmedlem, som har afgivet  

 det største antal stemmer til fordel for den pågældende person, for det  

 andet, stemmerne fra det repræsentantskabsmedlem, som har afgivet det  

 næststørste antal, og så fremdeles, indtil de 13 pct. er nået.
 7. Hvis en del af et repræsentantskabs medlemmer skal medregnes for at  

 bringe det samlede antal afgivne stemmer på en person op over 12 pct., anses  

 dette repræsentantskabsmedlem for at have afgivet alle sine stemmer til  

 fordel for den pågældende person, selv om dennes samlede stemmetal derved  

 kommer op over 13 pct., og han er ikke berettiget til at deltage i en  

 yderligere afstemning.
 8. Med forbehold af stk. 10, skal der, dersom der ikke er blevet valgt 4  

 personer ved den anden afstemning, foretages yderligere afstemninger efter de  

 principper og procedurer, de er fastlagt i denne sektion, indtil 4 personer  

 er valgt, dog således, at når 3 personer er valgt, kan den 4. person vælges  

 med simpelt flertal af de resterende stemmer uanset bestemmelserne i stk. 4.
 9. I tilfælde af en forøgelse eller nedsættelse af antallet af  

 bestyrelsesmedlemmer, der skal vælges af repræsentantskabsmedlemmerne i  

 sektion B (i), justeres de i stk. 4, 5,6 og 7 faststte minimums- og  

 maksimumsprocentsatser i overensstemmelse hermed af repræsentantskabet.
10. Så længe en signatar eller gruppe af signatarer, hvis andel af de  

 samlede kapitalindskud som anført i bilag A, overstiger 2,8 pct., ikke har  

 deponeret sit eller sine ratifikations-, godkendelses- eller  

 acceptdokumenter, foretages der ikke noget valg af et bestyrelsesmedlem for  

 en sådan signatar eller gruppe af signatarer.
Det repræsentantskabsmedlem,  

 eller de repræsentantskabsmedlemmer, der repræsenterer en sådan signatar  

 eller gruppe af signatarer vælger et bestyrelsesmedlem for hver signatar  

 eller gruppe af signatarer, umiddelbart efter at signataren eller gruppen af  

 signatarer er blevet medlemmer.
Et sådant bestyrelsesmedlem anses for at være  

 blevet valgt af repræsentantskabet ved dets åbningsmøde i overensstemmelse  

 med artikel 26, stk. 3, i denne overenskomst, dersom han eller hun vælges i  

 den periode, hvor den første bestyrelse er trådt i funktion.
 Serktion B (ii): Valg af bestyrelsesmedlemmer foretaget af  

 repræsentantskabsmedlemmer fra de lande, de er anført i denne overenskomst  

 som andre europæiske lande (i det følgende benævnt repræsentantskabsmedlemmer  

 i sektion B (ii)).
 1. Nedenstående bestemmelser i denne sektion gælder udelukkende for denne  

 sektion.
2. Kandidater til posten som bestyrelsesmedlem udnævnes af  

 repræsentantskabsmedlemmerne i sektion B (ii), dog således at et  

 repræsentantskabsmedlem kun kan udnævne een person.
Valg af  

 bestyrelsesmedlemmerne sker ved en afstemning med deltagelse af  

 repræsentantskabsmedlemmerne i sektion B (ii).
 3. Hvert stemmeberettiget repræsentantskabsmedlem skal afgive alle de  

 stemmer, som det medlem, der har udnævnt ham eller hende, er berettiget til i  

 henhold til artikel 29, stk. 1 og 2, i denne overenskomst, på een person.
 4. Med forbehold af stk. 10 skal de 4 personer, der får det største antal  

 stemmer, være bestyrelsesmedlemmer, dog således, at ingen person, som har  

 fået mindre end 20,5 pct. af det samlede antal stemmer, der kan afgives i  

 sektion B (ii), skal anses for at være valgt.
 5. Med forbehold af stk. 10 skal der, dersom der ikke er blevet valgt 4  

 personer ved første afstemning, afholdes en ny afstemning, ved hvilken den  

 kandidat, der ved første afstemning modtog det laveste antal stemmer,  

 udelukkes fra valg, medmindre der ikke var over 4 kandidater; i denne  

 afstemning deltager kun:
a) de repræsentantskabsmedlemmer, der ved den første afstemning stemte på  

 en person, der ikke blev valgt, b) de repræsentantskabsmedlemmer, hvis stemmeafgivning, til fordel for en  

 person, der er blevet valgt i henhold til stk. 6 og 7 anses for at have bragt  

 de på denne person afgivne stemmer op over 21,5 pct. af de stemmer, der kunne  

 afgives.
 6. Ved afgørelse af, om de af et repræsentantskabsmedlem afgivne stemmer  

 anses for at have bragt det samlede antal stemmer på en person op over 21,5  

 pct. af de stemmer, der kunne afgives, skal de 21,5 pct. anses for at  

 omfatte: for det første, stemmerne fra det repræsentantskabsmedlem, som har  

 afgivet det største antal stemmer til fordel for den pågældende person, for  

 det andet, stemmerne fra det repræsentantskabsmedlem, som har afgivet det  

 næststørste antal, og så fremdeles, indtil de 21,5 pct. er nået.
 7. Hvis en del af et repræsentantskabs medlemmer skal medregnes for at  

 bringe det samlede antal afgivne stemmer på en person op over 20,5 pct.,  

 anses dette repræsentantskabsmedlem for at have afgivet alle sine stemmer til  

 fordel for den pågældende person, selv om dennes samlede stemmetal derved  

 kommer op over 21,5 pct., og han er ikke berettiget til at deltage i en  

 yderligere afstemning.
 8. Med forbehold af stk. 10, skal der, dersom der ikke er blevet valgt 4  

 personer ved den anden afstemning, foretages yderligere afstemninger efter de  

 principper og procedurer, der er fastlagt i denne sektion, indtil 4 personer  

 er valgt, dog således, at når 3 pesoner er valgt, kan den 4. person vælges  

 med simpelt flertal af de resterende stemmer uanset bestemmelserne i stk. 4.
 9. I tilfælde af en forøgelse eller nedsættelse af antallet af  

 bestyrelsesmedlemmer, der skal vælges af repræsentantskabsmedlemmerne i  

 sektioin B (ii), justeres de i stk. 4, 5, 6 og 7 fastsatte minmums- og  

 maksimumsprocentsatser i overensstemmelse hermed af repræsentantskabet.
10. Så længe en signatar eller gruppe af signatarer, hvis andel af de  

 samlede kapitalindskud som anført i bilag A, overstiger 2,8 pct., ikke har  

 deponeret sit eller sine ratifikations-, godkendelses- eller acceptdokumenter  

 foretages der ikke noget valg af et bestyrelsesmedlem for en sådan signatar  

 eller gruppe af signatarer.
Det repræsentantskabsmedlem, eller de  

 repræsentantskabsmedlemmer, der repræsenterer en sådan signatar eller gruppe  

 af signatarer vælger et bestyrelsesmedlem for hver signatar eller gruppe af  

 signatarer, så snart signataren eller gruppen af signatarer er blevet  

 medlemmer.
Et sådant bestyrelsesmedlem anses for at være blevet valgt af  

 repræsentantskabet ved dets åbningsmøder i overensstemmelse med artikel 26,  

 stk. 3, i denne overenskomst, dersom han eller hun vælges i den periode, hvor  

 den første bestyrelse er trådt i funktion.
 Sektion B (iii): Valg af bestyrelsesmedlemmer foretaget af  

 repræsentantskabsmedlemmer fra de lande, der er anført i bilag A som  

 ikke-europæiske lande (i det følgende benævnt repræsentantskabsmedlemmer i  

 sektion B (iii)).
 1. Nedenstående bestemmelser i denne sektion gælder udelukkende for denne  

 sektion.
2. Kandidater til posten som bestyrelsesmedlem udnævnes af  

 repræsentantskabsmedlemmerne i sektion B (iii), dog således at et  

 repræsentantskabsmedlem kun kan udnævne een person.
Valg af  

 bestyrelsesmedlemmerne sker ved en afstemning med deltagelse af  

 repræsentantskabsmedlemmerne i sektion B (iii).
 3. Hvert stemmeberettiget repræsentantskabsmedlem skal afgive alle de  

 stemmer, som det medlem, der har udnævnt ham eller hende, er berettiget til i  

 henhold til artikel 29, stk. 1 og 2, i denne overenskomst, på een person.
 4. Med forbehold af stk. 10 skal de 4 personer, der får det største antal  

 stemmer, være bestyrelsesmedlemmer, dog således, at ingen person, som har  

 fået mindre end 8 pct. af det samlede antal stemmer, der kan afgives, skal  

 anses for at være valgt.
 5. Med forbehold af stk. 10 skal der, dersom der ikke er blevet valgt 4  

 personer ved første afstemning, afholdes en ny afstemning, ved hvilken den  

 kandidat, der ved første afstemning modtog det laveste antal stemmer,  

 udelukkes fra valg, medmindre der ikke var over 4 kandidater; i denne  

 afstemning deltager kun:
a) de repræsentantskabsmedlemmer, der ved den første afstemning stemte på  

 en person, der ikke blev valgt, b) de repræsentantskabsmedlemmer, hvis stemmeafgivning, til fordel for en  

 person, der er blevet valgt i henhold til stk. 6 og 7, anses for at have  

 bragt de på denne person afgivne stemmer op over 9 pct. af de stemmer, der  

 kunne afgives.
 6. Ved afgørelse af, om de af et repræsentantskabsmedlem afgivne stemmer  

 anses for at have bragt det samlede antal stemmer på en person op over 9 pct.  

 af de stemmer, der kunne afgives, skal de 9 pct. anses for at omfatte: for  

 det første, stemmerne fra det repræsentantskabsmedlem, som har afgivet det  

 største antal stemmer til fordel for den pågældende person, for det andet,  

 stemmerne fra det repræsentantskabsmedlem, som har afgivet det næststørste  

 antal, og så fremdeles, indtil de 9 pct. er nået.
 7. Hvis en del af et repræsentantskabs medlemmer skal medregnes for at  

 bringe det samlede antal afgivne stemmer på en person op over 9 pct., anses  

 dette repræsentantskabsmedlem for at have afgivet alle sine stemmer til  

 fordel for den pågældende person, selv om dennes samlede stemmetal derved  

 kommer op over 9 pct., og han er ikke berettiget til at deltage i en  

 yderligere afstemning.
 8. Med forbehold af stk. 10, skal der, dersom der ikke er blevet valgt 4  

 personer, ved den anden afstemning, foretages yderligere afstemninger efter  

 de principper og procedurer, der er fastlagt i denne sektion, indtil 4  

 personer er valgt, dog således, at når 3 personer er valgt, kan den 4. person  

 vælges med simpelt flertal af de resterende stemmer uanset bestemmelserne i  

 stk. 4.
 9. I tilfælde af en forøgelse eller nedsættelse af antallet af  

 bestyrelsesmedlemmer, der skal vælges af repræsentantskabsmedlemmerne i  

 sektion B (iii), justeres de i stk. 4, 5, 6 og 7 fastsatte minimums- og  

 maksimumsprocentsatser i overensstemmelse hermed af repræsentantskabet.
10. Så længe en signatar eller gruppe af signatarer, hvis andel af de  

 samlede kapitalindskud som anført i bilag A, overstiger 5 pct., ikke har  

 deponeret sit eller sine ratifikations-, godkendelses- eller  

 acceptdokumenter, foretages der ikke noget valg af et besstyrelsesmedlem for  

 en sådan signatar eller gruppe af signatarer.
Det repræsentantskabsmedlem,  

 eller de repræsentantskabsmedlemmer, der repræsentrer en sådan signatar eller  

 gruppe af signatarer, vælger et bestyrelsesmedlem for hver signatar eller  

 gruppe af signatarer, så snart signataren eller gruppen af signatarer er  

 blevet medlemmer.
Et sådant bestyrelsesmedlerm anses for at være blevet valgt  

 af repræsentantskabet ved dets første møde i overensstemmelse med artikel 26,  

 stk. 3, i denne overenskomst, dersom han eller hun vælges i den periode, hvor  

 den første bestyrelse er trådt i funktion.
 Sektion C: Bestemmelser vedrørende valg af bestyrelsesmedlemmer, der  

 repræsenterer lande, der ikke er anført i bilag A.
 Hvis repræsentantskabet i overensstemmelse med artikel 26, stk. 3, i denne  

 overenskomst træffer afgørelse om en forøgelse, nedsættelse eller revision af  

 bestyrelsens sammensætning for at tage hensyn til ændringer i Bankens  

 medlemstal, skal repræsentantskabet først tage stilling til, om der er behov  

 for at foretage ændringer i dette bilag, og kan i så fald foretage sådanne  

 ændringer, som det anser for nødvendige inden for rammerne af denne  

 afgørelse.
Sektion D: Overdragelse af stemmer Et repræsentantskabsmedlem som ikke deltager i afstemningen ved valg,  

 eller hvis stemmer ikke bidrager til valg af et bestyrelsesmedlem i sektion A  

 eller sektion B(i), sektion B(ii) eller sektion B(iii) i dette bilag, kan  

 overdrage de stemmer, som han eller hun er berettiget til, til et valgt  

 bestyrelsesmedlem under forudsætning af, at det pågældende  

 repræsentantskabsmelem først har indhentet samtykke hertil hos alle de  

 repræsentantskabsmedlemmer, der har valgt det pågældende bestyrelsesmedlem.
 Et repræsentantskabsmedlems beslutning om ikke at deltage i afstemningen  

 ved valg af et bestyrelsesmedlem skal ikke påvirke beregningen af de  

 stemnmer, der kan afgives i henhold til sektion A, sektion B(i), sektion  

 B(ii) eller sektion B(iii) i dette bilag.
Bemærkninger til foranstående forslag til folketingsbeslutning 1. Ideen til oprettelsen af en Europæisk Bank for Genopbygning og  

 Udvikling blev første gang fremsat af den franske præsident Mitterand i en  

 tale til Europaparlamentet i oktober 1989 og senere drøftet på et uformelt  

 EF-topmøde i Paris i november 1989. Det Europæiske Råd godkendte ideen på sit  

 møde den 8.-9. december 1989 i Strasbourg.
Forhandlingerne afsluttedes i  

 begyndelsen af april 1990 og aftalen om oprettelse af EBRD (i det følgende  

 benævnt »Banken«) blev undetegnet i Paris den 29. maj 1990 af 40  

 lande, samt Det Europæiske Fællesskab og Den Europæiske Investeringsbank.  

 Landekredsen er siden underskrivelsen reduceret til 39 lande som følge af den  

 tyske genforening og består foruden EF-landene af alle de øvrige OECD-lande,  

 samt Cypern, Israel, Republikken Korea, Lichtenstein, Malta, Marokko, Mexico,  

 Egypten og alle de central- og østeuropæiske lande undtagen Albanien.
Det er  

 planen, at Banken skal indlede sin virksomhed den 15. april 1991.
2. Banken skal virke i øst- og centraleuropæiske medlemslande, som  

 bekender sig til og anvender principperne om demokratisk flerpartistyre,  

 pluralisme og markedsøkonomi.
Banken skal først og fremmest yde eller  

 garantere lån samt deltage med aktiekapital i private virksomheder og  

 statsforetagender, som enten er på vej til at deltage på konkurrencemæssig  

 basis i den markedsorienterede økonomi eller er ved at blive privatiseret.  

 Desuden kan Banken anvende op til 40 pct. at sine midler til aktiviteter i  

 den offentlige sektor, herunder statsejede virksomheder.
 Sovjetunionens adgang til at låne i Banken begrænses foreløbig i de første  

 tre år til højst at udgøre et beløb svarende til landets indbetalte andel.  

 Der vil ikke kunne ydes lån til den sovjetiske stat elelr statsejede  

 virksomheder.
Banken kan endvidere yde faglig bistand til forberedelse, finansiering og  

 gennemførelse af relevante projekter, både enkeltprojekter og projekter der  

 indgår i særlige investeringsprogrammer.
Med henblik herpå vil Banken kunne  

 indgå aftaler med bilaterale donorer om oprettelse af særlige fonde, som  

 anvendes af Banken på det nævnte område.
Anvendelsen af disse fonde, der  

 bl.a. kan stilles til rådighed i form af bilateral gavebistand, skal ske i  

 overensstemmelse med Bankens almindelige regler eller i overensstemmelse med  

 regler, der er aftalt mellem Banken og den pågældende donor.
Banken kan  

 endvidere varetage administrationen af andre særlige fonde, der tjener  

 Bankens formål og falder inden for dens opgaveområder.
 Alle Bankens aktiviteter skal fremme en miljømæssig sund og bæredygtig  

 udvikling, og Banken skal årligt aflægge rapport om de miljømæssige  

 virkninger af sin virksomhed.
Under udføreslen af de pålagte opgaver skal Banken etablere et snævert  

 samarbejde med alle medlemslande, samt, hvor den finder det hensigtsmæssigt,  

 med De Forenede Nationer (bl.a.
UNDP), Verdensbanken og Den Internationale  

 Valutafond samt andre institutioner der beskæftiger sig med bistand til den  

 økonomiske udvikling i central- og østeuropæiske lande.
Gennem samarbejdet  

 med relevante internationale organisationer skal sikres den bedst mulige  

 effekt af Bankens udlånsvirksomhed, samt at organisationernes aktiviteter  

 koordineres, således, at de ikke overlapper hinanden.
3. Bankens aktiekapital er på 10 milliarder ecu, hvoraf 3 milliarder ecu  

 skal indbetales og de resterende 7 milliarder ecu skal henstå som  

 garantikapital.
EF's medlemslande, Det Europæiske Fællesskab og Den  

 Europæiske Investeringsbank vil tilsammen tegne sig for 51 pct. af  

 aktiekapitalen, heraf Frankrig, Italien, Tyskland og UK hver med godt 8,5  

 pct.
Danmarks andel bliver på 1,2 pct. svarende til 120 mio. ecu.
De  

 indbetalte andele skal erlægges i fem lige store rater i årene 1991-95 og  

 hver rate består af en kontant del (50 pct.) og en statsforskrivning (50  

 pct.), som vil blive trukket med henblik på finansiering af Bankens  

 operationelle aktiviteter.
Under forhandlingerne mellem de underskrivende  

 parter om den praktiske etablering af Banken var der dog udbredt tilslutning  

 til, at hele første års rate (1991-raten) indbetales kontant.
Banken vil, som det er tilfældet med bl.a.
Verdensbanken, basere sin  

 udlånsvirksomhed dels på den indbetalte kapital, dels på kapital, der  

 tilvejebringes ved optagelse af lån på de internationale kapitalmarkeder, med  

 sikerhed i den af medlemmerne stillede garantikapital.
Bankens samlede  

 udlånsvirksomhed må ikke overstige størrelsen af den tegnede aktiekapital  

 samt reserver og overskud.
Virksomheden skal udøves i overensstemmelse med  

 sunde bankprincipper, hvilket bl.a. indebærer, at Bankens udlån skal ske på  

 markedsvilkår, og at der i relation til investerings- og garantitilsagn skal  

 opkræves gebyrer og provision til sædvanlig praksis.
Medens aktiekapitalen denomineres i ecu, vil medlemmerne på forhånd også  

 kunne vælge at tegne deres kapitalforpligtelser i amerikanske dollars eller  

 japanske yen.
Denne mulighed vil sandsynligvis blive anvendt af henholdsvis  

 USA, der tegner sig for 10 pct. af aktierne og af Japan, der tegner en andel  

 på 8,56 pct.
Sovjetunionen vil tegne sig for 6 pct. af aktiekapitalen.
4. Banken vil blive ledet af et repræsentantskab, hvor hvert medlem er  

 repræsenteret samt af en bestyrelse på 23 medlemmer.
EF's medlemslande  

 besætter i alt 9 bestyrelsesposter, medens Fællesskabet som sådant og Den  

 Europæiske Investeringsbank hver får een.
Danmark får sammen med Irland en  

 post, og vil skulle besætte posten i den første posten i den første periode.  

 Bestyrelsesmedlemmerne beklæder deres stilling for tre år ad gangen og vælges  

 af repræsentantskabet.
Bestyrelsen skal udøve sine funktioner ved Bankens  

 hovedsæde i London.
Ændringer af statutterne kræver i de fleste tilfælde et flertal på tre  

 fjerdedele af medlemslandene, repræsenterende mindst 80 pct. af  

 aktiekapitalen, inkl. mindst to øst- og centraleuropæiske lande.
Enkelte  

 ændringer kræver imidlertid enstemmighed.
Dette gælder bl.a. i forbindelse  

 med ændringer af Bankens formål og opgaver.
 Ifølge aftalen skal bestyrelsen mindst hvert femte år vurdere  

 aktiekapitalens størrelse, og det må forudses, at der med tiden vil blive  

 behov for udvidelse af aktiekapitalen, men intet medlemsland vil være  

 forpligtet til at deltage i en sådan kapitaludvidelse.
6. Ved deltagelsen i EBRD tegner Danmark en aktiepost på 120 mio. ecu,  

 svarende til ca. 948 mio. kr. (kurs 7,90). 36 mio. ecu (ca. 284 mio. kr.) vil  

 blive indbetalt i 5 lige store rater på hver 7,2 mio ecu (ca. 57 mio. kr.) i  

 årene 1991-95, hvoraf første rate indbetales kontant og de sidste fire rater  

 med halvdelen kontant og resten i form af fire lige store  

 statsforskrivninger, som forventetes trukket over perioden 1992-98. Det  

 resterende beløb på 84 mio. ecu (ca. 664 mio. kr.) vil henstå som  

 garantikapital.
Beløbenes nøjagtige størrelse vil afhænge af kursforholdene  

 på indbetalingstidspunktet.
 Resume af overenskomstens indhold:
Kapitel I (artikel 1-3) omhandler Bankens formål og opgaver.
Kapitlet  

 indeholder endvidere bestemmelser om medlemsskab af Banken.
 Kapitel II (artikel 4-7) indeholder bestemmelser om Bankens ordinære  

 kapital, herunder aktietegning og indbetaling.
Kapitel III (artikel 8-19) indeholder bestemmelser om Bankens virksomhed  

 fordelt på ordinær og særlig virksomhed.
Kapitlet indeholder endvidere vilkår  

 og betingelser for ydelse af lån og garantier samt metoder til dækning af  

 tab.
 Kapitel IV (artikel 20) opregner bankens beføjelser bl.a. til  

 låneoptagelse.
 Kapitel V (artikel 21) indeholder bestemmelser om konstatering af  

 valutaers konvertibilitet og om Bankens fri anvendelse af valutaer.
 Kapitel VI (artikel 22-36) indeholder bestemmelser om Bankens struktur,  

 organisation og ledelse, herunder repræsentantskabets og bestyrelsens  

 sammensætning og beføjelser, samt sammensætningen af den daglige ledelse.  

 Kapitlet indeholer endvidere regler om fordeling og udlodning af  

 nettoindtægter.
 Kapitelet VII (artikel 37-43) indeholder bestemmelser om udtræden og  

 suspension af medlemmer samt midlertidig og definitiv standsning af Bankens  

 virksomhed.
 Kapitel VIII (artikel 44-55) indeholder bestemmelser om Bankens  

 retsstilling samt hjemler ledelsen og personalet en række immuniteter,  

 privilegier og fritagelser.
 Kapitel IX (artikel 56-59) indeholder bestemmelser om ændringer og  

 fortolkninger af overenskomsten samt om voldgift.
 Kapitlet X (artikel 60-63) indeholder de afsluttende bestemmelser om  

 undertegnelse, ratifikation og deponering samt bestemmelser om ikrafttræden  

 og tidspunkt for påbegyndelse af Bankens virksomhed.
