I lov nr. 1041 af 23. december 1992 indførtes mulighed for et forsøg med behovsorienteret aktivering i en region.
Forsøget påbegyndes den 1. april 1993 og ophæves den 31. december 1993.
 Formålet med forsøget er at give forsøgsregionen mulighed for at anvende  

 de redskaber og kombination af redskaber, der giver den bedste  

 aktiveringsindsats.
 Indsatsen tænkes tilrettelagt på en sådan måde, at indsatsen kan tilpasses  

 behovene på arbejdsmarkedet og den enkelte lediges ønsker og forudsætninger.  

 Der vil således være mulighed for at afgive tilbud på et tidligt tidspunkt,  

 og der vil være mulighed for at variere længden af nogle af tilbuddene.
 De nedenfor anførte bemærkninger knytter sig til enkelte bestemmelser i  

 bekendtgørelsen om forsøget.
Ad § 2, stk. 3 Ledige, der er omfattet af personkredsen i § 3, stk. 1, nr. 2, og § 3,  

 stk. 2, og som ikke har gennemført et arbejdstilbud, kan bevilges  

 iværksætterydelse efter reglerne om iværksætterydelse før 1. arbejdstilbud.
De ledige skal indkaldes til 3 måneders samtalen efter de gældende regler  

 i arbejdstilbudsbekendtgørelsen.
Det er imidlertid ikke hensigten, at  

 Arbejdsformidlingen skal afholde en samtale med det i  

 arbejdstilbudsbekendtgørelsen skitserede indhold.
Arbejdsformidlingen har  

 således selv mulighed for at fastsætte indholdet af samtalen.
Ad § 3, stk. 3 Det fælles kollegiale organ kan fastsætte, at andre ledige, der skønnes at  

 have et særligt behov, kan inddrages i aktiveringsindsatsen.
Som eksempel kan  

 nævnes ledige, der har deltaget i en 3-måneders samtale og som derfor ikke er  

 omfattet af personkredsen.
Ad § 4, stk. 2 Retten til uddannelsesydelse for ledige over 25 år er ophævet i  

 forsøgsperioden, jf. § 2, stk. 2, og der vil således ikke være mulighed for  

 de unge at gå over på ydelsen i denne periode.
Disse ledige vil dog have  

 mulighed for at blive omfattet af aktiveringsindsatsen når de fylder 25 år,  

 jf. § 3, stk. 3.
Ad § 5 Aktiveringsindsatsen omfatter hele Arbejdsformidlingens aktivitetsside,  

 altså alle Arbejdsformidlingens redskaber i såvel den ordinære indsats  

 (formidling og vejledning o.s.v.) som i den ekstraordinære indsats.
Ad § 6, stk. 2 Den ledige modtager dagpenge under vejledningsforløbet, når der er tale om  

 et selvstændigt vejledningsforløb.
Er vejledningsforløbet en del af et  

 aktiveringsforløb, f.eks. et uddannelsesforløb, modtager den ledige  

 uddannelsesydelse i henhold til stk. 3.
Ad § 7 Den individuelle handlingsplan skal tage udgangspunkt i den lediges  

 ønsker, behov, kvalifikationer og andre relevante forudsætninger samt de  

 faktiske muligheder på arbejdsmarkedet.
 I handlingsplanen præciseres den lediges kortsigtede og langsigtede mål i  

 form af varig beskæftigelse.
 Handlingsplanen skal opstilles i samspil med den ledige og den skal  

 opstilles realistisk ud fra den lediges erkendte og formulerede behov.
 Der bør af planen fremgå, hvornår den lediges opfølgningskontakt til AF  

 skal finde sted, f.eks. efter afslutning af et vejledningsforløb.
 Hvis planen af uforudsigelige grunde ikke kan gennemføres, bør der  

 opstilles en alternativ individuel handlingsplan.
Ad § 8, stk. 2 Arbejdsformidlingen kan ikke variere længden af private jobtræningstilbud.  

 Det samme gælder ikke for offentlige jobtræningstilbud.
Her har  

 Arbejdsformidlingen mulighed for at variere tilbuddets længde.
Ad § 8, stk. 4 Arbejdsformidlingen er ikke forpligtet til at udnytte hele kapaciteten,  

 der stilles til rådighed.
De offentlige arbejdsgivere har som  

 ansættelsesmyndighed, som hidtil mulighed for at afslå ansættelsen af en  

 ledig.
Ad § 9 Der kan således aftales jobrotation i henhold til lov om  

 forældreorlovsydelse, lov om orlovsydelse til uddannelse og efter reglerne om  

 voksenuddannelsesstøtte.
 Der vil endvidere være mulighed for at kombinere VUS/jobtræning efter de  

 gældende regler om kombination af VUS/ATB.
 Ved etablering af jobrotationsordninger med virksomheder skal det  

 anbefales at sikre, at både ledelse og medarbejdere inddrages i  

 tilrettelæggelsen og er indforstået med aftalerne.
Ad § 9, stk. 2 Der kan således i forbindelse med etablering af jobrotationsordninger ydes  

 kursusgodtgørelse og befordringsgodtgørelse til den beskæftigede.
Ad § 11 Retten til uddannelsesydelse for ledige over 25 år er ophævet, jf. § 2,  

 stk. 2, og der er således ikke mulighed for at få uddannelsesydelse,  

 medmindre Arbejdsformidlingen afgiver et tilbud herom.
Ad § 12 Inden et tilbud om uddannelse eller længere vejledningsforløb, skal den  

 ledige og Arbejdsformidlingen indgå en skriftlig aftale om tilbuddet.
 Aftalen bør som minimum omfatte oplysninger om:
- hvilken type tilbud, - tilbuddets indhold og varighed, - at der udbetales uddannelsesydelse, herunder dennes størrelse, i  

 tilbudsperioden, - den ledige eller Arbejdsformidlingen sørger for ansøgning om optagelse  

 på en uddannelse, hvis dette er påkrævet, - at den ledige har pligt til at underrette Arbejdsformidlingen, hvis den  

 ledige senere måtte ønske at ophøre i tilbuddet i utide, - at den ledige med sin underskrift bemyndiger Arbejdsformidlingen til at  

 anmode a-kassen om i tilbudsperioden at ændre udbetalingen af dagpenge til  

 uddannelsesydelse samt at anmode a-kassen om at stoppe for udbetaling af  

 ydelsen enten ved tilbudsperiodens udløb eller hvis den ledige ophører i  

 tilbuddet i utide.
 Den ledige skal derfor ikke ansøge om uddannelsesydelse.
Ad § 14 Aktiveringstilbuddet skal være påbegyndt inden forsøgsperiodens udløb.  

 Arbejdsformidlingen kan således som hovedregel ikke i forbindelse med  

 udarbejdelsen af en handlingsplan forpligte sig til at afgive tilbud, der  

 skal påbegyndes efter den 31. december 1993.
 Dette gælder dog ikke, hvis tilbuddet er en del af et sammenhængende  

 tilbud, der påbegyndes inden den 31. december 1993, og som kombinerer flere  

 aktiveringsredskaber.
Ad § 16 Arbejdsministeren udmelder efter at have indhentet Landsarbejdsnævnets  

 udtalelse, mål og resultatkrav samt bevillingsmæssige rammer for forsøgets  

 gennemførelse.
Ad § 17 Det fælles kollegiale organs beslutninger om aktiveringsindsatsen  

 bestemmer hele aktiveringsbevillingens anvendelse og får afgørende  

 indflydelse på den del af driftsbevillingen, der dækker udgifterne til den  

 ordinære indsats, typisk lønudgifter.
Ad § 18 Regionschefen bestemmer, indenfor den udmeldte bevilling til driften,  

 personalesammensætning m.v., således at Arbejdsformidlingens administration  

 afstemmes i forhold til det kollegiale organs beslutninger om  

 aktiveringsindsatsen.
Ad § 19 Hovedreglen er, at perioder, hvor en ledig deltager i forsøgsordningen,  

 anses for ledighed i relation til arbejdsløshedsforsikringsloven.
Tilbud i  

 form af formidlet arbejde uden tilskud vil fortsat blive anset for arbejde,  

 der kan medregnes til opfyldelse af arbejdskravet efter reglerne i  

 direktoratets bekendtgørelse om beregning af arbejdskravet (26 ugers reglen)  

 i henhold til § 55 i lov om arbejdsformidling og arbejdsløshedsforsikring  

 m.v.
Reglerne om forlængelse af dagpengeretten på grund af såkaldte »døde  

 perioder« (f.eks. sygdom af over 4 ugers varighed) finder tilsvarende  

 anvendelse på medlemmer, der deltager i forsøgsordningen.
Der henvises til  

 reglerne herom i direktoratets bekendtgørelse om beregning af arbejdskravet  

 (26 ugers reglen) i § 55 i lov om arbejdsformidling og  

 arbejdsløshedsforsikring.
Ad § 20 Ledige, der er omfattet af bekendtgørelsens § 3, stk. 1, nr. 2, og § 3,  

 stk. 2, har ret til at få udskudt deres falddato med 8 uger.
Dette gælder  

 uanset om de i forsøgsperioden har deltaget i et aktiveringstilbud.
På tidspunktet for dagpengerettens udløb (inklusive de 8 ugers  

 forlængelse) stilles de ledige i forsøgsordningen - uanset om de har deltaget  

 i aktiveringstilbud - i relation til rettigheder og forpligtelser efter  

 arbejdstilbudsloven og arbejdsløshedsforsikringsloven som om de netop har  

 gennemført et arbejdstilbud.
Dette indebærer blandt andet, at de får ret til  

 en ny dagpengeperiode, hvis betingelserne herfor i øvrigt er opfyldt.
Ad § 23, stk. 2 Disse ledige er ikke omfattet af den behovsorienterede aktiveringsindsats,  

 og skal derfor påbegynde arbejdstilbuddet efter de gældende regler herom.
Ad § 24 Dette medfører, at ledige, der er omfattet af forsøgsordningen, som har  

 modtaget et aktiveringstilbud, og som flytter til en anden region, fortsat  

 vil kunne modtage behovsorienteret aktivering, f.eks. uddannelsesydelse og  

 jobtræning, hvis der er mulighed herfor.
Arbejdsformidlingen vil også efter  

 flytningen kunne tilbyde ledige, der ikke tidligere har modtaget  

 aktiveringstilbud, et sådant tilbud.
 Disse ledige vil derimod ikke være omfattet af de gældende  

 arbejdstilbudsregler m.v. i den nye region, sålænge forsøget gælder.
