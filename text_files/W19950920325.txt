Ankestyrelsens principafgørelse B-1-95 om børnebidrag - særligt børnetilskud til pensionist - opfyldelse af forsørgelsespligt - tjenestemandspension Resume:
 En fader, der modtog førtidspension efter lov om social pension, havde ret til særligt børnetilskud, idet betingelsen om, at der ikke efter lov om børns retsstilling er fastsat eller kan fastsættes bidrag, blev anset for opfyldt.
Ankestyrelsen lagde vægt på, at der ifølge afgørelse fra statsamtet ikke kunne fastsættes bidrag efter lov om børns retsstilling.
Moderen var medlem af en pensionskasse, der udbetalte månedlige beløb til børnene.
Disse beløb blev betragtet som ydet af moderen, og hun blev anset for herved at opfylde sin forsørgelsespligt.
 Ankestyrelsen lagde endvidere vægt på ordlyden af børnetilskudslovens§ 5, stk. 2, 1. punktum, sammenholdt med forarbejderne til bestemmel sen, hvorefter det var formålet at udelukke, at der samtidig blevydet særligt børnetilskud og forskudsvis skete udbetaling af børne bidrag.
 Love:
Lov om børnetilskud og forskudsvis udbetaling af børnebidrag - lovbekendtgørelse nr. 254 af 8. april 1992 - § 4, stk. 3, nr. 4 og § 5, stk. 2, 1. punktum Vejledninger:
Sikringsstyrelsens vejledning nr. 158 af 18. december 1986 om børnetilskud og forskudsvis udbetaling af børnebidrag - pkt. 16 Sagsfremstilling:
Et ægtepar blev separeret ved bevilling af 21. april 1993. Parternes børn skulle efter aftale bo hos manden, der modtog førtidspension.
Hustruen modtog tjenestemandspension.
 Ved bidragsresolution af 4. august 1993 blev hustruen pålagt at betale til manden det til enhver tid gældende normalbidrag til børnenes underhold.
Ved afgørelse af 7. september 1993 ophævede statsamtet bidrags resolutionen, idet der månedligt fra hustruens pensionskasse blev udbetalt børnene et beløb, der oversteg det fastsatte bidrag.
Daudbetalingerne fra pensionskassen blev betragtet som ydet af hu struen, var der i lov om børns retsstilling ikke hjemmel til at fastsætte bidrag.
Kommunen afslog at udbetale særligt børnetilskud, og afgørelsen blev tiltrådt af ankenævnet.
Nævnet lagde vægt på, at manden ikke længere levede sammen med sin tidligere hustru, hvorfor der var fastsat eller ville kunne fastsættes bidrag efter lov om børns retsstilling.
Nævnet fandt, at det forhold, at der i den konkrete sag ikke var fastsat et børnebidrag, beroede på, at den pension, som børnene modtog, oversteg det beløb, som hustruen kunne pålægges.
 Sagen blev behandlet i principielt møde til afklaring af, hvorvidt en pensionist havde ret til særligt børnetilskud, når der ikke efter lov om børns retsstilling kunne fastsættes bidrag, fordi den anden af forældrene måtte anses for at have opfyldt sin forsørgelsespligt med udbetalingerne fra pensionskassen.
 Afgørelse:
 Faderen havde ret til særligt børnetilskud.
 Begrundelsen var, at der ikke efter lov om børns retsstilling var fastsat eller kunne fastsættes bidrag til børnenes underhold, idet der ikke ifølge statsamtets afgørelse var hjemmel i denne lov til at fastsætte bidrag, når moderen opfyldte sin forsørgelsespligt.
 Ankestyrelsen lagde vægt på den direkte ordlyd af bestemmelsen ibørnetilskudslovens § 5, stk. 2, 1. punktum, sammenholdt med bemærkningerne til § 11, stk. 2, i lovforslag nr. 33 1966-1967 (2. sam ling), hvoraf det fremgår, at bestemmelsens formål er at udelukke, at der samtidig ydes særligt børnetilskud og forskudsvis sker udbetaling af børnebidrag.
 Ankestyrelsen ændrede således ankenævnets afgørelse.
