Landsskatteretskendelse vedr.
Energiafgifter - lysreklamer Klagen skyldes, at regionen  

 har afslået klagerens anmodning om godtgørelse af energiafgifterne vedrørende  

 forbrug af elektricitet til egne lysreklamer, der er opstillet på lejede  

 pladser på andres ejendomme.
Landsskatterettens afgørelse ToldSkat afgørelse ændres.
Sagens oplysninger Klageren, der er  

 momsregistreret, er et bladhus, der udgiver og sælger aviser.
I forbindelse  

 med  

 afsætningen af aviserne reklamerer klageren ved brug af egne lysreklamer, der  

 opstilles på forskellige lejede pladser rundt om i Danmark.
Klageren faktureres for  

 elektricitetsforbruget hertil enten af udlejerne eller direkte af  

 elselskaberne.
Klageren har oplyst, at denne helt selv kan bestemme,  

 hvorledes  

 lysreklamerne skal udformes, herunder hvilken type, der skal være tale om,  

 lysstyrken mv.
Udlejeren af opstillingsarealet har således ingen indflydelse  

 på, hvorledes lysreklamerne skal se ud.
Klageren anmodede den 9.  

 december 2002 regionen om godtgørelse af elektricitets- og kuldioxidafgiften  

 vedrørende det omhandlede forbrug.
Kravet er endeligt opgjort til 171.084 kr.  

 i  

 elektricitetsafgift samt 8.264 kr. i kuldioxidafgift for perioden januar  

 kvartal 1998  oktober kvartal 2002. Klageren har udover det anførte  

 krav  

 allerede fået godtgjort 115.676 kr. i elektricitetsafgiften og 2.150 kr. i  

 kuldioxidafgift.
 Af klagerens repræsentants  

 skrivelse af 6. januar 2003 til Told- og Skattestyrelsen fremgår følgende:
Det fremgår af Punktafgiftsvejledningen 2000, afsnit  

 F6 side 323, at der ikke er godtgørelse for elafgift, hvis en virksomhed i  

 forbindelse med leje af reklameplads selv afholder udgiften til el.
Der er i  

 vejledningen henvist til bilaget til elafgiftsloven og elafgiftslovens § 11,  

 stk. 2. Der er ikke henvist til yderligere praksis eller relevante  

 afgørelser.
Vi er bekendt med, at Told-  

 og Skatteregionerne vil administrere efter denne praksis i en situation, hvor  

 virksomheder lejer en plads til opsætning af egne lysreklamer.
I den  

 forbindelse køber virksomheden el enten gennem leverandøren af reklamepladsen  

 eller direkte fra el-leverandøren.
 Af elafgiftslovens § 11, stk.  

 2, som der henvises til i vejledningen, fremgår det, at der ikke kan ske  

 tilbagebetaling af el-afgift vedrørende forbrug til afsætning af de i bilaget  

 nævnte ydelser.
Vi er på den baggrund  

 uforstående overfor, at særskilt køb af el til brug for belysning af egne  

 reklameskilte  

 ikke kan godtgøres, når virksomhedens afsætning ikke i øvrigt er nævnt i  

 bilaget.
Både lovteksten og i bilaget fremgår det tydeligt, at begrænsningen  

 af  

 tilbagebetaling gælder for virksomheder, der afsætter de nævnte ydelser,  

 hvilket også er bekræftet af Landsskatteretten i kendelse af 11. marts 2002  

 om  

 godtgørelse af el- og co2-afgift på reklamepladser, SKM2002.171.LSR Det fremgår ingen steder, at  

 der ikke er tilbagebetaling til virksomheder, der selv forestår egen  

 markedsføring  

 af virksomhedens produkter.
Vi kan ikke i hverken loven eller af  

 offentliggjorte afgørelser finde hjemmel til den tolkning, der fremgår af  

 vejledningen.
 Vi skal derfor bede styrelsen  

 om at oplyse med hvilken hjemmel eller efter hvilke afgørelser, der nægtes  

 godtgørelse af el-afgift til virksomheder, hvis afsætning ikke er nævnt i  

 bilaget, og som køber el til brug for egne lysreklamer, der er opsat på  

 lejede  

 reklamepladser.
( ) Af Told- og Skattestyrelsens  

 svar af 11. april 2003 fremgår følgende:
( ) Ved brev af 26. februar 2003  

 har De rettet henvendelse til Told- og Skattestyrelsen om afsnit F6 side 323  

 i  

 Punktafgiftsvejledningen 2000, som vedrører godtgørelse af elafgift.
De har bl.a. henvist til, at  

 der af elafgiftslovens § 11, stk. 2, som der henvises til i vejledningen,  

 fremgår, at der ikke kan ske tilbagebetaling af el-afgift vedrørende forbrug  

 til afsætning af de i bilaget nævnte ydelser, og på den baggrund er De  

 uforstående  

 over for, at særskilt køb af el til brug for belysning af egne reklameskilte  

 ikke kan godtgøres, når virksomhedens afsætning ikke i øvrigt er nævnt i  

 bilaget.
De har i den forbindelse henvist til en kendelse afsagt af  

 Landsskatteretten den 11. marts 2002 om godtgørelse af el- og CO2-afgift på  

 reklamepladser, SKM2002.171.LSR.
 På baggrund heraf har De bedt  

 styrelsen om at oplyse med hvilken hjemmel eller efter hvilke afgørelser, der  

 nægtes godtgørelse af el-afgift til virksomheder, hvis afsætning ikke er  

 nævnt  

 i bilaget, og som køber el til brug for egne lysreklamer, der er opsat på  

 lejede reklamepladser.
 Styrelsen er bekendt med den  

 pågældende afgørelse fra Landsskatteretten.
Teksten i  

 Punktafgiftsvejledningen har baggrund i praksis, som tager udgangspunkt i en  

 skrivelse udsendt den 24. juli 1979 til Distrikstoldkamrene af Direktoratet  

 for  

 Toldvæsenet.
I skrivelsen er opregnet en række typer virksomheder, som ikke  

 kan  

 få godtgørelse af el-afgiften.
Det fremgår heraf, at  

 virksomheder, der formidler udlejning af plads til lysreklamer ikke kan opnå  

 godtgørelse.
Det samme gælder, hvis en virksomhed i forbindelse med leje af  

 reklameplads selv afholder el-udgiften.
El-udgiften af virksomhedens egne  

 reklamer kan godtgøres, hvis reklamerne er anbragt på bygninger mv., som ejes  

 eller er lejet af virksomheden.
Det samme gælder f.eks. lysreklamer på  

 detailforretninger og servicestationer.
( ) Af Told- og Skattestyrelsens  

 yderligere besvarelse af 11. juli 2003 fremgår følgende:
( ) De har herefter på ny rettet  

 henvendelse hertil, og Styrelsen har til brug for Deres fornyede henvendelse  

 anmodet Skatteministeriets Departement om eventuelle bidrag til belysning af  

 den rejste problemstilling.
Departementet har nu ved brev  

 af 20. juni 2003 overfor Styrelsen oplyst, at Departementet kan støtte den  

 fortolkning, der fremgår af Punktafgiftsvejledningen samt Styrelsens  

 bemærkning  

 om, at afgørelse i konkrete sager i 1. instans træffes af told- og  

 skatteområderne.
Departementet oplyser endvidere, at man ikke har mulighed  

 for  

 at bidrage yderligere til oplysning af spørgsmålet.
( ) Af Direktoratet for  

 Toldvæsenets skrivelse af 29. juni 1979 til distriktstoldkamrene fremgår  

 følgende:
( ) AFGIFTSGODTGØRELSE Momsregistrerede el-aftagere  

 ( ) Momsregistrerede el-aftagere  

 kan fra 1 juli 1979 få godtgjort afgift af elektricitet i samme omfang, som  

 aftageren har fradragsret for indgående moms på elektriciteten.
 Der vil dog ikke kunne ydes  

 godtgørelse af afgift af elektricitet, der forbruges af følgende  

 virksomheder:
( ) Reklame ( ) De nærmere regler om  

 godtgørelse af afgift af elektricitet vil senere blive meddelt  

 distriktstoldkamrene.
( ) Af Direktoratet for  

 Toldvæsenets skrivelse af 24. juli 1979 til distriktstoldkamrene fremgår  

 følgende:
( ) I fortsættelse af RETTELSE af  

 29. juni 1979, F 4384/AFGIFT nr. 117, skal direktoratet meddele følgende:
( ) Virksomheder, der ikke kan få  

 godtgørelse af el-afgiften.
 Listen over virksomheder, der  

 ikke er omfattet af godtgørelsesordningen, kan foreløbig uddybes således:
( ) Virksomheder, der formidler  

 udlejning af plads til lysreklamer.
Det samme gælder, hvis en virksomhed i  

 forbindelse med leje af reklameplads selv afholder udgiften.
El-afgift af virksomhedens  

 egne reklamer kan godtgøres, hvis reklamerne er anbragt på bygninger mv., som  

 ejes eller er lejet af virksomheden.
Det gælder fx lysreklamer på  

 detailforretninger og servicestationer.
( ) ToldSkats afgørelse Regionen har ikke imødekommet  

 klagerens anmodning om godtgørelse af energiafgifterne vedrørende  

 elektricitet  

 anvendt til lysreklamer opstillet på lejede pladser på andres ejendomme.
 Det omhandlede forbrug er  

 omfattet af bilaget til elektricitetsafgiftsloven vedrørende reklame og kan  

 derfor ikke give adgang til afgiftsgodtgørelse.
 Ved opsætning og drift af  

 lysreklamer, kan der forekomme 5 forskellige situationer:
 Virksomheder, der  

 udlejer reklameplads (korttidsudlejning).
 Virksomheder, der  

 udlejer reklameplads (langtidsudlejning).
 Virksomheder, der  

 formidler udlejning af reklameplads.
 Virksomheder, der  

 opsætter lysreklamer på egen bygning.
 Virksomheder, der  

 lejer reklameplads på fremmed bygning.
Det kan af Landsskatterettens  

 kendelse af 11. marts 2002, offentliggjort i SKM2002.171.LSR udledes, at  

 virksomheder, som nævnt i situation 1 og 2 ikke er omfattet af bilaget, idet  

 de  

 driver udlejningsvirksomhed.
I situation 1 anses virksomheden også som  

 forbruger af elektriciteten, mens virksomheden i situation 2 ikke anses som  

 forbruger,  

 og derfor kan der ikke i situation 2, men alene i situation 1, ske  

 godtgørelse  

 af energiafgifterne.
 I situation 3 følger det af  

 punktafgiftsvejledningen, at virksomheden er omfattet af bilaget til loven,  

 hvilket formentlig må være punktet reklame.
 I situation 4 kan der i  

 henhold til punktafgiftsvejledningen opnås godtgørelse af energiafgifterne,  

 hvilket må formodes skyldes, at det ikke er muligt at sondre mellem egentlige  

 reklamer og eksempelvis navneskilte og øvrig skiltning på virksomheden.
I situation 5, hvilket er  

 tilfældet i nærværende sag, følger det af punktafgiftsvejledningen, at  

 virksomheden  

 her vil være omfattet af bilaget til elektricitetsafgiftsloven.
Det må  

 formodes, at dette skyldes, at der skal ske en sidestilling med situation 3,  

 således at der ikke kan opnås en gunstigere afgiftsstilling ved, at man selv  

 står for markedsføring via lysreklamer frem for, at man lader andre formidle  

 dette.
Derved er der tale om, at virksomheden stilles som om den leverer en  

 reklameydelse til sig selv.
Dette understøttes af, at  

 udtrykket reklame er forskelligt fra de øvrige nævnte aktiviteter  

 i bilaget,  

 der alle er formuleret som egentlige brancher.
Dette indikerer, at begrebet  

 reklame skal fortolkes mere udvidende end de øvrige nævnte  

 aktiviteter.
 Der er henvist til  

 forarbejderne til elektricitetsafgiftslovens § 11, stk. 2, herunder til den  

 daværende skatteministers besvarelse af 24. juni 1979 af et spørgsmål stillet  

 af Skatte- og Afgiftsudvalget samt til Punktafgiftsvejledningen 2003, afsnit  

 F.6.6. og Told- og Skattestyrelsens skrivelser af 11. april og 11. juli  

 2003.
Klagerens påstand og argumenter Klagerens repræsentant har  

 fremsat påstand om, at klageren er berettiget til godtgørelse af  

 energiafgifterne  

 for det omhandlede forbrug.
Af elektricitetsafgiftslovens  

 § 11, stk. 2, og af selve bilaget til elektricitetsafgiftsloven fremgår det  

 tydeligt, at der skal være tale om afsætning af reklameydelser, før man er  

 omfattet af bilaget og derfor ikke kan få afgiftsgodtgørelse.
Klageren er  

 ikke  

 en virksomhed, der afsætter reklameydelser, men derimod et bladhus, der  

 udgiver  

 og sælger aviser og i den forbindelse afholder nogle udgifter til reklame.
Der er ikke hjemmel i  

 elektricitetsafgiftsloven til at nægte godtgørelse af elektricitetsudgifter  

 til  

 reklame mv., heller ikke selvom det er klageren selv, der står for  

 markedsføring af sine produkter.
Der er alene hjemmel til at nægte  

 godtgørelse  

 til virksomheder, der sælger reklameydelser mv.
Der er henvist til  

 Landsskatterettens  

 kendelse af 11. marts 2002, offentliggjort i SKM2002.171.LSR Afsnit F.6.6. i  

 Punktafgiftsvejledningen vedrørende forholdet har således ikke hjemmel i  

 loven  

 og er heller ikke bekræftet af offentliggjorte kendelser.
Styrelsen har ikke  

 nærmere kunnet begrunde, hvorfor klageren i en situation som den her  

 omhandlede  

 ikke kan opnå godtgørelse af energiafgifterne, ud over at henvise til  

 praksis,  

 der tager udgangspunkt i Direktoratet for Toldvæsenets skrivelse fra 1979.
Regionens nægtelse af godtgørelse  

 er derfor i strid med elektricitetslovgivningens ordlyd og intentioner, og  

 endvidere i strid med de EU-retlige regler om statsstøtte.
Der er henvist til  

 EF-Domstolens dom af 8. november 2001 i sag C-143/99 (Adria-Wien Pipeline  

 GmbH).
Told- og Skattestyrelsens udtalelse Styrelsen har overfor  

 Landsskatteretten indstillet, at den påklagede afgørelse stadfæstes.
 Der er henvist til regionens  

 samt punktafgiftsvejledningens bemærkninger herom samt til, at  

 Skatteministeriets  

 Departement støtter den fortolkning, som fremgår af  

 punktafgiftsvejledningen.
Landsskatterettens bemærkninger og begrundelse I medfør af elafgiftslovens §  

 11, stk. 1, kan momsregistrerede virksomheder, bortset fra de i stk. 2 nævnte  

 tilfælde, få tilbagebetalt afgiften af den af virksomheden forbrugte  

 afgiftspligtige elektricitet.
Endvidere kan der i henhold til  

 CO2-afgiftslovens  

 § 9, stk. 1, jf. stk. 4, nr. 3, ske tilbagebetaling af 10 % af afgiften efter  

 denne lov for det forbrug, der er fuldt ud tilbagebetalingsberettiget efter §  

 11 i elafgiftsloven.
Efter elafgiftsloven § 11, stk. 15, (tidligere § 11,  

 stk.  

 14), tilbagebetales afgiften i samme omfang, som virksomheden har fradragsret  

 for indgående merværdiafgift for elektricitet og varme.
Efter elafgiftslovens § 11,  

 stk. 2, kan tilbagebetaling ikke finde sted for så vidt angår afsætning af de  

 i  

 bilaget til loven nævnte ydelser.
Bilaget til elafgiftsloven (benævnt: liste  

 over momsregistrerede virksomheder, hvis afsætning af ydelser ikke giver  

 adgang  

 til tilbagebetaling af elafgift) omfatter følgende virksomheder: advokater,  

 arkitekter, bureauer (bl.a. vagtbureauer, ægteskabsbureauer), forlystelser,  

 herunder teaterforestillinger, biografforestillinger m.v., landinspektører,  

 mæglere, reklame, revisorer, rådgivende ingeniører.
Det  

 bemærkes, at det er de i den pågældende virksomhed udøvede aktiviteter, og  

 ikke  

 dens betegnelse, der er afgørende for, om hvorvidt virksomheden er omfattet  

 af  

 nævnte bilag.
Det bemærkes videre, at Højesteret i dom af 6. oktober 2004  

 offentliggjort i SKM2004.386.HR fastslog, at afgørende for, om der kan ske  

 tilbagebetaling af el- og CO2-afgift, er, om den udøvede virksomhed består i  

 produktion eller afsætning af varer eller i afsætning af service- og  

 tjenesteydelser.
Den af klageren udøvede  

 virksomhed må betegnes som produktion og afsætning af varer i form af aviser.  

 Det forhold, at klageren for at kunne afsætte sine aviser anvender  

 reklamelystavler, der er opstillet forskellige steder i Danmark på lejede  

 arealer, medfører ikke, at klageren i denne forbindelse kan siges at afsætte  

 en  

 service- eller tjenesteydelse.
Det bemærkes hertil, at anvendelsen af  

 reklamelystavler må anses at have en så nær sammenhæng med selve afsætningen  

 af  

 varerne, at der ikke er tale om en aktivitet, der skal vurderes særskilt i  

 forhold  

 til elafgiftslovens bilag.
 Det bemærkes endvidere, at  

 der hverken i forarbejderne eller i selve lovteksten ses at være klare  

 holdepunkter for, at bilaget til elektricitetsafgiftsloven kan udstrækkes til  

 at omfatte virksomheder, der afsætter varer, og som selv står for  

 markedsføringen af sine varer ved hjælp af lysreklamer opstillet på lejede  

 arealer.
 Det omhandlede forbrug er  

 derfor godtgørelsesberettiget.
 Den påklagede afgørelse  

 ændres i overensstemmelse hermed.
