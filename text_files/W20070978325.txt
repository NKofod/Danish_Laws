Landsskatteretskendelse  

 vedr.
Selskab ikke anset for berettiget til fradrag for moms på en række  

 afregningsbilag Klagen skyldes, at selskabet ikke er anset for berettiget til  

 fradrag for moms på en række afregningsbilag.
Landsskatterettens afgørelse Regionens afgørelse  

 stadfæstes.
Sagens oplysninger A (selskabet) er et  

 samarbejde mellem en række kommunale affaldsselskaber og 2 kommuner.
 Selskabets formål er at drive  

 en miljøforsvarlig indsamling og håndtering af NiCd-batterier, samt at sikre  

 genanvendelse af kasserede NiCd-batterier.
 Selskabet har fra indsamleren  

 B modtaget batterier, for hvilke selskabet har udstedt afregningsbilag til B  

 inklusive moms.
Den 4. februar 2003  

 underskrev B et tilbud fra selskabet om at blive storkunde.
I den forbindelse  

 blev Bs SE-nr. anført.
Selskabet har en procedure  

 for oprettelse af nye indsamlere.
Formålet med denne er at sikre, at korrekt  

 afregning for indsamlede batterier kan udføres.
Af proceduren fremgår blandt  

 andet, at selskabet via internettet foretager en undersøgelse af, om  

 indsamlernes oplyste momsnummer er korrekt og stadigvæk er aktivt.
Selskabets  

 repræsentant har oplyst, at selskabet foretog denne kontrol ved opstarten af  

 samarbejdet med B, men at selskabet ikke printede en kopi af svaret fra  

 hjemmesiden.
Endvidere har repræsentanten oplyst, at selskabet ikke siden  

 denne  

 kontrol ved opstarten af samarbejdet har verificeret Bs momsregistrering.
 I anledning af en henvendelse  

 til selskabet fra C tog selskabet i slutningen af juni måned 2005 kontakt til  

 regionen omkring B.
 Det blev konstateret, at B  

 blev afmeldt fra momsregistrering den 1. februar 2004. B fortsatte efter  

 denne  

 dato med at aflevere NiCd-batterier til selskabet, som udstedte  

 afregningsbilag  

 herfor med moms.
Regionens afgørelse Regionen har forhøjet  

 selskabets momstilsvar med 108.706 kr. for perioden 1. februar 2004   

 25.  

 januar 2005.
Forhøjelsen er begrundet med,  

 at selskabet har udstedt afregningsbilag med moms til en ikke-momsregistreret  

 sælger.
At selskabet i forbindelse med oprettelse af nye indsamlere i  

 Navision  

 Financials undersøger om indsamlerne har oplyst korrekt momsnummer er ikke  

 tilstrækkeligt til opfyldelse af den undersøgelsespligt, der påhviler  

 selskabet, jf. momslovens § 52, stk. 2, momsbekendtgørelsens § 47, stk. 1, og  

 TSS-meddelelse nr. 355 af 17. marts 1999 om afregningsbilag og leverancer af  

 varer til andre EU-lande.
I henhold til sidstnævnte påhviler det selskabet  

 mindst en gang i kvartalet at sikre sig sælgers momsmæssige status.
Et afregningsbilag, der er  

 udstedt uden at sælger er momsregistreret, er ikke korrekt dokumentation for  

 købers momsfradragsret.
Momskravet skal derfor rettes mod selskabet.
Klagerens påstand og argumenter Selskabets repræsentant har  

 for Landsskatteretten nedlagt påstand om, at selskabet har fradrag for  

 opgjort  

 købsmoms på 108.706 kr., hvorfor den af regionen foretagne forhøjelse heraf  

 skal nedsættes til 0 kr.
Det er til støtte herfor  

 anført, at det følger af momslovens § 52, at udstederen af et afregningsbilag  

 skal sikre sig, at leverandøren er en registreret virksomhed, og at selskabet  

 i  

 forbindelse med påbegyndelsen af samhandlen med B har iagttaget denne  

 undersøgelsespligt.
Således har selskabet en procedure for oprettelse af  

 indsamlere, hvoraf det fremgår, at alle nye indsamlere skal oplyse  

 momsnummer,  

 og at dette skal kontrolleres på hjemmesiden  

  

 www.cvr.dk  

.  

 Denne kontrol blev foretaget ved opstarten af samarbejdet med B.
Endvidere er det til støtte  

 for påstanden anført, at det fremgår af momsbekendtgørelsen (bekendtgørelse  

 nr.  

 1152 af 12. december 2003) § 47, at hvis køber eller sælger ophører med at  

 være  

 registreret, skal den anden part underrettes.
På trods af at der mellem B og  

 selskabet har været en løbende tæt dialog i forbindelse med, at B afleverede  

 batterier, har han ikke overholdt denne oplysningspligt.
Der har heller ikke  

 været ændring i dialogen med B eller i hans adfærd, som har kunnet indikere,  

 at  

 han skulle være ophørt med at være momsregistreret.
Repræsentanten har i denne  

 forbindelse bemærket, at regionens afgørelse hovedsageligt er baseret på TfS  

 meddelelse nr. 355 af 17. marts 1999, i henhold til hvilken det fremgår, at  

 det  

 ikke kan udledes af lovbestemmelsen, hvor ofte udstederen af afregningsbilag  

 skal sikre sig sælgerens momsmæssige status.
Omfanget af undersøgelsespligten  

 må derfor som udgangspunkt bero på en konkret vurdering i hvert enkelt  

 tilfælde.
 Da selskabet har været i tæt  

 dialog med B omkring indsamling af batterier, og da sidstnævnte har en pligt  

 til at underrette køber, hvis der sker ændringer i registreringsforholdet,  

 har  

 selskabet ud fra en konkret vurdering konkluderet, at det ikke var nødvendigt  

 at undersøge registreringsforholdet hvert kvartal.
Repræsentanten har desuden  

 henledt opmærksomheden på, at det med ændringen af reglerne for anvendelse af  

 afregningsbilag gældende pr. 1. januar 2004 fremgår af momsbekendtgørelsens §  

 47, stk. 1, at afregningsbilag alene kan anvendes mellem registrerede  

 virksomheder.
Desuden fremgår det af bekendtgørelsens § 47, stk. 2, at  

 betingelserne for at anvende afregningsbilag anses for at være opfyldte,  

 såfremt der foreligger en skriftlig aftale mellem parterne.
Selskabet og B  

 indgik pr. 4. februar 2003 en sådan aftale, af hvilken det fremgår, at B er  

 momsregistreret. § 47 i momsbekendtgørelsen foreskriver - i modsætning til  

 den  

 indtil lovændringen gældende momslovs § 52  en fælles forpligtelse til  

 at  

 sikre sig, at parterne er registrerede og en pligt til at underrette  

 hinanden,  

 hvis momsregistreringen ophører.
Endvidere er det bemærket, at  

 momsvejledningen fra og med året 2004 ikke længere indeholder henvisninger  

 til  

 TfS.1999,355 i relation til anvendelsen af afregningsbilag.
Der står nu  

 alene,  

 at der skal ske en kontinuerlig undersøgelse af kundens momsregistrering.  

 Skattecenteret baserer således sin afgørelse på gammel praksis.
 Den foreliggende  

 offentliggjorte praksis vedrørende undersøgelsespligten - således som denne  

 er  

 gengivet i SKM2002.283.ØLR, SKM2006.474.ØLR og i SKM2006.670.LSR   

 vedrører  

 undersøgelsespligten i relation til et tidsrum før lovændringen i år 2003 af  

 momslovens § 52.
Supplerende er det anført, at  

 efter momslovens § 46, stk. 1, påhviler betalingspligten grundlæggende  

 afgiftspligtige personer, der foretager en afgiftspligtig leverance af varer  

 og  

 afgiftspligtige ydelser her i landet.
Betalingen af moms for momspligtige  

 leverancer sker efter momslovens systematik gennem en registrering af den  

 afgiftspligtige person, der foretager disse leverancer, jf. momslovens § 47,  

 stk. 1.
 Skattecenteret har i sin  

 sagsfremstilling begrundet sit momskrav overfor selskabet med en henvisning  

 til  

 opkrævningslovens § 5, stk. 1.
 Opkrævningsloven gælder, jf.  

 lovens § 1, stk. 1, for opkrævning af skatter og afgifter, som virksomheder  

 mv.  

 er eller skulle have været registreret for, herunder moms hos virksomheder,  

 som  

 i strid med momslovens § 47 har undladt at lade sig momsregistrere.
Da selskabets kunde i den  

 aktuelle situation må anses for betalingspligtig efter momslovens § 46, stk.  

 1,  

 skal kravet om efterbetaling af moms rettes mod kunden, der skal afkræves  

 momsbeløbet efter opkrævningslovens bestemmelser.
Skattecentret kan derfor  

 ikke  

 undlade at rejse krav mod B.
Landsskatterettens bemærkninger og begrundelse Af momslovens § 37, stk. 1,  

 fremgår følgende:
§ 37.  

 Registrerede virksomheder kan ved opgørelsen af afgiftstilsvaret som  

 indgående  

 afgift, jf. § 56, stk. 3, fradrage afgiften efter denne lov for  

 virksomhedens indkøb m.v. af varer og ydelser, der udelukkende anvendes til  

 brug for virksomhedens leverancer, som ikke er fritaget for afgift efter  

 § 13, herunder leverancer udført i udlandet, jf. dog stk. 5. Momslovens § 52,  

 lovbekendtgørelse nr. 703 af 8. august 2003, har følgende ordlyd:
   

  

 § 52.  

 Enhver afgiftspligtig person skal for  

 levering af varer og ydelser, bortset fra de af § 13 omfattede, udstede  

 en  

 faktura til modtageren (kunden). Hvis hele eller en del af leverancen kræves  

 betalt,  

 inden leverancen er afsluttet, skal der udstedes særskilt faktura herfor.
Stk. 2. Faktureringspligten anses for opfyldt, hvis den  

 afgiftspligtige persons kunde udsteder en faktura.
Det er en betingelse, at  

 der  

 foreligger en forud indgået aftale mellem den afgiftspligtige person og  

 kunden,  

 og at der er fastlagt en fremgangsmåde, hvorefter den afgiftspligtige person  

 godkender  

 hver enkelt faktura.
 ..
Stk. 4. Skatteministeren kan fastsætte nærmere regler om  

 krav til faktureringen som nævnt i stk. 1-3, herunder om fravigelse af  

 fakturakravene for bestemte typer af salg. Momsbekendtgørelsens § 47,  

 bekendtgørelse nr. 1152 af 12. december 2003, har følgende ordlyd:
 § 47.  

 Afregningsbilag kan kun udstedes, hvis begge parter er registrerede.  

 Udstederen  

 af et afregningsbilag skal sikre sig, at sælgeren er en registreret  

 virksomhed.  

 Hvis køber eller sælger ophører med at være registreret, skal den anden part  

 underrettes.
Stk. 2. Betingelserne for udstedelse af afregningsbilag, jf.  

 lovens § 52, stk.2, 2. pkt. anses for opfyldt, hvis fakturering  

 (afregning) fra kunden sker på grundlag af skriftlig aftale, eller hvis der  

 foreligger  

 vedtægtsmæssige eller lignende ensartede regler for levering og  

 prisfastsættelse  

 af varer.
Når udstedelse af afregningsbilag sker på grundlag af en skriftlig  

 aftale, skal den ansvarlige ledelse hos begge parter have underskrevet denne,  

 og begge parter skal opbevare et eksemplar af aftalen.
Fakturering skal ske  

 på  

 grundlag af nærmere specifikke oplysninger, som beror hos kunden.
Stk. 3. Modtager en virksomhed, der ikke er registreret, et  

 afregningsbilag, hvor på der er anført afgiftsbeløb eller anden angivelse af,  

 at afregningen indbefatter afgift, skal virksomheden gøre den, der har  

 udstedt  

 afregningsbilaget opmærksom herpå og tilbagebetale afgiftsbeløbet.
Oplysning  

 om, hvorvidt et registreringsnummer er gyldigt kan fås ved henvendelse til de  

 statslige told- og skattemyndigheder eller ved elektronisk opslag på  

 www.toldskat.dk.  

 Køber skal opbevare dokumentation for foretagne verifikationer, herunder  

 verifikationsdato. I forbindelse med salg af  

 varer og ydelser har enhver afgiftspligtig person efter momslovens § 52, stk.  

 1, en pligt til at udstede en faktura til modtageren.
Efter momslovens § 52, stk.  

 2, 1. punktum, kan faktureringspligten opfyldes, hvis køberen udsteder et  

 afregningsbilag.
Betingelserne herfor, som angivet i § 52, stk. 2, 2. pkt.,  

 skal være opfyldt.
 Endvidere kan  

 skatteministeren i medfør at momslovens § 52, stk. 4, fastsætte nærmere  

 regler  

 om krav til faktureringen.
 Denne bemyndigelse er  

 udnyttet ved momsbekendtgørelsens § 47. Efter bekendtgørelsens § 47, stk. 1,  

 2.  

 pkt. skal udstederen af et afregningsbilag sikre sig, at sælgeren er en  

 registreret virksomhed.
 Af momslovens § 52, stk. 1,  

 lovbekendtgørelse nr. 804 af 16. august 2000, fremgik følgende.
Enhver registreret  

 virksomhed skal for levering af varer og ydelser bortset fra de af § 13  

 omfattede udstede en faktura til modtageren.
Såfremt en del af en samlet  

 leverance kræves betalt, inden leverancen er afsluttet, skal der udstedes  

 særskilt faktura for denne del.
Faktureringspligten anses for opfyldt,  

 såfremt  

 modtageren udsteder et afregningsbilag.
Udstederen af afregningsbilaget skal  

 sikre sig, at leverandøren er en registreret virksomhed. Efter forarbejderne til den  

 for tiden før lovændringen gældende momslovs § 52, stk. 1, 4. pkt., påhvilede  

 der køberen - i mangel af faktisk viden om sælgerens momsregistrerings- forhold - en  

 undersøgelsespligt i relation hertil.
Der var herved en pligt for køber til  

 behørigt at sikre sig, at sælger var en momsregistreret virksomhed.
Af  

 forarbejderne til lov om ændring af momsloven, LBK nr. 124 af 28. februar  

 2003,  

 fremgår, at det i forbindelse med ophævelsen af dagældende momslovs § 52,  

 stk.  

 1, 4. pkt., var hensigten i denne forbindelse at flytte bestemmelsen til  

 momsbekendtgørelsen.  

 Landsskatteretten finder ikke, at der i den forbindelse efter forarbejderne  

 har  

 været tilsigtet en anden retstilstand.
I Østre Landsrets dom, som  

 gengivet i SKM2006.474.ØLR, fandt retten efter en konkret vurdering, at  

 sagsøgeren havde tilsidesat sin undersøgelsespligt efter dagældende momslovs  

 §  

 52, stk. 1, 4. pkt.
Selskabet havde derfor ikke fradragsret for den  

 deklarerede  

 købsmoms, jf. momslovens § 37.
Landsskatteretten finder på  

 baggrund af en konkret og samlet vurdering af sagens oplysninger, at  

 selskabet  

 ikke i den påklagede periode har iagttaget sin undersøgelsespligt, jf.  

 momsbekendtgørelsens § 47, stk. 1. Der er herved lagt vægt på, at selskabet  

 på  

 intet tidspunkt har fået forevist kvitteringer eller anden dokumentation for  

 Bs momsregistrering, og at selskabet heller ikke selv på noget  

 tidspunkt i  

 tidsrummet 1. februar 2004  25. januar 2005 har undersøgt, hvorvidt B  

 stadigvæk  

 var momsregistreret.
Retten finder ikke, at det forhold at selskabet ved  

 begyndelsen af samarbejdet med B i 2003 kontrollerede selskabets  

 momsregistrering, i sig selv er tilstrækkeligt til at anse selskabet for at  

 have opfyldt sin undersøgelsespligt i den påklagede periode.
Som følge af  

 tilsidesættelsen af undersøgelsespligten har selskabet under henvisning til  

 ovennævnte landsretsdom ikke fradragsret for den deklarerede købsmoms efter  

 momslovens § 37.
 På denne baggrund stadfæstes  

 regionens afgørelse, hvilket er tiltrådt af SKAT.
 Det bemærkes, at i det omfang  

 skattemyndighederne opkræver de momsbeløb, selskabet har krediteret B, er  

 selskabet berettiget til at få momsansættelsen genoptaget og at få refunderet  

 det indgåede beløb som købsmoms.
