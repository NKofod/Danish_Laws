 I henhold til § 4, stk. 3, i lov nr. 7 af 9. januar 1980 om Lønmodtagernes  

 Dyrtidsfond fastsætter arbejdsministeren følgende vedtægter for  

 Lønmodtagernes Dyrtidsfond:
 § 1.  Lønmodtagernes Dyrtidsfond er en selvejende  

 institution, oprettet ved lov nr. 7 af 9. januar 1980 om Lønmodtagernes  

 Dyrtidsfond, med den opgave at forvalte og udbetale de midler, der hidrører  

 fra indbetalingerne til Arbejdsmarkedets Tillægspension i medfør af lov nr.  

 230 af 2. juni 1977 om midlertidig indbetaling fra staten til  

 Arbejdsmarkedets Tillægspension af visse dyrtidsportioner  

 (dyrtidsindbetalingsloven).
 Fondens værneting er København.
§ 2.  Bestyrelsen består af 21 medlemmer, hvoraf de 15  

 er de til enhver tid værende lønmodtagerrepræsentanter i repræsentantskabet  

 for Arbejdsmarkedets Tillægspension.
De øvrige 6 medlemmer udpeges af  

 finansministeren for 3 år ad gangen, således at 2 af medlemmerne afgår hvert  

 år; genvalg kan finde sted.
Af de af finansministeren udpegede medlemmer  

 udpeges 1 medlem efter indstilling af statsrevisorerne.
 Bestyrelsen fastsætter selv sin forretningsorden.
 Bestyrelsen vælger af sin midte en formand samt en næstformand, som i  

 tilfælde af formandens forfald er stedfortræder for denne.
 Bestyrelsen er beslutningsdygtig, når der i mødet deltager såvel  

 lønmodtagerrepræsentanter som medlemmer, udpeget af finansministeren, og  

 mindst 11 medlemmer deltager i mødet.
 Bestyrelsens beslutning træffes ved almindelig stemmeflertal blandt de  

 fremmødte.
§ 3.  Lønmodtagernes Dyrtidsfond tegnes af formanden -  

 og i tilfælde af hans forfald næstformanden - i forening med et andet  

 bestyrelsesmedlem.
Bestyrelsen kan i øvrigt meddele prokura.
§ 4.  Bestyrelsen medsætter et forretningsudvalg  

 bestående af 4 medlemmer, herunder bestyrelsens formand, der tillige er  

 formand for forretningsudvalget.
Af forretningsudvalgets 3 øvrige medlemmer  

 vælges 2 medlemmer af og blandt lønmodtagerrepræsentanterne og 1 af og blandt  

 de af finansministeren udpegede medlemmer.
 Spørgsmål, hvorom der ikke er enighed blandt forretningsudvalgets  

 medlemmer, skal forelægges bestyrelsen.
 Bestyrelsen ansætter medhjælp til at forestå den daglige ledelse.
 § 5.  Bestyrelsen fastsætter nærmere regler om  

 udbetaling af beløb efter loven.
 § 6.  Den daglige drift og virksomhed, herunder  

 udbetaling til de berettigede lønmodtagere i henhold til lov om  

 Lønmodtagernes Dyrtidsfond § 2 og 3, stk. 1, varetages af fonden med bistand  

 i fornødent omfang af administrationen af Arbejdsmarkedets Tillægspension  

 efter nærmere aftale mellem bestyrelsen og bestyrelsen for Arbejdsmarkedets  

 Tillægspension.
 Aftalen skal indeholde de fornødne bestemmelser om rammerne for  

 Arbejdsmarkedets Tillægspensions bistand til Lønmodtagernes Dyrtidsfond samt  

 om den betaling, som Lønmodtagernes Dyrtidsfond skal yde herfor til  

 Arbejdsmarkedets Tillægspension.
§ 7.  Ved ikrafttrædelsen af loven om Lønmodtagernes  

 Dyrtidsfond den 1. april 1980 udskilles Lønmodtagernes Dyrtidsfonds midler  

 fra Arbejdsmarkedets Tillægspensions midler.
Udskillelsen foretages således,  

 at de af Arbejdsmarkedets Tillægspension i tiden 1. september 1977-31. marts  

 1980 indkøbte værdipapirer m.v. deles forholdsmæssigt mellem Lønmodtagernes  

 Dyrtidsfond og Arbejdsmarkedets Tillægspension.
 § 8.  I samarbejde med fondens revisorer udarbejder  

 bestyrelsen regnskabsregler, herunder bestemmelser om fondsmidlernes  

 værdiansættelse.
§ 9.  Bestyrelsen skal forvalte Lønmodtagernes  

 Dyrtidsfonds midler i overensstemmelse med reglerne i § 6 i lov om  

 Lønmodtagernes Dyrtidsfond.
Bestyrelsen skal herved påse, at der ved  

 anbringelse af midler i børsnoterede aktier sker den fornødne koordination  

 med tilsvarende anbringelse af Arbejdsmarkedets Tillægspensions midler, jfr.  

 lov om Lønmodtagernes Dyrtidsfond § 6, stk. 3, c, og lov om Arbejdsmarkedets  

 Tillægspension § 26; stk. 4, c.
 § 10.  Fondens overskud tilskrives een gang årligt de  

 enkelte lønmodtageres konti i forhold til deres andel i den samlede formue,  

 første gang for perioderne 1. september 1977-31. december 1979 og 1.  

 januar-31. december 1980.
§ 11.  Bestyrelsen udnævner mindst 2 revisorer, hvoraf  

 mindst een skal være statsautoriseret revisor.
Revisorerne udnævnes for 3 år  

 ad gangen, men bestyrelsen kan dog til enhver tid trække udnævnelsen tilbage.
 § 12.  Fondens regnskabsår er kalenderåret.
 Efter årets udløb udarbejdes regnskab og beretning for fondens virksomhed,  

 som efter bestyrelsens godkendelse indsendes til arbejdsministeren og  

 forsikringsrådet.
 § 13.  Fonden er undergivet tilsyn af  

 forsikringsrådet, der er berettiget til at afkræve fondens bestyrelse og  

 Arbejdsmarkedets Tillægspension enhver oplysning, som rådet anser for  

 fornøden.
 Rådet afgiver indberetning om tilsynet til arbejdsministeren og  

 underretter fonden om indberetningens indhold.
 Til dækning af udgifterne ved forsikringsrådets tilsyn i henhold til stk.  

 1 fastsætter arbejdsministeren efter samråd med industriministeren et gebyr,  

 der udredes af fonden.
