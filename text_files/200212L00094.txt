Fremsat den 19. november 2002 af  

 Pia Kristensen (DF), Kristian Thulesen Dahl (DF)  

  Per Dalgaard (DF), Pia Kjærsgaard (DF),  

 Søren Krarup (DF), Birthe Skaarup (DF) og  

 Peter Skaarup (DF) Forslag til Lov om forbud mod omskæring af  

 kvinder § 1. Den, som udfører et indgreb i en kvindes  

 kønsorganer med forsæt til at skade kønsorganet eller at  

 påføre det varige forandringer (omskæring), straffes med  

 fængsel indtil 6 år.
Har indgrebet haft så alvorlige  

 følger, at der foreligger særdeles skærpende  

 omstændigheder, kan straffen stige til fængsel i 10 år.
 Stk. 2. Det samme gælder den, der medvirker til de  

 i stk. 1 nævnte indgreb.
 § 2. En person, der har dansk indfødsret eller er bosat  

 i den danske stat, og som i udlandet foretager eller medvirker til en  

 handling omfattet af § 1, straffes efter denne bestemmelse, uanset om  

 handlingen er strafbar i det land, hvor handlingen er begået.
 § 3. Loven træder i kraft dagen efter  

 bekendtgørelsen i Lovtidende.
Bemærkninger til lovforslaget Almindelige bemærkninger Forslaget er en delvis uændret genfremsættelse  

 af lovforslag L 65 fra folketingsåret 1996-97, idet temaet for  

 forslaget er det samme, mens bemærkningerne, strafferammerne og  

 ikrafttrædelsesbestemmelsen er ændret.
Se Folketingstidende,  

 tillæg A side 1763 og 1764, tillæg B side 850 og 1122 samt  

 forhandlingerne side 2215, 7203 og 7948.
 Lovforslaget blev dengang forkastet, idet 48 (V, KF, FP og  

 DF) stemte for forslaget, 62 (S, SF, RV, EL, CD, Birthe Rønn Hornbech  

 (V), Jens Løgstrup Madsen (V) og Ulla Tørnæs (V))  

 imod.
1. Formålet med forslaget Formålet med lovforslaget er at præcisere, at  

 det i Danmark er en strafbar forbrydelse at foretage omskæring af  

 kvinder og piger.
Samtidig indføres der mulighed for at straffe danske  

 statsborgere eller i Danmark bosiddende personer, der i udlandet foretager  

 eller medvirker til omskæring af piger og kvinder, uanset om  

 omskæringen udføres i et land, efter hvis retssystem handlingen  

 ikke anses for strafbar.
Lovforslaget er nødvendigt, fordi et ikke  

 ubetydeligt antal unge kvinder, der er bosat her i landet, udsættes for  

 denne form for lemlæstelse af deres køn.
Det er kvinder, der har  

 oprindelse i en række afrikanske lande, hvor omskæring  

 udføres som rituel handling.
 Straffelovens § 245 fastslår allerede i dag  

 følgende:
»D Stk. 2. Den, som uden for de i stk. 1 nævnte  

 tilfælde tilføjer en anden person skade på legeme eller  

 helbred, straffes med fængsel indtil 4 år.
Omskæring foretaget i Danmark kan  

 således allerede i dag straffes efter straffelovens bestemmelser om  

 legemsbeskadigelse.
Nogle af de former for omskæring, der forekommer,  

 har en sådan karakter, at muligheden for strafforhøjelse efter §  

 245, stk. 2, typisk vil komme på tale.
 Der henvises i denne forbindelse til bilag 2 til  

 lovforslaget (Patientinformation fra Frederiksberg Hospital,  

 Gynækologisk/Obstetrisk Klinik), indeholdende sundhedsfaglig  

 information om kvindelig omskæring, hvori bl. a. er optaget en oversigt  

 over de forskellige grader af omskæring og en kort gennemgang af  

 gældende lovgivning og administrative procedurer i forbindelse med  

 sager om kvindelig omskæring.
 Forslagsstillerne ønsker med dette forslag at samle  

 alle bestemmelser om forbud mod og straf for kvindelig omskæring i  

 én lov, således at det meget klart fremgår, at Danmark  

 tager den stærkest tænkelige afstand fra alle former for  

 kvindelig omskæring.
2. Aktuel baggrund for forslagets fremsættelse Somaliske imamer i Danmark anbefaler forældre at  

 bryde loven og lade deres døtre omskære.
Ifølge dagbladet  

 Information betyder dette bl.a., at et ukendt antal somaliske småpiger  

 hvert år bliver omskåret i Danmark eller under et ferieophold i  

 udlandet.
 Fra Information den 8. november 2002 citeres:
» En religiøs pligt De fleste somaliske imamer tager afstand fra den  

 voldsomste form for omskæring, den såkaldte infibulation, hvor  

 både clitoris og små og store skamlæber fjernes og resten  

 syes sammen på nær et lille hul.
I stedet anbefaler de  

 forældrene at få foretaget en såkaldt  

 sunna-omskæring, hvor En af de imamer, der går ind for  

 sunna-omskæring, er somaliernes religiøse leder i Aalborg,  

 Mustafa Abdullahi Aden fra Aalborg.
» Mustafa Aden siger, at på grund af stemningen  

 omkring omskæring i Danmark er det nu nødvendigt at tage f.eks.  

 til Holland, Tyrkiet eller Afrika for at få det gjort.
Samme synspunkt har imam Muhamoud Sheik fra Somalisk  

 Forening i Odense givet udtryk for, bl.a. i et debatprogram på den  

 københavnske radiostation Somali Radio for nylig.
Her sagde han bl.a.,  

 at sunna-omskæring er påbudt af profeten Muhammed og derfor en  

 religiøs pligt for muslimer.
En tredje religiøs leder, der jævnligt har  

 forsvaret sunna-omskæring, er imam Muhammed Daher fra Somalisk  

 Ungdomsforening på Frederiksberg.
Men han ønsker ikke at  

 stå offentligt frem:
» Det er lederen af Somalisk Kvindeforening i Århus,  

 Ambaro Hasni Nur, enig i.
Hun blev selv omskåret som femårig og  

 har viet sit liv til at bekæmpe omskæring:
3.000 i farezonen Ifølge Samia Yusuf Ali, der netop har stiftet en ny  

 forening til forebyggelse af omskæring, bliver mindst halvdelen af alle  

 somaliske småpiger i Danmark omskåret.
 Der er i dag 17.300 somaliere i Danmark, heraf 3.000 piger  

 under 10 år.
De somaliske imamers støtte til omskæring er  

 langtfra enestående.
Også uden for somaliske kredse mener mange  

 imamer, at omskæring er en skik, som man ikke kan tage afstand fra.
» Hans kollega, imam Marwan fra samme forening, supplerer:
 Forslagsstillerne finder udtalelserne frastødende  

 og meget stærkt krænkende for kvinder og mener, at  

 rådgivning og opfordringer af den karakter, der er omtalt i  

 Information, kan være omfattet af straffelovens kapitel 2 om medvirken  

 og forsøg, der bl.a. omfatter personer, der ved tilskyndelse,  

 råd eller dåd medvirker til, at en forbrydelse bliver  

 udført.
3. Verdensomspændende indsats mod vold mod kvinder, herunder mod  

 kvindelig omskæring Forslagsstillerne gør opmærksom på, at  

 FNs Generalforsamling i 1993 vedtog erklæringen om  

 bekæmpelse af vold mod kvinder.
Baggrunden var, at vold rammer  

 millioner af kvinder verden over i alle sociale klasser og uanset  

 uddannelsesmæssig status.
Den finder   med forskellig styrke   sted i  

 alle kulturer og religiøse samfund og er mange steder med til at  

 hindre kvinders deltagelse i samfundslivet.
Vold mod kvinder viser sig fra overgreb i hjemmet og  

 voldtægt til børneægteskaber og kvindelig  

 omskærelse.
Alt dette er krænkelse af de mest grundlæggende  

 menneskelige rettigheder.
Vi kan ikke her i Danmark forhindre eller begrænse  

 de millioner af overgreb, der finder sted overalt i verden.
Men vi både  

 kan og skal holde orden i vores eget hus, og hertil hører, at vi i det  

 danske samfund aldrig skal acceptere, men vedblivende skal kæmpe imod  

 kønsmæssige overgreb, dvs. enhver voldshandling, der er  

 begrundet i kønsforskel, og som resulterer i eller sandsynligvis vil  

 resultere i fysiske, seksuelle eller psykiske skader eller andre lidelser for  

 kvinder.
I sammenligning med de fleste andre lande har Danmark gennem det 20.  

 århundrede gennemlevet en udvikling, hvor kvinder måtte  

 kæmpe for lige rettigheder og imod undertrykkelse.
Det er aldeles  

 uacceptabelt, hvis de resultater, der er opnået for kvinder her i  

 landet, skal sættes ud af kraft af en stadig voksende gruppe  

 udlændinge, der er rejst hertil og tror, at de kan få lov til at  

 indføre barbariske og forbryderiske skikke fra deres egne,  

 tilbagestående hjemlande.
Det er helt naturligt, at danskerne reagerer  

   og reagerer stærkt   over for systematisk lemlæstelse af unge  

 kvinder, der efter omskæring ikke er levnet en chance for at komme til  

 at fungere som normale samfundsborgere.
I FNs 1993-erklæring mod vold begået mod  

 kvinder indgår Deltagerne i Beijing-konferencen i 1993, herunder Danmark,  

 var enige om at følge national lovgivning for at afslutte vold mod  

 kvinder og at arbejde effektivt for at sikre ratificeringen af alle  

 internationale aftaler på området.
4. Styrkelse af forebyggende, oplysende og straffemæssig  

 indsats Bedre end at straffe kriminalitet er at hindre den.
Efter  

 lovforslagets vedtagelse vil der være behov for en række tiltag  

 for at oplyse om, indkredse, opfange, forhindre og straffe denne grusomme  

 form for kriminalitet.
Tiden er for længst udløbet, hvor man kan  

 henvise til, at Informationskampagnerne må helt ud på  

 fødselsklinikkerne og i hjemmene, hvor sundhedsplejersker og  andre  

 sundhedspersoner forstår alvoren i, at de familier, der er i  

 risikozonen for at blive skyldige i så alvorlig kriminalitet, skal  

 advares stærkest muligt og om nødvendigt indberettes til  

 myndighederne.
Alle, der beskæftiger sig med dette  

 spørgsmål, er klar over, at lemlæstelse af kvindens  

 kønsorganer er en forbrydelse, der vil præge og undertrykke  

 kvinden gennem resten af hendes liv, ødelægge hendes seksualitet  

 og påføre hende stor risiko for både fysiske og psykiske  

 skader.
Ingen indsats er for stor til gennem information, overtalelse eller  

 anmeldelse til politiet eller andre myndigheder at forhindre  

 udførelsen af forbrydelsen.
 Efter den sociale servicelov § 36 har enhver, der  

 får kendskab til, at et barn under 18 år fra forældres  

 eller andre opdrageres side udsættes for vanrøgt eller  

 nedværdigende behandling eller lever under forhold, der bringer dets  

 sundhed eller udvikling i fare, pligt til at underrette kommunalbestyrelsen.  

 Det turde være en selvfølge, at regeringen i forbindelse med  

 behandlingen af dette lovforslag, sikrer, at der sker en indskærpelse  

 af denne bestemmelse.
Men det bør også stå klart for enhver,  

 at det er en borgerpligt at indgive politianmeldelse, hvis man erfarer, at  

 mennesker påtænker, planlægger, udfører eller har  

 udført lemlæstelse af unge kvinder.
Kan man ved at indgive  

 rettidig politianmeldelse hindre, at en ung kvinde skades for livet, har man  

 gjort en human handling.
Alle personer inden for social- og  

 sundhedsvæsenet og skolevæsenet og i kommunerne, der bliver  

 opmærksomme på, at der planlægges så alvorlige  

 forbrydelser mod kvinder, bør reagere hurtigt og effektivt.
 Er den grusomme forbrydelse først udført,  

 skal og må den så hurtigt som muligt efterfølges af  

 politianmeldelse, pågribelse af den eller de skyldige, effektiv  

 retsforfølgning, fængsling og hjælp til offeret for  

 forbrydelsen.
5. Fremmed ret m.v. vedrørende omskæring af kvinder Justitsministeriet (Lovafdelingen) har i et Efter behandlingen af L 65 i Folketinget har  

 Justitsministeriet via Udenrigsministeriet indhentet oplysninger om, hvorvidt  

 omskæring af kvinder er strafbar i de afrikanske lande, hvor  

 omskæring efter det oplyste praktiseres.
Endvidere er der indhentet  

 oplysninger om retsstillingen i Europarådets medlemslande (idet disse  

 er nærmeste rejsemål fra Danmark).
 De oplysninger, som er modtaget fra Udenrigsministeriet,  

 er nedenfor gengivet i Skema 1 (optrykt som bilag 1 til lovforslaget), som  

 vedrører de afrikanske lande, suppleret med tidligere modtagne  

 oplysninger om, hvor stor en procentdel af den kvindelige befolkning i de  

 enkelte lande der skønnes at være omskåret.
 Disse oplysninger er videregivet til Folketingets  

 Retsudvalg i forbindelse med behandlingen af L 65 og er optrykt som bilag 1  

 til lovforslaget.
 Tillige er en sundhedsinformation med forholdsregler  

 omkring fødsler m.v. fra Frederiksberg Hospital som nævnt foran  

 under bemærkningernes pkt. 1 optrykt som bilag 2 til lovforslaget.
Bemærkninger til lovforslagets enkelte  

 bestemmelser Til § 1 Paragraffen præciserer i stk. 1, 1. pkt.,  

 bestemmelsen i straffelovens § 245, stk. 2, om straf for legemsbeskadigelse,  

 og strafferammen korresponderer med denne bestemmelse.
Desuden  

 indføres i stk. 1, 2. pkt., en strafskærpelsesregel, der  

 korresponderer med bestemmelsen i straffelovens § 246. Der er taget hensyn  

 til de skærpelser af strafferammer, der er indført ved L 380 af  

 6. juni 2002, jf. lovbekendtgørelse 779 af 16/9 2002.
Til § 2 Bestemmelsen er en fravigelse fra straffelovens § 7, stk.  

 1, hvorefter en handling kun kan straffes i Danmark, hvis den også er  

 strafbar i det land, hvor den er begået.
Forslagsstillerne har fundet  

 dette nødvendigt, idet der ved kvindelig omskæring er tale om  

 så grove krænkelser, at det ikke skal være muligt for  

 personer, der har dansk indfødsret eller er bosat her i landet, at  

 unddrage sig straf ved enten selv at udføre forbrydelsen eller lade  

 andre udføre denne i et udland, hvor forbrydelsen er straffri.
Til § 3 Bestemmelsen indebærer, at loven træder i  

 kraft dagen efter bekendtgørelsen i lovtidende.
Forslagsstillerne  

 finder det bydende nødvendigt, at loven træder i kraft, så  

 snart den er kundgjort.
Der er ikke noget behov for at indrømme  

 mennesker, der planlægger at udføre lemlæstende overgreb  

 på unge kvinder, nogen frist til ustraffet at gennemføre deres  

 forehavende.
Det vil endvidere være muligt for myndighederne, herunder  

 personer inden for social- og sundhedsvæsenet, skolevæsenet og  

 den kommunale forvaltning, at kunne indrette sig efter lovgivningen uden  

 nogen overgangsperiode eller særlige forberedelser.
Bilag 1 Uddrag af Sundhedsstyrelsens publikation »Forebyggelse af  

 omskæring af piger«, ISBN 87-90765-48-6, versionsdata 1. juni 1999  

 (foreligger tillige i  trykt udgave, ISBN 87-90765-10-9) Skema over lande, hvor omskæring af piger praktiseres Fremmed ret m.v. vedrørende omskæring af kvinder Justitsministeriet (Lovafdelingen) har i et »Notat om dobbelt strafbarhed og  

 omskæring af kvinder i udlandet« af juli 1998 oplyst følgende:
Efter behandlingen af L 65 i Folketinget har  

 Justitsministeriet via Udenrigsministeriet indhentet oplysninger om, hvorvidt  

 omskæring af kvinder er strafbart i de afrikanske lande, hvor  

 omskæring efter det oplyste praktiseres.
Endvidere er der indhentet  

 oplysninger om retsstillingen i Europarådets medlemslande (idet disse  

 er nærmeste rejsemål fra Danmark).
 De oplysninger, som er modtaget fra Udenrigsministeriet,  

 er nedenfor gengivet i skemaform.
Skema 1 (side 92), som vedrører de afrikanske  

 lande, er suppleret med tidligere modtagne oplysninger om, hvor stor en  

 procentdel af den kvindelige befolkning i de enkelte lande der skønnes  

 at være omskåret.
Disse oplysninger er videregivet til  

 Folketingets Retsudvalg i forbindelse med behandlingen af L 65.
Skema 1. Afrikanske lande, hvor omskæring praktiseres Land Omskæring  

 strafbar Omskæring  

 ikke strafbar Procentdel af den  

 kvindelige befolkning, der er omskåret Benin X 30 Burkina Faso X 70 Cameroun X 15 Den Centralafr.
Rep.
X 10 Djibouti X 98 Egypten X 55 Elfenbenskysten X 40 Eritrea X 80 Etiopien X 85 Gambia (X) 79 Ghana X 30 Guinea X 60 Kenya (X) 50 Liberia (X) 50 Mali X 80 Niger (X) 20 Nigeria (forbud på vej) X 40 Sierra Leone (X) 90 Somalia (X) 98 Sudan X X 89 (infibulation) (sunna-omskæring) Tanzania (forbud på vej) X 10 Togo (forbud på vej) X 12 Uganda X 5 Kilde: Justitsministeriet (Lovafdelingen), »Notat om dobbelt strafbarhed og omskæring af kvinder i  

 udlandet«, den 1. juli 1998.
 Der er endnu ikke modtaget oplysninger fra følgende  

 afrikanske lande, hvor omskæring praktiseres: Mauretanien (50 pct. af  

 den kvindelige befolkning skønnes at være omskåret),  

 Senegal (20 pct.) og Tchad (60 pct.).
Der har ikke kunnet skaffes oplysninger om lovgivningen i  

 Guinea-Bissau (40 pct.), men det er oplyst, at landets regering søger  

 at motivere befolkningen til ikke at foretage omskæringer.
Det samme  

 gælder i Kenya, hvor et forbud mod omskæring efter det oplyste  

 ikke fremgår udtrykkeligt af lovgivningen, men er formuleret af  

 præsidenten i nogle taler.
For så vidt angår Liberia, Niger og Sierra  

 Leone har Udenrigsministeriet oplyst, at der ifølge rapporter fra  

 organisationen »Inter African  

 Committee on Traditional Practices Affecting the Health of Women and  

 Children« (IAC) ikke findes  

 lovgivning, der forbyder omskæring af kvinder i disse lande.
På  

 grund af den politisk-administrative situation i landene har det ikke  

 været muligt at få IACs oplysninger bekræftet.
 I Sudan er det tilladt at foretage såkaldt  

 sunna-omskæring (delvis fjernelse af clitoris), som er den mindst  

 indgribende form for omskæring, mens det er forbudt at udføre  

 infibulation, som er den mest indgribende form (clitoris samt de store og  

 små kønslæber bortskæres, hvorefter  

 sårfladerne enten sys sammen eller holdes sammen på anden  

 måde, sådan at der kun efterlades et lille hul til urin og  

 menstruationsblod).
Med hensyn til Somalia har Udenrigsministeriet oplyst, at  

 det på grund af den politisk-administrative situation i landet ikke har  

 været muligt at skaffe oplysning fra regeringskilder om, hvorvidt  

 omskæring af kvinder er strafbar.
Det fremgår imidlertid af  

 materiale, som Udenrigsministeriet har modtaget fra forskellige private  

 organisationer, herunder IAC, at omskæring ikke er forbudt i Somalia.  

 Materialet synes at vise, at der i Somalia er en ikke ubetydelig modstand mod  

 omskæring i dele af befolkningen, jf. også nedenfor under  

 pkt.4.
 Fra regeringerne i Nigeria, Tanzania og Togo er det  

 oplyst, at omskæring er tilladt, men at der snart vil blive  

 gennemført lovgivning herimod.
Sammenfattende kan det om de afrikanske lande siges, at  

 omskæring er tilladt i omtrent halvdelen af landene.
I 8 af disse lande  

 er omskæring så udbredt, at mindst 50 pct. af den kvindelige  

 befolkning skønnes at være omskåret.
Skema 2. Europarådets medlemslande Land Omskæring  

 strafbar Omskæring  

 ikke strafbar Albanien X Andorra X Bulgarien X Cypern X Estland X Finland X Frankrig X Georgien X Grækenland X Holland X Irland X Island X Italien X Kroatien X Letland X Litauen X Luxembourg X Makedonien X Malta X Marokko X Moldavien (X) Norge X Polen X Portugal X Rumænien X Rusland X Schweiz X Slovakiet X Slovenien X Spanien X Storbritannien X Sverige X Tjekkiet X Tyrkiet X Tyskland X Ukraine X Ungarn X Østrig X Kilde: Justitsministeriet (Lovafdelingen), Der er endnu ikke modtaget oplysninger fra Belgien,  

 Liechtenstein og San Marino.
For så vidt angår Kroatien, Makedonien og  

 Marokko, må det lægges til grund, at omskæring ikke er  

 strafbar, men det er oplyst, at omskæring ikke forekommer i praksis.
I  

 Moldavien og Rumænien gælder der ikke særlige lovregler om  

 forbud mod omskæring, men det er ikke oplyst, om omskæring i  

 givet fald vil kunne straffes efter generelle bestemmelser om  

 legemsbeskadigelse (35).
Skema 3 Land Antal kvindelige indbyggere   

 (i millioner) % af omskårne   

 kvinder og piger Somalia 4.90 98 Djibouti 0.30 98 Sierra Leone 2.30 85 Etiopien 27.6 85 Eritrea 1.75 80 Sudan 14.10 89 Mali 4.55 80 Gambia 0.55 79 Burkina Faso 5.05 70 Chad 3.25 60 Guinea 3.20 60 Egypten 26.0 55* Kenya 13.50 50 Libyen 1.45 50 Mauritania 1.15 50 Nigeria 57.85 40 Ivory Coast 6.95 40 Guinea-Bissau 0.55 40 Benin 2.65 30 Ghana 8.45 30 Togo 2.15 30 Nigeria 4.40 20 Senegal 4.10 20 Cameroun 6.55 15 Den Centralafrikanske  

 Republik 1.55 10 Tanzania 14.9 10 Uganda 9.9 5 *	Andelen i Egypten er af andre forskere beregnet til at  

 være omkring 80 %.
 Kilde: Danida: Guidelines on the Prevention of Female Genital Mutilation,  

 1996 / Dorkenoo, Efua: Cutting the Rose, 1994.
Bilag 2 Sundhedsinformation med forholdsregler omkring fødsler m. v.  

 Frederiksberg Hospital.  

 Gynækologisk/Obstetrisk Klinik  

 Sundhedsfaglig information 1. Kvindelig omskæring Der findes 4 grader af kvindelig omskæring:
 1. SUNNA:
Det mindst omfattende indgreb, hvor klitoris forhud  

 fjernes samt eventuelt spidsen af klitoris (circumcision) 2. KLITORIDEKTOMI:
 Klitoris fjernes.
 3. EXCISION:
Klitoris fjernes.
Labia minora fjernes helt eller delvist.  

 Der sættes ofte et par suturer som hæmostase.
 4. INFIBULATION:
Klitoris fjernes.
Labia minora fjernes.
Der laves et snit  

 langs labia majora, hvorefter de rå sårflader syes sammen eller  

 holdes sammen med akacietorne.
Der efterlades et ganske lille hul til urin og  

 menstruationsblod.
Der kan være stor forskel på indgrebene, da de  

 er afhængige af omskærerskens dygtighed, barnets kamp samt  

 helingsprocessen.
Det vil kun være de infibulerede kvinder, der har  

 vanskeligheder i forbindelse med fødslen.
For yderligere information  

 se »Forebyggelse af  

 omskæring af piger«,  

Sundhedsstyrelsens publikationer Ved fødslen Den aftalte plan følges.
Står beskrevet i  

 patientens journal.
Vær opmærksom på behov for  

 smertelindring.
Vaginaleksplorer så lidt som muligt.
Kvinder der er åbnet før fødslen Fødslen ledes på vanlig vis.
Medio/lateral  

 episiotomi anlægges på vanlig indikation.
Kvinder der åbnes under fødslen Fødslen ledes på vanlig vis frem til  

 presseperioden.
Her bedømmes vævet i infibulationen med henblik  

 på adækvat bedøvelse.
 Tyndt væv:
Der anlægges infiltrationsanæstesi med tynd  

 kanyle (Mantoux kanyle). Der anlægges flere indstik, nålen er  

 kort.
Anlægges eventuelt i »juletræsfacon «.
Bøj kanylen 45 grader, så er den lettere at  

 styre.
Alternativt gennemvædes 2 gazekompresser med Carbocain/Lidokain.  

 Spar ikke.
Kompresserne holdes på hver side af » gardinet«  

 så længe som muligt.
 Tykt væv:
Der anlægges infiltrationsanæstesi med kanyle  

 til intramuskulær injektion.
Anlægges på begge sider af den  

 gamle cikatrice.
Husk at bøje kanylen 45 grader.
 Klippet:
 Venstre hånds pege- og langfinger indføres  

 under »gardinet« og anbringes parallelt under  

 infibulationsarret.
 Peg op mod os pubis og hold ud i huden.
 Klip op midt fortil i den gamle cikatrice.
Der klippes til ca. 1 cm fra klitorisreminiscensen (kan altid ses),  

 til uretra er synlig.
Pas særlig på dette område, fordi det  

 overliggende arvæv er det eneste, der er tilbage til at beskytte det  

 fra at blive hypersensitivt for normale stimuli.
 Pas på saksens bageste ben, da uretra ofte prominerer.
Opklipningen fortil foretages på samme tid, som man  

 ville anlægge en almindelig medio/lateral episiotomi.
Eventuelt  

 supplerende medio/lateral episiotomi anlægges på vanlig  

 indikation (bemærk at somaliske kvinder er mere bange for spontane  

 bristninger end for en lille epis).
Suturering Sutureringen udføres i henhold til beskrivelsen i  

 journalen.
Kvinden ønsker at forblive åben (ingen rekonstruktion) Siderne i den opklippede infibulation sutureres hver for  

 sig med små atraumatiske 4-0 dexon/vicrylknuder som ved almindelige  

 labiabristninger.
Kvinden ønsker delvis åbning (delvis rekonstruktion) De øverste 2 cm af den opklippede infibulation  

 sutureres med dexon/vicryl på mellemstor nål (2-3 knuder). Der  

 bør ikke sutureres mere, end at uretra er fri af sammensyningen.  

 Herefter holdes siderne sammen som ovenfor beskrevet.
Kvinden ønsker at blive syet sammen igen (hel  

 rekonstruktion) Den opklippede infibulation sutures fortløbende  

 eller med knuder med dexon/vicryl på mellemstor nål.
Sectio Det er vigtigt, at kvinden forstår begrundelsen for,  

 at der foretages sectio, og at hun ved, at indgrebet ikke medfører  

 ufrugtbarhed eller forhindrer hende i at føde vaginalt i  

 fremtiden.
LOVGIVNING Det er forbudt at omskære piger/kvinder i Danmark  

 (Straffelovens § 245, stk. 2, straffes med op til 4 års  

 hæfte).
 Omskæring af piger er omfattet af Lov om Social  

 Service § 36, hvorefter man har underretningspligt til socialforvaltningen,  

 skulle man få kendskab til, at nogen har til hensigt at omskære  

 deres datter (tidligere Bistandslovens § 20).
 Personer, der udøver offentlig tjeneste eller hverv  

 (læger, jordemødre m.v.) har skærpet underretningspligt i  

 henhold til Lov om Social Service § 35 (tidligere Bistandslovens § 19).
Resuturering post partum kan kun foretages, såfremt  

 der er givet information om de risici, dette indgreb indebærer.
Det  

 må kun udføres som en genskabelse af forholdene, som de var  

 før fødslen.
Det vil sige føre hende tilbage til »ægteskabelig åbning«.
Det er forbudt at føre hende  

 tilbage til »jomfrustadiet«.
Det er kun kvinder fra Sudan, der i deres  

 hjemland bruger skikken at blive ført tilbage til »jomfrustadiet«.
 Det er tilladt jordemoder eller læge at sige fra  

 over for rekonstruktion. (En anden behandler skal så overtage  

 sutureringen). Denne information bør gives før fødslen,  

 jævnfør Lægeloven § 6, stk. 2.
 Ifølge Justitsministeriets udtalelse af 1995 vil  

 omskæring af piger bosiddende i Danmark være omfattet af  

 bistandslovens § 20 om underretningspligt til Socialforvaltningen, skulle man  

 komme under vejr med, at nogen har til hensigt at omskære deres datter.
