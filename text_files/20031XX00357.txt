Skriftlig fremsættelse (31. marts 2004) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om Det  

 Etiske Råd (Lovforslag nr.
L 208).
Lovforslaget indebærer oprettelse af et nyt etisk råd  Det  

 Etiske Råd  som skal dække etisk rådgivning  hovedsagelig i  

 forbindelse med  

 anvendelse af bio- og genteknologier  i relation til mennesker, natur,  

 miljø  

 og fødevarer, og til problemstillinger, der går på tværs af disse emner.
I  

 forhold til det nuværende etiske råd er der således tale om en udvidelse af  

 rådets virksomhedsområde.
 Grundlæggende svarer det foreslåede nye Etiske Råds  

 organisation og funktion til, hvad der er gældende for det nuværende etiske  

 råd.
 Forslaget skal ses på baggrund af regeringens indsats for  

 løbende at sanere råd, nævn, udvalg og centre med sigte på at effektivisere  

 den  

 statslige administration, at forbedre mulighederne for tværgående  

 opgaveløsning  

 og at frigøre ressourcer til højt prioriterede formål, jf. regeringens  

 initiativ:  

  

 Mere velfærd og mindre  

 bureaukrati, januar 2002.
Det foreslås, at der  som efter den hidtidige lov   

 oprettes et særligt folketingsudvalg  Udvalget vedrørende Det Etiske  

 Råd  på  

 9 medlemmer, der bl.a. har til opgave løbende at følge arbejdet i Det Etiske  

 Råd ved fælles møder og lignende.
Udvalget kan endvidere anmode Det Etiske  

 Råd  

 om at behandle nærmere angivne emner inden for rådets virksomhedsområde.
 Det Etiske Råd foreslås at bestå af 17 medlemmer  som efter  

 den hidtidige lov  som udnævnes (beskikkes) af indenrigs- og  

 sundhedsministeren efter følgende regler: 9 medlemmer udpeges af  

 folketingsudvalget (Udvalget vedrørende Det Etiske Råd), 4 medlemmer udpeges  

 af  

 indenrigs- og sundhedsministeren, 1 medlem udpeges af miljøministeren, 1  

 medlem  

 udpeges af ministeren for fødevarer, landbrug og fiskeri, 1 medlem udpeges af  

 ministeren for videnskab, teknologi og udvikling og 1 medlem udpeges af  

 økonomi- og erhvervsministeren.
 Det Etiske Råd rådgiver Folketing, ministre og offentlige  

 myndigheder om de etiske spørgsmål, som hører under rådets virksomhedsområde.
Rådet har pligt til at følge udviklingen på det bio- og  

 genteknologiske område.
Rådet afgiver udtalelser eller redegørelser om de  

 almene og principielle etiske spørgsmål, som er knyttet til forskning i og  

 anvendelse af bio- og genteknologier indenfor ét eller flere af følgende  

 områder:
1)  

 	  

    

 sundhedsområdet,  

 herunder forplantningsteknologi, fosterdiagnostik samt brug af befrugtede  

 menneskelige æg, fosteranlæg og fostre, 2)  

 	  

    

 natur- og  

 miljøområdet, herunder hensyn til bevarelse af biologisk mangfoldighed samt  

 en  

 bæredygtig udvikling og 3)  

 	  

    

 fødevareområdet,  

 herunder spørgsmål om fødevareproduktion.
 Rådet har endvidere pligt til at følge udviklingen og  

 afgiver udtalelser eller redegørelser om de øvrige almene og principielle  

 etiske spørgsmål, der særligt knytter sig til sundhedsvæsenet og den  

 biologisk-medicinske forskning vedrørende mennesket, herunder anvendelse af  

 nye  

 behandlingsformer, ny diagnostisk teknik og ny medicinsk teknologi samt  

 spørgsmål  

 om registrering, videregivelse og anvendelse af oplysninger om arvelige  

 sygdomme eller egenskaber hos enkeltpersoner eller grupper af personer.
 Loven foreslås at træde i kraft den 1. januar 2005.
 Idet jeg i øvrigt henviser til lovforslagets bemærkninger, tillader  

 jeg mig at anbefale forslaget til Tingets velvillige behandling.
