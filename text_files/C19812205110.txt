(Til rektorerne for statens  

 gymnasieskoler, studenterkursus og Statens Kursus til HF) Honorarer m.v. i gymnasiet.
Ved beregning af honorarer i gymnasiet henvises der til cirkulæreskrivelse  

 af 28. april 1966 fra direktoratet for gymnasieskolerne og HF til rektorerne  

 for statens gymnasieskoler og studenterkursus om honorarer m.v. (RS 08-10)  

 samt senere ændringsskrivelser hertil, jfr.
RS 08-10.
 Honorarer for gymnasiale suppleringskursus .
 Elever/klasser på gymnasiale suppleringskursus medregnes på lige fod med  

 skolens gymnasieelever/klasser ved beregning af honorar for administrativ og  

 indre inspektion, skemalægning samt tilsyn med fysisk-kemisk samling og  

 biologi- og geografisamling.
 Elever på 1/2-årskursus medregnes i det månedlige grundbeløb i 1/2 år.
 Der henvises til løn- og personaleafdelingens cirkulæreskrivelse af 20.  

 januar 1975.
 Tilknyttet HF-kursus.
 Der er under omtalen af de enkelte hverv anført, på hvilken måde HF~  

 elever/klasser indgår i beregningen af honoraret.
 Med virkning fra den 1. april 1981 er honorarernes grundbeløb forhøjet med  

 2,75% og afrundet efter tabellen i pkt.2) i finansministeriets cirkulære af  

 3. april 1981 om justering af tjenestemandslønninger m.v. fra 1. april 1981.
 Regulering af grundbeløb.
 Til en række af honorarerne ydes fortsat dyrtidsregulering efter en  

 særlig, nu forhøjet grundbeløbsskala med portionsstørrelser.
 Dyrtidsreguleringen i henhold til den særlige grundbeløbsskala svarer pr.  

 1. april 1981 til 9 x portionsstørrelsen , jfr. nærmere kapitel 5 i  

 finansministeriets ovennævnte cirkulære af 3. april 1981.
 Dyrtidsportionernes størrelse for de enkelte nye grundbeløb er angivet i  

 bilag 1 til denne skrivelse (i kr.pr. portion).
 Det samlede årlige dyrtidstillæg pr. 1. april 1981 fremgår af tabel 3 i  

 finansministeriets lønoversigter pr. 1. april 1981.
 Det er under omtalen af de enkelte hverv anført, om honoraret  

 dyrtidsreguleres med portionsstørrelser.
 Der ydes fra 1. april 1981 til grundbeløbene et samlet (akkumuleret)  

 taktreguleringstillæg på 19,27%, der omfatter de fra 1. april 1976 til og med  

 1. april 1981 beregnede taktreguleringsprocenter.
 Beregning af de enkelte honorarers årlige grundbeløb m.v.
 Ved beregningen af de enkelte honorarers årlige grundbeløb pr. 1. august  

 1981 benyttes elev-/klassetal pr. 25. august 1981.
Administrativ inspektion Årligt grundbeløb kr. 6.860,- + kr. 54,85 pr. gymnasieelev.
 Der ydes til honoraret dyrtidsregulering med portionsstørrelser.
 Bemærk : HF-elever medregnes ikke i honorarberegningen, idet der for  

 administrativ inspektion ved gymnasieskoler med tilknyttet HF-kursus ydes  

 timereduktion med 1 ugentlig time pr. klasse.
 Økonomiinspektion.
 Årligt grundbeløb kr. 12.070,-.
 Såfremt hvervene som administrativ inspektor og økonomiinspektør er  

 sammenlagt, udgør det årlige grundbeløb kr. 18.925,-. Der foretages i dette  

 tilfælde elevberegning som for administrativ inspektion.
 Der ydes til honoraret dyrtidsregulering med portionsstørrelser.
 Endvidere ydes en timereduktion på 12 ugentlige timer.
 Kostskoleinspektion.
 Årligt grundbeløb kr. 16.460,- .
 Der ydes til honoraret dyrtidsregulering med portionsstørrelser.
 Endvidere ydes en timereduktion på 3 ugentlige timer.
 Indre inspektion.
 Årligt grundbeløb kr. 4.935,- + 9,15 kr. pr. elev (HF-elever medregnes).
 Der ydes til honoraret dyrtidsregulering med portionsstørrelser.
 Skemalægning.
 Der ydes pr. skemalægning kr. 219,50 pr. klasse (HF- klasser medregnes).
 Der ydes til honoraret ny dyrtidsregulering med portionsstørrelser.
 Honoraret kan udbetales som et samlet engangshonorar i forbindelse med  

 skemalægningen eller som et månedligt beløb skoleåret igennem.
 Såfremt en skemalægger i forbindelse med skemalægningen i august måned  

 vælger at få beløbet udbetalt samlet, ydes der dyrtidsregulering med den pr.  

 1. april fastsatte portionsstørrelse ud fra honorarets samlede grundbeløb.
 Ved skoler med tilknyttet HF-kursus kan der for skemalægningen i  

 forbindelse med semesterskiftet udbetales et yderligere skemalæggerhonorar på  

 kr. 219,50 pr. klasse.
 Såfremt en skemalægger ved en skole m/HF-kursus vælger månedlig betaling,  

 deles grundbeløbet for hver periode med 6, således at honoraret for  

 efterårsskemalægningen er udbetalt ved indberetningen af honoraret for  

 forårsskemalægningen. (I dette tilfælde udbetales portionsstørrelsen beregnet  

 ud fra honorarets samlede årlige grundbeløb ligeledes over 6 måneder).
 Klassetallet opgøres som angivet i løn og personaleafdelingens  

 cirkulæreskrivelse af 15. januar 1975 (RS 08-10).
 Tilsyn med bibliotek.
 Der ydes til honoraret dyrtidsregulering med portionsstørrelser.
 Tilsyn med fysisk- og kemisk samling .
 Årligt grundbeløb kr. 5.485,- + kr. 457,- pr. klasse ud over 8. Alle  

 klasser i gymnasiet og på kursus til HF samt eventuelle GSK-klasser indgår i  

 skolens klassetal.
 Såfremt antallet af grenhold på et klassetrin på matematisk linie  

 overstiger antallet af klasser, forøges skolens klassetal med det  

 overskydende antal grenhold, jfr. cirkulæreskrivelse af 7. december 1965 fra  

 direktoratet for gymnasieskolerne og HF (RS 08-10) 2. pkt.
 Der kan, såfremt der er oprettet 4-dobbelt klasserækker (eventuelt 10  

 matematikerklasser) inden for gymnasiets matematisk- naturvidenskabelige  

 linie, ydes et ekstra honorar på kr. 5.485,-, jfr. cirkulæreskrivelse af 4.  

 oktober 1961 fra direktoratet for gymnasieskolerne og HF (RS 08-10). Ved  

 opgørelsen af antallet af matematikerklasser medregnes her tilvalgshold i  

 fysik og kemi på HF samt på eventuelle til skolen henlagte  

 enkeltfags-HF-kurser.
 Der ydes til honoraret dyrtidsregulering med portionsstørrelser.
 Tilsyn med biologi og geografisamling.
 (Naturvidenskabelig-geografisk samling.
 Årligt grundbeløb kr. 4.115,- + kr.274,50 pr. klasse ud over 17.
 Alle klasser i gymnasiet og på kursus til HF samt eventuelle GSK~ klasser  

 indgår i skolens klassetal.
 Skolens klassetal forøges med antallet af naturfaglige grenhold, jfr.  

 cirkulæreskrivelse af 7. december 1965 fra direktoratet for gymnasieskolerne  

 og HF (RS 08-10) 3. pkt.
 Der ydes til honoraret dyrtidsregulering med portionsstørrelser.
 Ydre inspektion .
 Årligt grundbeløb kr. 5.485 - + kr. 4,57 pr. elev (HF-elever medregnes).
 Der ydes ikke dyrtidsregulering.
 Bemærk : Hvervet kan efter den 1. august 1972 kun opretholdes ved en  

 skole efter særlig godkendelse fra ministeriet, jfr. cirkulæreskrivelse af  

 lo. august 1972 fra direktoratet for gymnasieskolerne og HF (RS 08-10).
 Undervisningsministeriet, den 30. juli  

 1981.
 P.m.v.
 e.b.
Jens Thuesen fm.
