 Af ejendomme, der må anses som benyttet til landbrug, svares i 1980  

 grundskyld til staten, jf. lov nr. 541 af 28. december 1979 og bekendtgørelse  

 nr. 40 af 8. februar 1980.
Grundskylden betales i 3 rater, der forfalder 1. maj, 1. august og 1.  

 november 1980 med betalingsfrist til den 20. i forfaldsmåneden.
Grundskyld  

 under 100 kr. opkræves ikke.
Grundskylden pålignes og opkræves ved statsskattedirektoratets  

 foranstaltning.
Indbetaling skal ske til direktoratet.
Sker betaling ikke  

 rettidigt, forrentes det resterende beløb med 1 pct. om måneden for hver  

 påbegyndt måned fra forfaldsdagen at regne, indtil betaling sker.
Inddrivelse  

 af ikke betalt grundskyld foretages af de kommunale pantefogeder efter  

 reglerne i lov om fremgangsmåden ved inddrivelse af skatter og afgifter m.v.
Grundskylden med påløbne renter hæfter på den pågældende ejendom med den  

 for kommunale ejendomsskatter hjemlede pante- og fortrinsret.
Fortrinsretten  

 bevares i 2 år fra forfaldsdagen, men holdes i kraft, når restancen senest 3  

 måneder efter udløbet af 2-årsfristen søges tvangsinddrevet.
Før indgivelse  

 af begæring om tvangsauktion skal sagen forelægges statsskattedirektoratet  

 til afgørelse.
Klager over påligningen af grundskylden indsendes til skyldrådet.
Påklage  

 af en ansættelse eller en fordeling fritager ikke for pligt til rettidig  

 betaling.
Indsigelser mod foretagne udlægsforretninger indbringes efter  

 inddrivelseslovens § 6 for fogedretten.
Pålignet grundskyld kan ikke eftergives, og der er ikke hjemmel til at  

 bevilge henstand med betaling af grundskylden.
Kommunerne bemyndiges dog til  

 - når særlige forhold taler derfor - som led i opkrævningen at tillade  

 afdragsvis betaling og meddele henstand med betalingen.
Restancerne skal  

 søges afviklet over den kortest mulige periode, men der kan i særlige  

 tilfælde indrømmes en betalingsordning i indtil 10 måneder fra sidste  

 rettidige betalingsdag.
Ved indrømmelse af en afdrags- eller henstandsordning  

 skal der tages forbehold om modregning i eventuelle krav, skyldneren måtte få  

 mod staten.
Klager over kommunens afgørelser i sager om betalingsordning kan  

 indbringes for statsskattedirektoratet, men skal indsendes gennem kommunen,  

 der skal afgive en udtalelse.
Ejerne skal gøres bekendt med denne  

 klageadgang.
 De af kommunerne inddrevne beløb afregnes til statsskattedirektoratet.  

 Nærmere vejledning herom og om ordningen i øvrigt vil blive udsendt.
 Statsskattedirektoratet, den 22. maj  

 1980.
