Der blev givet afslag på en anmodning om tilbagebetaling af moms, der  

 var indbetalt af ulovligt spil, idet beløbet ikke kan tilbagebetales til de  

 enkelte spillere.
Folketingets Ombudsmand fandt ikke grundlag for at  

 kritisere afgørelsen.
Afgørelser om moms og ambi Moms - ingen tilbagebetaling af moms for ulovligt spil.
Der blev givet afslag på en anmodning om tilbagebetaling af moms, der var  

 indbetalt af ulovligt spil, idet beløbet ikke kan tilbagebetales til de  

 enkelte spillere.
Folketingets Ombudsmand fandt ikke grundlag for at  

 kritisere afgørelsen.
En idrætsklubs støtteforening oprettede under foreningen en spilleklub,  

 som drev virksomhed med spil på spilleautomater m.v.
Foreningens formål var  

 at støtte idrætsforeningen økonomisk.
Politiet foretog ransagning i støtteforeningen, der mistænkes for ulovligt  

 spil.
Alle foreningens aktiver, bankindestående og en kontantbeholdning blev  

 beslaglagt i forbindelse med ransagningen.
 Der blev rejst tiltale mod foreningens ledelse for overtrædelse af  

 straffeloven for ulovligt hasardspil, fordi der blev udbetalt gevinster i  

 form af kontanter.
Spilleklubbens aktivitet blev ved dom afsagt af en kriminalret kendt  

 ulovlig.
Ved dommen blev nogle af de implicerede idømt bøde, og der blev  

 foretaget konfiskation af spilleautomater og et pengebeløb.
 Efter domsafsigelsen anmodede støtteforeningens advokat om, at foreningen  

 måtte få refunderet den betalte moms, da foreningens spilleaktivitet var  

 blevet kendt ulovlig.
 Regionen meddelte afslag med den begrundelse, at det var en forudsætning  

 for tilbagebetaling at momsbeløbet vedrørende spillevirksomheden, at beløbet  

 blev tilbagebetalt til de enkelte købere (spillere) af ydelsen, hvilket i  

 praksis ville være umuligt, bl.a. fordi regnskabsmaterialet i stort omfang  

 var bortkastet.
Advokaten ankede regionens afgørelse.
Anken blev af Told- og  

 Skattestyrelsen fremsendt til Skatteministeriet, departementet, da styrelsen  

 anså sig for inhabil, fordi man havde udtalt sig til regionen om, hvorledes  

 sagen burde afgøres.
Ved sagens fremsendelse henviste styrelsen til momslovens § 17, stk. 10,  

 hvoraf det bl.a. fremgår, at hvis en momsregistreret virksomhed i en faktura  

 anfører moms med et for stort beløb eller i en faktura over leverancer,  

 hvoraf der ikke skal betales moms, anfører momsbeløb eller anden angivelse  

 af, at fakturabeløbet er incl. moms, skal momsbeløbet indbetales til  

 toldvæsenet.
Indbetaling kan dog undlades, hvis fejlen berigtiges over for  

 køberen.
 Skatteministeriet, departementet, meddelte advokaten, at man var enig i  

 den af regionen anførte begrundelse og dermed i den trufne afgørelse.
 Advokaten indbragte herefter sagen for Folketingets Ombudsmand.
 Folketingets Ombudsmand udtalte i afgørelsen, at den virksomhed, for  

 hvilken der blev indbetalt moms, var ulovlig, og at der som følge heraf ikke  

 skulle ske betaling af moms til toldvæsenet.
 Ombudsmanden var enig med Skatteministeriet i, at der (principielt) var et  

 tilbagebetalingskrav for momsen, at de berettigede til at modtage beløbene  

 var de enkelte købere (spillere), og at støtteforeningen ikke var den rette  

 kreditor.
 Ombudsmanden bemærkede, at støtteforeningen ikke har godtgjort, at  

 foreningen kan optræde som fuldmægtig for de rette kreditorer, at man ikke  

 fandt at kunne kritisere, at Skatteministeriet/toldvæsenet ikke havde søgt at  

 tilvejebringe oplysninger om, hvem der var rette kreditorer, at det i praksis  

 forekommer umuligt at få afklaret, hvem der var rette kreditorer.
 Ombudsmanden konkluderede, at han således i det hele ikke havde grundlag  

 for at kritisere Skatteministeriets afgørelse.
