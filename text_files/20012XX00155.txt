Skriftlig fremsættelse (28. februar  

 2002) Beskæftigelsesministeren Herved tillader jeg mig for Folketinget at  

 fremsætte:
 Forslag til lov om ændring af lov om sikring mod  

 følger af arbejdsskade og lov om erstatning til skadelidte  

 værnepligtige m.fl. (Nedsættelse af sagsbehandlingstiden,  

 udvidelse af den sikrede personkreds og udvidet adgang til at betale  

 behandlingsudgifter m.v.).
(Lovforslag nr.
L 146).
 Forslaget udmønter første del af regeringens  

 arbejdsskadereform.
 Formålet med lovforslaget er at nedbringe den  

 samlede sagsbehandlingstid for arbejdsskadesager, at udvide den sikrede  

 personkreds med selvstændige erhvervsdrivende og medarbejdende  

 ægtefæller, at udvide adgangen til at betale for  

 sygebehandlingsudgifter og at standardisere midlertidige erstatninger for tab  

 af erhvervsevne.
Nedbringelse af sagsbehandlingstiden sker ved at stramme  

 op på en række af lovens frister for sagsbehandling, ved at  

 indføre en samlet afgørelse om anerkendelse af anmeldte skader  

 og erstatning m.v. i stedet for flere afgørelser herom.
Endvidere  

 foreslås det, at konkrete sager ikke skal forelægges for  

 Erhvervssygdomsudvalget, hvilket også har sammenhæng med  

 regeringens generelle overvejelser om opgavejustering i nævn og  

 råd m.v.
 Den sikrede personkreds efter loven udvides med  

 selvstændige erhvervsdrivende og medarbejdende ægtefæller i  

 overensstemmelse med beslutningsforslag B 131/2001. Det skal  

 præciseres, at der bliver tale om en frivillig ordning, som  

 selvstændige erhvervsdrivende og medarbejdende ægtefæller  

 kan vælge at benytte sig af ved siden af muligheden for fortsat at  

 tegne almindelige ulykkes- og sygdomsforsikringer.
Der indføres mulighed for at betale  

 sygebehandlingsudgifter efter samme regler som i erstatningsansvarsloven.
Det  

 vil sige, at der bliver en almindelig adgang til at få betalt  

 fremtidige udgifter til sygebehandling m.v.
Midlertidige erstatninger for tab af erhvervsevne  

 fastsættes efter forslaget til 25 pct.
Der er opstået en  

 retsusikkerhed i praksis efter gældende lov gennem modsatrettede domme  

 fra Landsret og Højesteret.
Forslaget ændrer ikke på de  

 grundlæggende principper i arbejdsskadesikringsloven om  

 ansvarsgrundlag, sikringspligt og finansiering af udgifter.
Det betyder  

 blandt andet, at det fortsat er arbejdsgiverne, der ved betaling af  

 præmie til et forsikringsselskab og bidrag til Arbejdsmarkedets  

 Erhvervssygdomssikring finansierer udgifterne til erstatning m.v. ved  

 arbejdsskader og ved administrationen af arbejdsskadesikringsloven.  

 Udgifterne ved arbejdsskader og administrationen heraf finansieres  

 således ikke over finansloven på samme måde som andre  

 udgifter til social sikring m.v.
Sideløbende med behandlingen af dette lovforslag  

 nedsættes et arbejdsskadeudvalg med deltagelse af arbejdsmarkedets  

 parter.
Udvalget får primært til opgave at overveje  

 ulykkesbegrebet.
