Fremsat den 12. november 2004 af  

 Jørn Jespersen (SF), Aage Frandsen (SF),  

  

 Poul Henrik Hedeboe (SF) og Anne Grete Holmsgaard (SF) Forslag til folketingsbeslutning om  

 forbud mod og afvikling af brugen af bromerede flammehæmmere Folketinget opfordrer regeringen til at arbejde for forbud mod  

 og afvikling af brugen af bromerede flammehæmmere ved at 1.  

 	  

 foreslå forbud mod  

 bromerede flammehæmmere i forbrugerprodukter i EU, 2.  

 	  

 gennemføre forbud på  

 nationalt plan i samarbejde med så mange EU-lande som muligt og afsætte  

 ressourcer til et aktivt og offensivt miljødiplomati med henblik på at bygge  

 alliancer i arbejdet for udfasning af de bromerede flammehæmmere, 3.  

 	  

 indføre afgift på  

 produkter indeholdende bromerede flammehæmmere, indtil forbuddet træder i  

 kraft, 4.  

 	  

 afsætte midler til  

 forskning og udredning vedrørende sundheds- og miljørisici fra bromerede  

 flammehæmmere  

 samt alternativerne, 5.  

 	  

 afsætte midler til at  

 støtte græsrodsorganisationers arbejde imod bromerede flammehæmmere, 6.  

 	  

 stoppe censureringen  

 af Miljøstyrelsens kampagne fra 2001 og opdatere kampagnen, 7.  

 	  

 ophæve gebyret på  

 miljømærkede produkter uden bromerede flammehæmmere og revidere kriterierne  

 for  

 miljømærket og 8.  

 	  

 stimulere offentlige  

 indkøbere til at købe produkter uden bromerede flammehæmmere samt sætte en  

 dato,  

 hvorefter offentlige institutioners køb af produkter med bromerede  

 flammehæmmere  

 skal være ophørt.
Bemærkninger til forslaget Ligesom pcb, ddt, dioxin,  

 freon (cfc) og F-gasser er bromerede flammehæmmere miljøødelæggende stoffer  

 af  

 global betydning.
Mange af de bromerede flammehæmmere er svært nedbrydelige  

 (persistente) i miljøet og akkumuleres i levende organismer.
Visse af de mest  

 anvendte bromerede flammehæmmere er derfor ved at overtage pcbs og  

 ddts plads  

 i miljøet, efter at disse har været forbudt i den industrialiserede del af  

 verden i mange år.
Bromerede flammehæmmere er f.eks. fundet i Arktis  

 (pressemeddelelse fra Miljøverndepartementet, Norge, af 2. juni 2004:  

  

 http://odin.dep.no/md/norsk/tema/svalbard/nyheter/022051-070123/dok-bn.html  

  

 ),  

 og den norske miljøvernminister Børge Brende udtalte, at vi må anvende  

 forsigtighedsprincippet og »sørge for å stanse utslippene gjennom tiltak på  

 europeisk nivå«.
En canadisk undersøgelse fra 2001 peger på, at  

 koncentrationen  

 af PBDE i arktiske sæler fordobles hvert 4-5 år  i takt med  

 verdensproduktionen.  

 Hollandske undersøgelser har f.eks. påvist stofferne i kaskelothvaler, som  

 finder deres føde på store dybder.
Det er derfor ikke overraskende, at man  

 også  

 kan finde bromerede flammehæmmere i dyrelivet i de kystnære områder af  

 Nordsøen  

 og Østersøen, og slet ikke overraskende, at stofferne findes i spildevand og  

 slam fra rensningsanlæggene, som modtager de bromerede flammehæmmere med  

 spildevandet fra husholdninger og kontorer, som er hovedkilderne.
Da bromerede flammehæmmere  

 ophobes i levende organismer, især i fedt og modermælk, vil der kunne ske en  

 (bio)akkumulering i organismerne over tid, sådan som det er set med de  

 »gamle«  

 organiske miljøgifte som pcb, ddt og dioxin.
Flere undersøgelser har  

 konstateret bromerede flammehæmmere i modermælk i lave koncentrationer.
Et  

 spædbarn indtager ifølge Miljøstyrelsen  

  5-25  

 gange mere af de bromerede flammehæmmere end en voksen, og når indholdet er  

 stigende, giver det anledning til bekymring.
En norsk undersøgelse viser, at  

 indholdet af bromerede flammehæmmere i børns blod er 2,5 gange så stort som i  

 blod fra voksne.
Omvendt viser en svensk undersøgelse ifølge Miljøstyrelsen  

 et  

 fald i indholdet i modermælk i Sverige 1998-2000, hvilket tilskrives, at der  

 bruges stadig færre af PBDEerne (EU forbyder visse PBDEer   

 penta- og okta-PBDE  

  fra den 1. juli 2006). Der er derfor en positiv effekt af udfasningen  

 i  

 Sverige  medmindre PBDEerne erstattes af andre bromerede  

 flammehæmmere, som  

 ophobes i blodet.
Indtil da var PBDE-koncentrationen i brystmælk hos kvinder  

 50-doblet  

 i perioden 1972-1997. En amerikansk undersøgelse fra 2001 viser, at problemet  

 er endnu større i USA og Canada.
Her er koncentrationerne i kvinders  

 brystmælk  

 omkring 40 gange så store som dem, man fandt i Sverige.
Alene det, at stofferne som  

 hovedregel er persistente og kan akkumuleres og koncentreres i kroppen, bør  

 være tilstrækkeligt til at forbyde stoffer, der afgives fra produkter under  

 brug.
Dette er på linje med The British Royal Commission on Environmental  

 Pollution, der i sin rapport fra juni 2003 anbefaler den britiske regering,  

 at  

 hvor stoffer findes i forhøjede koncentrationer i f.eks. brystmælk, bør der  

 skrides til forbud mod disse stoffer.
Ud over at bromerede flammehæmmere nu  

 findes i mennesker og miljø, har dyreforsøg ført til, at stofferne mistænkes  

 for en lang række skadevirkninger: kræft, leverskader, hormonforstyrrende  

 effekter, fosterskader, skader på nervesystemet og indlæringsvanskeligheder.  

 Resultater fra forsøg på mus kan ikke med sikkerhed overføres til mennesker,  

 og  

 der er ikke fuldt overblik over, hvilke bromerede flammehæmmere der præcis  

 kan  

 forårsage de enkelte skader.
 Bromerede flammehæmmere er  

 organiske forbindelser indeholdende grundstoffet brom (et halogen ligesom  

 klor  

 og fluor, der i miljøsammenhæng er kendt fra andre organiske forbindelser som  

 dioxin, freon (cfc), pcb og ddt (klor) og industrielle drivhusgasser  

 (F-gasser,  

 HFC, PFC og SF6, der  

 alle indeholder fluor). Flammehæmmerne tilsættes produkterne, f.eks.  

 computerens plastdele, for at hæmme antændelse og dermed spredning af en  

 brand.
De seneste årtier er der sket  

 et boom i omfanget af elektroniske produkter og apparater i hjemmene og på  

 arbejdspladserne.
Børneværelserne er i dag udstyret med audiovisuel  

 elektronik  

 i et omfang, der langt overskygger mange familiers erhvervelser til  

 dagligstuerne  

 i 1970erne og 1980erne.
Computere og spillekonsoller er nye  

 produkter i  

 hjemmet og børneværelset.
Langt størstedelen af disse produkter indeholder  

 bromerede flammehæmmere, som i løbet af produktets levetid spredes i hjemmet  

 og  

 til miljøet.
De fleste hjem er bl.a. derfor forurenede med bromerede  

 flammehæmmere  

 i større eller mindre grad.
Det samme gælder kontorarbejdspladser.  

 Støvsugerposen burde reelt afleveres til Kommunekemi. (Se  

 Informationscenteret  

 for Miljø & Sundheds hjemmeside: »Flammehæmmere i støv fra computere«:  

  

 http://www.miljoeogsundhed.dk/artikel_disc.asp?artikelID=4537  

  

 ).
Bromerede flammehæmmere  

 anvendes også i andre produkter såsom dyner, møbler, senge, madrasser og tøj.  

 Forbrugerrådet har f.eks. fundet bromerede flammehæmmere i ammepuder  

 (Forbrugerrådets  

 brev af 7. juli 2004 til miljøminister Hans Chr.
Schmidt).
Status for  

 regulering Elektronik er i allerhøjeste  

 grad en international handelsvare, og en effektiv regulering kræver derfor  

 internationale vedtagelser.
I 1990erne tog en række lande med Danmark  

 og Sverige  

 i spidsen de bromerede flammehæmmere op internationalt.  

 Siden Miljøstyrelsens kampagne mod bromerede  

 flammehæmmere i 2001 og regeringsskiftet senere samme år har Danmark været  

 meget lidt aktiv.
Ifølge Miljøstyrelsen findes  

 der 40 kommercielt tilgængelige grupper af bromerede flammehæmmere (omkring  

 70  

 enkeltstoffer), hvoraf mindst 13 af stofgrupperne anvendes i Danmark.
De mest  

 almindelige  

 grupper er:
   

 	  

 TBBPA (tetrabromobisfenol  

 A).
   

 	  

 PBDE (polybromerede difenylætere)  

  EU forbyder penta-BDE og okta-BDE fra den 1. juli 2004, og et  

 deka-BDE-forbud  

 kan følge af den igangværende EU-risikoreduktionsstrategi.
   

 	  

 PBB (polybromerede bifenyler)  

  produceres ikke længere i OECD.
   

 	  

 HBCD (heksabrom  

 cyklododecan).
 Miljøstyrelsen angiver PBB og  

 PBDE som de to mest problematiske stofgrupper  »indtil videre«.
 For det reguleringsmæssige  

 problem er netop, at de bromerede flammehæmmere er blevet behandlet én for én  

 i  

 stedet for som én stor gruppe.
 Et generelt forbud mod  

 bromerede flammehæmmere bør gælde, indtil det er bevist, at de ikke er  

 persistente eller bioakkumulerbare, og at de ikke er giftige eller har andre  

 alvorlige skadevirkninger på miljø og sundhed.
EU har indtil videre brugt 10  

 år på at gennemføre forbud mod to enkeltstoffer.
Industrien har naturligvis  

 læst  

 resultatet på forhånd, og den traditionelle del af industrien er blot begyndt  

 at bruge andre bromerede flammehæmmere.
Som et resultat heraf erstattes PBB  

 og  

 PBDE i stigende grad af TBPA.
Den nuværende strategi i EU-lovgivningen er  

 ikke  

 alene langsommelig, den fremmer også »kemisk konkursrytteri«.
Det er et  

 eksperiment med miljø og sundhed som vi kun overfladisk kender konsekvenserne  

 af, men vi aner perspektiverne efter miljøkatastroferne med pcb og ddt.
Alternativer Der findes i dag gode alternativer til bromerede flammehæmmere,  

 herunder helt at undgå kemiske flammehæmmere i designet af produktet.
De  

 svenske brandmyndigheder anser bl.a. derfor bromerede flammehæmmere for at  

 være  

 unødvendige (  

  

 http://www.snf.se/verksamhet/kemikalier/brom-onodiga.htm  

  

 ).  

 Der er udviklet kemiske flammehæmmere indeholdende fosfor eller kvælstof i  

 stedet for brom eller andre halogener, og der er udviklet uorganiske  

 flammehæmmere.
 Informationscenteret for Miljø  

 & Sundhed har i samarbejde med Danmarks Naturfredningsforening, Det  

 Økologiske Råd og Forbrugerrådet udarbejdet en informationside om bromerede  

 flammehæmmere:  

  

 http://www.miljoeogsundhed.dk/artikeloversigt.asp?kategoriID=467  

.  

 Her findes også en liste over produkter, som ikke indeholder bromerede  

 flammehæmmere:  

  

 http://www.miljoeogsundhed.dk/artikel.asp?artikelID=4149&kategoriID=467  

.
Bemærkninger til forslagets enkelte bestemmelser Ad 1. Foreslå  

 forbud mod bromerede flammehæmmere i forbrugerprodukter i EU Det foreliggende kommissionsforslag til en ny  

 kemikalielovgivning i EU (REACH) blev fremlagt i oktober 2003 efter  

 forsinkelser og udvandinger af de første udkast efter Kommissionens oplæg i  

 hvidbogen  

 i 2001. Det er usikkert, hvilken status de bromerede flammehæmmere vil få i  

 den  

 fremtidige regulering, og hvorvidt anvendelsen af bromerede flammehæmmere  

 overhovedet vil blive reguleret i importerede produkter som tv-apparater,  

 computere, tekstiler m.v.
Hverken den langsommelige vurderingsproces i det eksisterende  

 system eller afventningen af den ny kemikalielovgivning bør forsinke indgreb  

 mod de bromerede flammehæmmere.
Det foreslås derfor, at regeringen anbefaler  

 Kommissionen  

 at fremlægge et forbud mod alle bromerede flammehæmmere i elektronik og andre  

 forbrugerprodukter i de relevante direktiver.
Herved vil EU ikke alene stoppe det igangværende eksperiment med  

 sundhed og miljø, men der vil samtidig blive skabt et marked bestående af 25  

 europæiske EU-lande, med stor sandsynlighed sammen med Norge og Island.
Dette  

 vil have afsmittende effekt på verdensproduktionen og bane vejen for et  

 globalt  

 forbud i Stockholmkonventionen (POP-konventionen), som i forvejen forbyder  

 pcb,  

 ddt, dioxin og andre halogenerede organiske miljøgifte.
Ad 2. Gennemføre  

 forbud på nationalt plan i samarbejde med så mange EU-lande som muligt For samtlige anvendelser og produktgrupper gennemføres forbud  

 mod bromerede flammehæmmere i forbrugerprodukter.
Der gives en rimelig,  

 kortvarig frist for de anvendelser og/eller stoffer, hvor der ikke  

 umiddelbart  

 er alternativer, eller hvor der er usikkerhed vedrørende alternativernes  

 miljø-  

 og sundhedsegenskaber.
Et nationalt forbud skal godkendes af Kommissionen.
Det er  

 tidligere lykkedes at få godkendt nationale forbud mod kviksølv og bly.
Det  

 er  

 en besværlig, men nødvendig vej at gå for at hæve beskyttelsesniveauet i  

 Danmark og EU.
Skal strategien lykkes, må der med stor sandsynlighed søges  

 støtte fra andre medlemslande.
Herved kan ressourcerne puljes i vid  

 udstrækning  

 og argumenterne fremstå med større styrke.
Dette forudsætter et aktivt  

 miljødiplomati og et velforberedt fagligt grundlag.
 Miljøstyrelsens 5 år gamle  

 massestrømsanalyse og gennemgang af alternativerne:  

  

 http://www.mst.dk/udgiv/Publications/1999/87-7909-416  

 -3/word/helepubl_eng.doc  

  

 opdateres til dette formål, og der tages kontakt til de mest oplagte lande,  

 der  

 ud over opfordringen til at gennemføre nationale forbud også opfordres til at  

 rette henvendelse til Kommissionen med henblik på at fremme EU-forbud og  

 -lovgivning.
Ad 3. Indføre  

 afgift på produkter indeholdende bromerede flammehæmmere, indtil forbuddet  

 træder i kraft Afgifterne skal virke adfærdsregulerende, det vil sige, at  

 produkter indeholdende bromerede flammehæmmere skal være mærkbart dyrere end  

 produkter uden.
Der foreslås en punktafgift på produkter uden mængde- eller  

 procentgrænser og uden regulering efter indhold af bromerede flammehæmmere.  

 Bromerede flammehæmmere tilsættes bevidst produkter og findes ikke naturligt  

 i  

 råstoffer og materialer.
Der er derfor intet naturligt baggrundsniveau at  

 tage  

 højde for, og det er ikke fagligt muligt at graduere efter miljø- og  

 sundhedsfare, da disse er ukendte.
Ad 4. Afsætte  

 midler til forskning og udredning vedrørende sundheds- og miljørisici fra  

 bromerede flammehæmmere samt alternativerne En del af provenuet fra afgifterne anvendes til forskning og  

 udvikling i alternativer, vurdering af alternativerne, samt til fremme af  

 forbud i Danmark og EU og globalt.
Ad 5. Afsætte  

 midler til at støtte græsrodsorganisationers arbejde mod bromerede  

 flammehæmmere En del af provenuet fra  

 afgifterne anvendes til at støtte organisationer som Danmarks  

 Naturfredningsforening,  

 Forbrugerrådet og Det Økologiske Råds arbejde for at få afviklet brugen af  

 bromerede flammehæmmere.
Også internationale ngoer kan støttes.  

 Miljøorganisationerne har tidligere ydet et afgørende bidrag til  

 gennemførelse  

 af internationale forbud i et uformaliseret samarbejde mellem myndigheder og  

 regeringer i Europa og globalt.
Ud over støtte til dette koordinerende  

 arbejde  

 bør arbejdet med at informere forbrugere om alternative produkter uden  

 bromerede flammehæmmere også prioriteres.
Der eksisterer som nævnt allerede  

 på  

 nuværende tidspunkt en såkaldt nulliste over produkter uden bromerede  

 flammehæmmere.
Ad 6. Stoppe  

 censureringen af Miljøstyrelsens kampagne fra 2001 og opdatere kampagnen Den 3. april 2003 sendte Kommissionen en åbningsskrivelse  

 vedrørende Miljøstyrelsens kampagne mod bromerede flammehæmmere.
Ifølge  

 Kommissionen  

 begår Danmark traktatbrud ved generelt at opfordre virksomheder til at  

 undlade  

 at markedsføre og anvende produkter, der indeholder bromerede flammehæmmere.  

 Kommissionens begrundelse er, at Danmark ikke har fremlagt videnskabelig  

 dokumentation for, at bromerede flammehæmmere, der er uvurderede i EU, er  

 skadelige (jf. notat af 12. juni 2003, MPU (2002-03) alm. del  bilag  

 1048).
Daværende miljøminister Hans Chr.
Schmidt (V) bøjede sig uden at  

 kny for Kommissionen i stedet for at anfægte Kommissionen med udgangspunkt i  

 det, der også fremgår af notatet til Folketingets Europaudvalg og Miljø- og  

 Planlægningsudvalg:
»Det skal dog bemærkes, at det er væsentligt at informere  

 befolkningen om miljøproblemer og herunder også om forhold, som giver  

 anledning  

 til bekymring, selv om problemets omfang endnu ikke er fuldt klarlagt.
Dette  

 kan  

 ikke være i strid med traktaten.
Desuden var der gode, saglige grunde til at iværksætte  

 kampagnen, idet der på baggrund af den tilgængelige viden er grund til at  

 nære  

 bekymring i forhold til også de bromerede flammehæmmere, som man ikke har  

 specifikke undersøgelser af.« Miljøstyrelsens hjemmesides baggrundsmateriale vedrørende  

 anvendelser, alternativer og miljø- og sundhedskonsekvenser er op til 5 år  

 gammelt og trænger til opdatering.
Ad 7. Ophæve  

 gebyret på miljømærkede produkter uden bromerede flammehæmmere og revidere  

 kriterierne for miljømærket Gebyret på miljømærkede produkter virker som en »sort afgift« og  

 modsat innovation og fremme af mere miljørigtige og sunde produkter.
Det  

 foreslås derfor fjernet og omkostninger til udstedelse af miljømærke dækket  

 af  

 provenu fra afgift på bromerede flammehæmmere.
Miljømærker tillader i dag i visse tilfælde en vis andel  

 bromerede flammehæmmere i produktet.
Det foreslås, at denne undtagelse  

 fjernes.
Ad 8. Forbyde  

 offentlige indkøbere at købe produkter indeholdende bromerede flammehæmmere Der foretages de  

 nødvendige ændringer i den offentlige indkøbspolitik, således at det sikres,  

 at  

 de produkter, som offentlige og halvoffentlige institutioner fremover køber,  

 ikke indeholder bromerede flammehæmmere.
Skriftlig fremsættelse Jørn Jespersen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud mod og afvikling af brugen af bromerede  

 flammehæmmere.
(Beslutningsforslag nr.
B 49).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
