Skriftlig fremsættelse (17. november 2004) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
 Forslag til lov om ændring af lov om  

 kuldioxidafgift af visse energiprodukter, lov om energiafgift af  

 mineralolieprodukter m.v., lov om afgift af elektricitet, lov om afgift af  

 ledningsført vand og lov om registreringsafgift af motorkøretøjer m.v. (  

 Nedsættelse af visse afgifter på  

 virksomheders ressourceforbrug m.v.).
(Lovforslag nr.
L 124).
Lovforslaget indeholder forslag om, at biobrændstoffer til  

 motorbrændstof bliver fritaget for CO2  

 -afgift, at afgiften på  

 svovlfri benzin og svovlfri diesel bliver lempet, at bilaget til  

 vandafgiftsloven ophæves, en præcisering vedr.
CO2  

 -afgift af det  

 kvoteomfattede forbrug af brændsler i industrivirksomheder, samt at  

 registreringsafgiften af brugte biler og motorcykler, der ikke tidligere har  

 været registreret her i landet, nedsættes med 60 kr.
Lovforslaget er et led i  

 regeringens politik om en omkostningseffektiv miljøpolitik og mest miljø for  

 pengene.
Lempelse  

 for biobrændstoffer Den foreslåede fritagelse for biobrændstoffer tilgodeser, at  

 biobrændstoffer er næsten CO2  

 -neutrale.
Afgiftsrabatten vil netop  

 svare til biobrændstoffernes CO2  

 -fordel.
Lempelse for svovlfri diesel og benzin Med henblik på allerede nu at fremme omsætningen af svovlfri  

 diesel og benzin foreslås det at indføre en midlertidig  

 afgiftsdifferentiering,  

 således at afgiften på svovlfri diesel og benzin bliver sænket med et beløb  

 svarende til den skønnede miljøeffekt.
Afgiften sænkes med 2 øre/liter for  

 svovlfri diesel og 4 øre/liter for svovlfri benzin indtil 1. januar 2009. Fra  

 1. januar 2009 skærpes EU-kravet til indholdet af svovl, så det bliver  

 obligatorisk at anvende svovlfattig diesel og benzin, hvorved  

 miljøbegrundelsen  

 for differentieringen bortfalder.
Præcisering vedr.
CO2  

 -afgift af  

 brændsler i kvoteomfattede industrivirksomheder Folketinget vedtog ved lov nr. 464 af 9. juni 2004, at CO2  

 -afgiften  

 af det kvoteomfattede forbrug af brændsler i industrivirksomheder skal  

 godtgøres fuldt ud.
Efter lovens vedtagelse har det imidlertid vist sig, at  

 enkelte kvoteomfattede virksomheder ikke kan opnå den tilsigtede lempelse  

 pga.  

 en særlige virksomhedskonstruktion, hvor energiproduktionen er udlagt i en  

 særligt selskab.
Det foreslås, at kuldioxidafgiftsloven præciseres, således  

 at  

 de kvoteomfattede virksomheder kan opnå den tilsigtede afgiftslempelse.
Ophævelse af bilaget til vandafgiftsloven Ophævelsen af bilaget til vandafgiftsloven medfører, at  

 visse erhverv, som ved gældende lov er omfattet af bilaget til loven, får  

 adgang til tilbagebetaling af vandafgiften.
Ophævelsen af bilaget til  

 vandafgiften sker dels af hensyn til forenkling og ligestilling af betaling  

 af  

 vandafgift for momsregistrerede virksomheder og dels af hensyn til EU-retten.
Nedsættelse af registreringsafgiften for brugte  

 biler og motorcykler Registreringsafgiften af brugte biler og motorcykler, der  

 ikke tidligere har været registreret her i landet, nedsættes med 60 kr.  

 Nedsættelsen skal kompensere de borgere, der indfører brugte biler og  

 motorcykler for, at det udvidede registreringssyn, der foretages af hensyn  

 til  

 fastsættelsen af registreringsafgiften, må antages at blive dyrere end  

 almindelige registreringssyn, når disse fra 1. januar 2005, ikke længere er  

 en  

 ydelse, som Statens Bilinspektion udfører for ToldSkat uden merpris for  

 borgeren.
Provenumæssige konsekvenser Fritagelse af CO2  

 -afgift for biobrændstof  

 forventes ikke at have væsentlige provenumæssige effekter.
Provenutabet ved  

 afgiftslempelsen for svovlfri benzin og diesel (helårsvirkning) er ca. 120  

 mio.  

 kr. fordelt med ca. 45 mio. kr. for diesel og ca. 75 mio. kr. for benzin.
Det  

 samlede provenutab kan dog være mindre det første år som følge af  

 indfasningen  

 af svovlfri brændstof.
Ophævelsen af bilaget til vandafgiftsloven og  

 ændringen  

 af registreringsafgiften forventes at medføre et provenutab på henholdsvis  

 ca.  

 4 mio. kr. og knap 1 mio. kr.
Forslaget findes at være i overensstemmelse med EU-retten,  

 dog skal præciseringen af CO2  

 -afgiften for kvotevirksomheder samt  

 ophævelsen af bilaget til vandafgiftsloven godkendes af Kommissionen efter  

 statsstøttereglerne, før disse kan træde i kraft.
Afgiftslempelserne for  

 biobrændstoffer, svovlfri diesel og benzin og registreringsafgiften træder i  

 kraft den 1. januar 2005.
Lovforslaget vil blive sendt i høring samtidig med  

 fremsættelsen.
Det har ikke været muligt at sende lovforslaget i høring  

 tidligere, da spørgsmålet om finansieringen er indgået i forhandlingerne om  

 finansloven 2005.
 Med disse bemærkninger skal jeg anbefale forslaget til  

 Folketingets hurtige og velvillige behandling.
