Betænkning afgivet af  

 Indfødsretsudvalget den 14. december 1999 Betænkning over Forslag til lov om ændring af lov om  

 dansk indfødsret (Ændring af reglerne om erhvervelse af dansk  

 indfødsret ved erklæring) Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra Det Danske Center for Menneskerettigheder og  

 IND-sam.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis, Det Radikale  

 Venstres, Kristeligt Folkepartis og Frihed 2000 s medlemmer af udvalget)  

 lovforslaget til  vedtagelse uændret.
 Et mindretal inden for flertallet (Dansk Folkepartis  

 medlem af udvalget) bemærker, at når Dansk Folkeparti kan  

 støtte lovforslaget, så hænger det sammen med, at der er  

 tale om et skridt i den rigtige retning.
 Dansk Folkeparti havde dog gerne set, at muligheden for at  

 erhverve dansk indfødsret ved erklæring helt blev ophævet.  

 En ophævelse af erklæringsmuligheden, så alle, der  

 ønsker at erhverve dansk indfødsret, skal søge om at  

 blive optaget på et lovforslag, som behandles tre gange i Folketinget,  

 er efter Dansk Folkepartis opfattelse bedre i overensstemmelse med  

 grundlovens § 44, stk. 1, som lyder: »Ingen udlænding kan få  

 indfødsret uden ved lov«.
Dansk Folkeparti har derfor den 18. november 1999   dvs.  

 før fremsættelsen af dette lovforslag   fremsat  

 beslutningsforslag nr.
B 42 om stop for tildeling af indfødsret via  

 statsamterne.
Selv om lovforslaget som nævnt er et skridt i den  

 rigtige retning, vil det dog fortsat være således, at der ikke  

 stilles de samme krav til de personer, der benytter erklæringsreglerne,  

 som til de personer, der ansøger om at blive optaget på et  

 lovforslag.
De personer, som benytter erklæringsreglerne, skal f.eks.  

 ikke opfylde kravet om uden brug af omskrivninger eller andre sprog og med  

 den accent, som er naturlig, at kunne deltage ubesværet i en almindelig  

 samtale på dansk.
 Dansk Folkeparti finder det bl.a. på den baggrund  

 rigtigst, at alle, der ønsker at erhverve dansk indfødsret,  

 skal søge om at blive optaget på et lovforslag, så  

 Folketinget får lejlighed til at behandle hver enkelt ansøgning  

 og i den forbindelse konstatere, om f.eks. kravet til danskkundskaber er  

 opfyldt.
Et andet mindretal inden for flertallet (Frihed 2000 s  

 medlem af udvalget) bemærker, at Frihed 2000 havde foretrukket, at alle  

 udlændinge skulle søge om dansk statsborgerskab gennem  

 Folketinget ved optagelse på lovforslag, jf. det af Frihed 2000  

 fremsatte beslutningsforslag nr.
B 40 om stop for tildeling af dansk  

 statsborgerskab ved erklæring.
Frihed 2000 kan dog støtte  

 lovforslaget, hvorefter de unge udlændinge, der begår  

 kriminalitet, ikke længere kan få dansk statsborgerskab ved  

 erklæring, men er henvist til at søge via Folketinget, hvorved  

 Folketinget kan foretage en individuel vurdering af ansøgeren.
 Denne mere konsekvente holdning fra Frihed 2000 s side  

 skyldes, at vi finder, at alle udlændinge skal opfylde alle kriterierne  

 for tildeling af dansk statsborgerskab og ikke kun kriminalitetskriteriet.  

 Frihed 2000 ønsker således, at alle udlændinge, der  

 ønsker dansk statsborgerskab, skal have holdt sig fri af kriminalitet,  

 kunne forsørge sig selv og være gældfri til det offentlige  

 samt beherske det danske sprog i skrift og tale.
Med lovforslaget opnås kun, at unge udlændinge  

 skal have holdt sig fri af kriminalitet for at opnå dansk  

 statsborgerskab ved erklæring.
Der stilles således ikke nogen  

 krav om evnen til at kunne forsørge sig selv, være gældfri  

 eller kunne beherske det danske sprog i skrift og tale.
I øvrigt vil det være langt mere rimeligt, om  

 der gælder de samme regler for alle udlændinge.
Det vil fjerne  

 den forskelsbehandling, som finder sted, og som også vil finde sted  

 efter lovforslagets vedtagelse.
 Uanset om Frihed 2000 vil få vedtaget sit  

 beslutningsforslag nu eller senere, vil Frihed 2000 stemme for regeringens  

 lovforslag, da dette lovforslag trods alt er et skridt i den rigtige retning  

 og ikke forhindrer en yderligere ligebehandling i fremtiden.
 Et mindretal (Socialistisk Folkepartis medlem af  

 udvalget) vil redegøre for sin stilling til lovforslaget ved 2.  

 behandling.
Mindretallet vil ikke tage stilling til lovforslaget  

 på det foreliggende grundlag, men vil, når der er kommet  

 tilfredsstillende svar på de stillede spørgsmål,  

 redegøre for sin stilling.
Mindretallet tager afstand fra  

 hastebehandlingen, som findes uforsvarlig og uden saglig grund.
 Et andet mindretal (Enhedslistens medlem af  

 udvalget) vil redegøre for sin stilling til lovforslaget ved 2.  

 behandling.
Mindretallet vil ikke tage stilling til lovforslaget  

 på det foreliggende grundlag, men vil, når der er kommet  

 tilfredsstillende svar på de stillede spørgsmål,  

 redegøre for sin stilling.
Mindretallet tager afstand fra  

 hastebehandlingen, som findes uforsvarlig og uden saglig grund.
Dorte Bennedsen (S) fmd.  

  Sandy Brinck (S)  Lars Kramer Mikkelsen (S)  

  Hugo Sørensen (S)  Margot Torp (S)  

  Jens Peter Vernersen (S) Knud Erik Hansen (SF)  

  Henrik Svane (RV)  Søren Søndergaard (EL)  

  Erik Larsen (V)  Gyda Kongsted (V)  

  Preben Rudiengaard (V)  

  Helge Adam Møller (KF)  

  Henriette Kjær (KF)  Poul Nødgaard (DF)  

 nfmd.  Tom Behnke (FRI)  Ole M.
Nielsen (KRF) Centrum-Demokraterne havde ikke medlemmer i udvalget.
