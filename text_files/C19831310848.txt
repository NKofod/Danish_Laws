 I henhold til § 3, stk. 3 og § 6, stk. 1, i landbrugsministeriets  

 bekendtgørelse nr. 71 af 10. marts 1982 om kvalitetskontrol og afgift ved  

 salg af kartofler fastsætter statens plantetilsyn, i det følgende kaldt  

 tilsynet, ved disse regler bestemmelser for kartoffelsorterevirksomheders  

 registrering og drift.
 Definition.
 § 1. En registreret sorterevirksomhed for spisekartofler er en  

 virksomhed, der har tilladelse til at foretage kvalitetssortering, opbevaring  

 og omsætning af spisekartofler, der kan være af egen avl, indkøbt fra andre  

 avlere eller er indført fra andre lande.
 Registrering.
 § 2. En registreret sorterevirksomhed må ikke tages i brug, før tilsynet  

 skriftligt har godkendt virksomheden og herunder meddelt registreringsnummer.  

 Ansøgningsskemaer om registrering kan rekvireres fra statens plantetilsyn,  

 Gersonsvej 13, 2900 Hellerup, eller fra et af tilsynets distriktskontorer.  

 Det udfyldte ansøgningsskema bilagt en skitse med en kort beskrivelse af  

 virksomhedens indretning, indsendes til et af tilsynets distriktskontorer  

 eller til hovedkontoret.
Stk. 2. Ansøgningen skal angive en bestemt person, der i henhold til  

 registreringen er ansvarlig for overholdelse af bestemmelserne fastsat af  

 landbrugsministeriet eller tilsynet vedrørende omsætning af spisekartofler,  

 og som alene er underskriftsberettiget på tilsynets formularer mv.
Denne  

 person kan kun være ejeren/forpagteren af virksomheden eller dennes daglige,  

 ansvarlige leder.
Stk. 3. Registreringen omfatter den af tilsynet godkendte bygning me d inventar mv., samt ejer- og ansvarsforhold som anført ved meddelelse om  

 registrering.
Såfremt der sker ændringer af disse forhold, eller  

 virksomhedens drift ophører, skal dette omgående meddeles tilsynet.
Indretning § 3. En registreret sorterevirksomheds bebyggede areal skal være  

 sammenhængende og udgøre mindst 250 kvadratmeter.
Der skal være fast gulv i  

 hele bygningsarealet.
Bygningernes ydermure og loft skal være isoleret til en  

 K-værdi på 0,35 W/kvadratmeter grader C (svarende til 0,30  

 kcal/kvadratmeter.h.grader C) Stk. 2. Opbevaringsrum for usorterede kartofler skal være indrettet, så  

 kartoffelpartierne kan holdes adskilt.
Stk. 3. I sorteringsrummet skal der være installeret en sorteremaskine  

 til størrelsesortering, sorterebord til frasortering af kartofler med  

 kvalitetsfejl samt en justeret vægt.
I forbindelse med disse indretninger  

 skal der findes kraftig belysning, og i forbindelse med sorteringsrummet skal  

 der være indrettet plads til mindst 10 tons færdigsorterede spisekartofler.  

 Omkring sorterebordet skal der være så rigelig plads, at arbejdet kan udføres  

 forsvarligt.
Stk. 4. Til brug for partikontrollen skal der findes et permanent  

 kontrolbord påmonteret kraftig belysning.
Kontrolbordet skal være mindst 2 m  

 langt og 0,6 m bredt.
Til brug for virksomhedens ansatte og tilsynets  

 kontrollører skal der i virksomheden findes håndvask med varmt vand, sæbe,  

 børste og håndklæde.
 Stk. 5. På sorterevirksomheden skal der findes de nødvendige midler og  

 rekvisitter til den daglige rengøring.
Stk. 6. En oplagsplads til jord og affald fra den daglige rengøring af  

 maskiner og anlæg skal findes ved sorterevirksomheden.
Jord og affald må ikke  

 udkøres på arealer med kartoffeldyrkning.
 Stk. 7. Adgangsveje til sorterevirksomheden skal holdes i forsvarlig  

 stand og i øvrigt være fri for jord eller affald fra kartofler.
Drift § 4. På en registreret sorterevirksomhed skal findes et til enhver tid  

 ajourført lagerregnskab, der omfatter alle kartofler omsat af, oplagret eller  

 sorteret af sorterevirksomheden samt datoen for disse bevægelser.
Regnskabet  

 skal indeholde oplysninger om avlerens navn og adresse samt kartoffelsortens  

 navn, for importerede kartofler angives sortsnavn, oprindelsesland samt  

 importørens navn.
Ved salg anføres i regnskabet modtagerens navn og adresse,  

 partiets størrelse samt pakningsenhedernes størrelse og klassebetegnelse.
Ved  

 salg af spisekartofler til eksport anføres modtageren samt nummeret og datoen  

 på anmeldelsesformularen.
 Stk. 2. Lagerregnskabet skal opbevares i 2 år og konstant være  

 tilgængeligt for tilsynet.
§ 5. Kartoffelpartier, der opbevares på sorterevirksomheden, skal være  

 mærket med avlerens navn, sortsnavn og indleveringsdato.
For importerede  

 kartofler anføres oprindelsesland, importørens navn, sortsnavn og  

 indleveringsdato.
De enkelte partier skal holdes adskilt under opbevaring,  

 transport og sortering mv.
Stk. 2. Inden behandlingen af et nyt parti kartofler påbegyndes, ska l sortere- og transportanlæg rengøres, herunder skal jord og affald under  

 og ved maskinanlægget fjernes.
Ved transport af spisekartofler må kun  

 anvendes forsvarligt rengjort emballage og transportmidler.
§ 6. Opsorterede spisekartofler skal som minimum være mærket med  

 følgende: Spisekartofler, sortsnavn, kvalitetsklasse og sorteringsstørrelse  

 samt for importerede kartofler oprindelsesland.
Såfremt kartoflerne er pakket  

 i salgsemballage, skal mærkningsbestemmelserne angivet i bilag 2 til  

 landbrugsministeriets bekendtgørelse nr. 71 af 10. marts 1982 være opfyldt.
 Stk. 2. Opsorterede spisekartofler til eksport skal være mærket efter  

 gældende bestemmelser herom.
§ 7. Lokaler, installationer og maskiner skal holdes tørre og rene og  

 være vedligeholdt i en stand, der svarer til niveauet ved tilsynets  

 godkendelse af virksomheden.
Lokalerne skal holdes ryddelige og fri for  

 brugte sække samt restpartier af kartofler under nedbrydning.
Tilsynet kan  

 meddele nærmere regler for rengøring og desinfektion mv.
 Stk. 2. Lokaler, der er omfattet af tilsynets godkendelse, må ikke  

 anvendes til andre formål, herunder opbevaring af andre effekter, uden  

 tilsynets skriftlige tilladelse.
Partikontrol § 8. Tilsynet fører kontrol med, at kvalitets- og mærkningsbestemmelserne  

 i bilag 1 og 2 i landbrugsministeriets bekendtgørelse nr. 71 af 10. marts  

 1982 overholdes.
 Stk. 2. Anmeldelse til partikontrol af spisekartofler til eksport  

 foretages på tilsynets anmeldelsesformular (form. 15), der skal være tilsynet  

 i hænde i god tid og senest dagen, før kontrollen ønskes udført, og inden for  

 tilsynets åbningtid.
 Stk. 3. Tilsynet er berettiget til vederlagsfrit imod kvittering at  

 udtage prøver af kartoffelpartierne i det omfang, kontrollen gør det  

 nødvendigt.
 Det påhviler virksomheden at give tilsynet fornødne oplysninger om de  

 kartoffelpartier, der er omfattet af kontrollen, samt yde tilstrækkelig  

 bistand til kontrollens gennemførelse.
 Stk. 4. Den i henhold til registreringen ansvarlige person har ansvaret  

 for, at de givne oplysninger er rigtige, samt at eksisterende regler er  

 fulgt, herunder at kartoflerne opfylder gældende kvalitets- om  

 mærkningsbestemmelser.
Kontrol § 9. Tilsynet fører kontrol med, at bestemmelserne i disse regler  

 overholdes.
 Stk. 2. Tilsynet kan pålægge virksomheden at rette fejl og mangler ved  

 virksomhedens indretning og drift.
Klage § 10. Tilsynets afgørelser i henhold til disse regler kan påklages til  

 landbrugsministeriet.
Ikrafttræden § 11. Reglerne træder i kraft den 1. juni 1983.
 Samtidig ophæves statens plantetilsyns regulativer af 25. august og 2.  

 november 1977 for registrerede sorterevirksomheder for spisekartofler.
 Stk. 2. Fra datoen for disse reglers ikrafttræden bortfalder alle  

 tidligere meddelte registreringer som kartoffelsorterevirksomhed, idet  

 arbejdet på virksomheden dog vil kunne fortsættes indtil den 30. juni 1984.
 Stk. 3. Såfremt bestemmelserne i disse regler, dog undtaget kravet til  

 størrelse, er opfyldt seneste den 30. juni 1984, meddeles der  

 kartoffelsorterevirksomheden ny registrering med virkning fra 1. juli 1984.  

 Er bestemmelserne derimod ikke opfyldt seneste den 30. juni 1984, bortfalder  

 registreringen fra dette tidspunkt.
 STATENS PLANTETILSYN, den 2. maj 1983.
