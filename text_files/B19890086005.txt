I medfør af §§ 3, 26 og 58 i lov om tjenestemænd i staten, folkeskolen og folkekirken, jf. lovbekendtgørelse nr. 671 af 2.
oktober 1986 som ændret ved lov nr. 885 af 23. december 1987, fastsættes:
 § 1.  Udnævnelse og afskedigelse af tjenestemænd i  

 lønramme 1-34 i Sundhedsstyrelsen, herunder embedslægeinstitutionerne, i  

 Levnedsmiddelstyrelsen og ved Statens Seruminstitut foretages af henholdsvis  

 medicinaldirektøren, direktøren for Levnedsmiddelstyrelsen og den  

 administrerende direktør for Statens Seruminstitut.
 Stk. 2.  Uansøgt afskedigelse foretages af ministeren,  

 jf. dog tjenestemandslovens § 33, stk. 3, om afskedigelse af tjenestemænd på  

 prøve.
§ 2.  De i § 1, stk. 1 nævnte direktører kan inden for  

 deres område give en tjenestemand i lønramme 1-34 tjenestefrihed uden løn i  

 en på forhånd fastsat periode af mindst 1 måneds varighed.
Perioden fradrages  

 ved beregning af lønanciennitet.
 § 3.  De i § 1, stk. 1, nævnte direktører kan inden  

 for deres område imødekomme en anmodning fra en tjenestemand om nedsat  

 tjenestetid for begrænset tid eller indtil videre mod tilsvarende  

 lønnedsættelse, såfremt det er foreneligt med tjenestens tarv.
 § 4.  Bekendtgørelsen træder i kraft den 1. januar  

 1990.
 Stk. 2.  Samtidig ophæves Indenrigsministeriets  

 bekendtgørelse nr. 310 af 10. juni 1977 om udnævnelse og afskedigelse m.v. af  

 tjenestemænd i Sundhedsstyrelsen og ved Statens Seruminstitut, og  

 Miljøministeriets bekendtgørelse nr. 725 af 16. december 1982 om udnævnelse  

 og afskedigelse af tjenestemænd i Miljøministeriet for så vidt angår  

 Levnedsmiddelstyrelsen.
