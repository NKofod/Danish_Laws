Skriftlig fremsættelse (4. oktober  

 2000) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til folketingsbeslutning om Danmarks  

 ratifikation af ændring af Den Internationale Arbejdsorganisations  

 statut.
(Beslutningsforslag nr.
B 7).
 Beslutningsforslaget er en konsekvens af at Den  

 Internationale Arbejdsorganisation (ILO) ønsker at ændre sin  

 statut på et enkelt punkt således at det bliver muligt at  

 ophæve ældre samt ikke-ratificerede konventioner.
 ILO er den internationale organisation, der gennem  

 vedtagelse af konventioner og henstillinger fastlægger internationale  

 standarder for arbejdsmarkedet.
 Nogle af disse konventioner er med tiden blevet  

 forældede og bør som følge deraf ophæves, hvilket  

 ILO s statut hidtil ikke har givet mulighed for.
 Idet jeg i øvrigt henviser til forslaget til  

 folketingsbeslutning med bemærkninger, anbefales forslaget til  

 Folketingets velvillige behandling.
