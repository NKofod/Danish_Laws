 I min meddelelse nr. 4/83 om udvisning på grund af strafbart forhold er  

 der i pkt. 5 og 6 givet regler om underretning og forelæggelse for  

 Direktoratet for Udlændinge af straffesager mod udlændinge.
 Med henblik på at begrænse antallet af sager, der skal forelægges for  

 direktoratet, samt for at søge undgået, at forelæggelsen forsinker sagens  

 fremme, foretages hermed efter forhandling med Direktoratet for Udlændinge  

 følgende ændringer af pkt. 5 og 6:
 Pkt. 5 erstattes af:
5.1. Politikredsen underretter Direktoratet for Udlændinge om sigtelser  

 mod udlænding bilagt generaliarapport, når sigtelsen angår forhold med  

 fængsel i strafferammen, og den kan ventes at medføre frihedsstraf, betinget  

 eller ubetinget.
Dette gælder dog ikke, hvis det er åbenbart, at udvisning  

 ikke bør ske efter hidtidig praksis, som beskrevet under pkt. 1.1.2.
 5.2. Oplysninger om udlændinges eventuelle opholdsvikår og personlige  

 forhold kan rekvireres skriftligt hos direktoratet.
 5.3. Sager, hvor spørgsmål om udvisning skal afgøres med udgangspunkt i  

 lovens § 24, nr. 4, forelægges ikke for Direktoratet for Udlændinge, såfremt  

 det er utvivlsomt, at den pågældende kun er her i landet på kortvarigt  

 besøgsophold, gennemrejse eller på et tilsvarende turistlignende ophold.
 5.3.1. Uanset ovenstående bestemmelse skal der dog ske forelæggelse for  

 direktoratet af alle sager mod:
 a. nordiske statsborgere og EF-borgere.
 b. personer, der tidligere har haft et langvarigt ophold/arbejde her i  

 landet.
 c. asylansøgere.
5.4. Under forudsætning af, at der er grundlag for en sanktionspåstand,  

 der gør udvisning mulig efter §§ 22 - 23 eller § 24, nr. 1 - 3, anmoder  

 politimesteren Direktoratet for Udlændinge om en udtalelse.
Sagen forelægges  

 uden sagens bilag på grundlag af et resume af sagen med oplysning om  

 sigtelsen, arten og størrelsen af den forventede sanktion.
I meget  

 overskuelige sager kan dog i stedet sagens bilag fremsendes.
Der vedlægges i  

 alle tilfælde en rapport om afhøring af den pågældende om hans personlige  

 forhold og hans tilknytning til Danmark, jfr.
Udlændingelovens § 26.  

 Oplysningerne skal i det omfang, de giver anledning dertil, søges bekræftet,  

 f.eks. oplysning om en indgiven ansøgning om dansk statsborgerskab, indgået  

 ægteskab, separation, skilsmisse o.s.v.
Endvidere vedlægges sagens omslag med  

 personlige oplysninger vedrørende den pågældende.
 Direktoratets udtalelse vil indeholde oplysninger om den pågældende  

 udlændings udlændingesag, en vurdering af den pågældende udlændings  

 opholdstid og karakteren af vedkommendes ophold i øvrigt, samt en angivelse  

 af, hvilke af de i lovens § 26 nævnte faktorer der efter direktoratets  

 opfattelse kunne tale imod udvisning, og hvordan den afvejning, der efter  

 lovens § 26 skal finde sted, efter direktoratets opfattelse burde falde ud.
 Derimod vil udtalelsen ikke indeholde vurderinger af hjemmelen til  

 udvisning efter lovens §§ 22-24, ligesom direktoratet heller ikke vil udtale  

 sig om længden af et eventuelt indrejseforbud.
 Pkt. 6.2.2. erstattes af:
 Forelæggelsen for Direktoratet for Udlændinge sker, så snart  

 efterforskningen er så vidt fremskredet, at det må anses for sikkert, at der  

 vil blive rejst tiltale, også selv om tiltalens endelige omfang endnu ikke  

 ligger fast.
 Pkt. 6.2.3.: Sidste punkt udgår, herunder det deri nævnte bilag.
 Pkt. 6.3. erstattes af:
 Domme i 1. instans fremsendes af politikredsen, i nævningesager dog af  

 statsadvokaten til Direktoratet for Udlændinge forinden ankefristens udløb.
 Domme i ankesager fremsendes af statsadvokaten til Direktoratet for  

 Udlændinge inden udløbet af den i retsplejelovens § 966, stk. 1 nævnte frist.
 Som nyt pkt. 6.4. indsættes:
 I sager, der har været forelagt mig, fremsendes kopi af dom/kendelse  

 hertil inden udløbet af de i pkt 6.3. nævnte frister.
