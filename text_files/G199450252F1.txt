Formålet med registeret er at fastlægge en enkelt og grupperet oversigt over de serviceydelser, der bliver leveret i en organisatorisk sammenhængende integreret hjemmepleje, at beskrive klienternes aktuelle funktionsniveau og plejetyngde, at synliggøre anvendelsen af de ressourcer, der anvendes indenfor Hjemmeplejens område, samt at fungere som et operativt og effektivt styringsmiddel i det daglige arbejde i Hjemmeplejen.
Desuden har registeret til formål at give grundlag for årsberetning og politisk prioritering i forbindelse med budgetlægning og fastlæggelse af mål for ældreområdet, samt at tage højde for ændringer og afgange, og dermed vise tendens i udviklingen af ældreområdet.
Personkreds: Registeret må kun indeholde oplysninger om klienter, der modtager serviceydelser fra den kommunale hjemmeplejeordning samt medarbejdere i Hjemmeplejen og leverandører til denne.
 Ikrafttrædelsesdato: 10/10/1994.
