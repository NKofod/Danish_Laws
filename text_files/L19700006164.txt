 I tilslutning til udenrigsministeriets bekendtgørelser nr. 45 af 25.  

 august 1958 og nr. 97 af 30. december 1966, Lovtidende C, bringes det herved  

 til almindelig kundskab, at Belgien med virkning fra den 15. april 1970 har  

 godkendt den i Geneve den 25. september 1956 undertegnede overenskomst om  

 fælles finansiering af visse luftfartstjenester i Grønland og på Færøerne.
 Indien, som tiltrådte overenskomsten med virkning fra den 28. august 1967,  

 har i en skrivelse af 30. juni 1969 meddelt Den internationale civile  

 Luftfartsorganisations generalsekretær, at Indien ophører med sin deltagelse  

 i overenskomsten.
 Udenrigsministeriet, den 12. august  

 1970.
 F.M.
 Paul Fischer.
