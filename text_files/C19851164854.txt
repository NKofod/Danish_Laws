 Hermed sendes et antal eksemplarer af direktoratets cirkulærskrivelse af  

 13. december 1985 om retningslinier vedrørende forholdsregler mod AIDS for så  

 vidt angår indsatte i kriminalforsorgens institutioner.
 1. Der vil snarest muligt blive udsendt eksemplarer af  

 meddelelsen »Information om AIDS« oversat til engelsk og visse  

 andre sprog.
2. Det bemærkes, at der ikke er lægelig begrundelse  

 for, at indsatte, hos hvem der er påvist antistoffer mod AIDS, ikke  

 beskæftiges i institutionens køkke.
Fængselsmæssige hensyn vil imidlertid  

 kunne tale for, at der indtil videre gennemføres en ordning, hvorefter der  

 foretages undersøgelse for antistoffer mod AIDS, før en indsat beskæftiges  

 ved køkkenarbejde i institutionen.
 3. Efter bestemmelsen i afsnit II, pkt. 3, drager  

 lederen omsorg for, at personalet i fornødent omfang orienteres, såfremt der  

 ved undersøgelsen er påvist antistoffer mod AIDS.
I tilslutning hertil bemærkes, at underretning bør ske til det personale,  

 som i forbindelse med visitation, magtanvendelse og lignende skal iagttage  

 særlige sikkerhedsforanstaltninger med henblik på at imødegå evt.  

 smitterisiko.
Der sigtes navnlig til personalet på opholdsafdelingen,  

 værkpersonalet og personale, der varetager opgaver i forbindelse med  

 transport, udgang og lignende samt personale, der varetager tilsynsopgaver i  

 forbindelse med prøveløsladelse.
 4. Såfremt der ved undersøgelsen er konstateret  

 antistoffer mod AIDS, skal der efter bestemmelsen i pkt. 4 i  

 »Retningslinier vedrørende undersøgelse for AIDS« ske henvisning  

 til en af de særlige AIDS-klinikker med henblik på foretagelse af yderligere  

 undersøgelser.
 I tilslutning hertil bemærkes, at det påhviler institutionen at drage  

 omsorg for transport og fremstilling på klinikken, såfremt det ikke skønnes  

 forsvarligt at tillade udgang uden ledsager.
 5. Institutionens læge skal ikke afgive indberetning  

 som nævnt i afsnit IV for så vidt angår undersøgelser, der er foretaget før  

 modtagelsen af denne skrivelse.
 6. Cirkulærskrivelsen vil sammen med nærværende  

 følgeskrivelse snarest blive optaget i Kriminalforsorgens Cirkulæresamling.
 E.B.
