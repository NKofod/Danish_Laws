 Landsskatteretskendelse vedr. omregning til helårsindkomst.
 Klagen vedrører skatteberegningen og omregning af  

 lønindkomst til helårsindkomst, jf. personskattelovens § 14.
 Skatteankenævnet har ved skatteberegningen for indkomståret  

 2000 omregnet lønindkomst på 253.999 kr. til helårsindkomst, jf.  

 personskattelovens § 14. Bonus på 27.500 kr. er anset for en engangsindtægt,  

 der ikke er omregnet til helårsindkomst.
 Landsskatteretten finder, at der ved skatteberegningen for  

 indkomståret 2000 ikke skal ske omregning til helårsindkomst af lønindkomsten  

 på 253.999 kr. i perioden fra 1. januar til 15. september 2000.
Klageren og hendes ægtefælle flyttede den 12. oktober 2000  

 fra Danmark til USA.
Klagerens fulde skattepligt til Danmark ophørte den 15.  

 oktober 2000.
 I perioden fra 1. januar til 15. september 2000 oppebar  

 klageren lønindkomst på 281.499 kr., hvoraf 27.500 kr. var bonus fra 1999.  

 Lønindkomsten inkl. feriepenge udgjorde for perioden 253.999 kr.
 Fra 16. september 2000 har klageren haft børnepasningsorlov.  

 I perioden fra 16. september til 15. oktober 2000 modtog klageren 6.024 kr. i  

 forældreorlovsydelse.
 I perioden fra 16. oktober til 31. december 2000 er klageren  

 anset for begrænset skattepligtig til Danmark af forældreorlovsydelse på  

 16.205  

 kr.
 Der skal ske omregning af lønindkomst til helårsindkomst på  

 grundlag af 253.999 kr., således at alene bonus fra 1999 på 27.500 kr. er en  

 engangsindtægt, som ikke omregnes til helårsindkomst, jf. personskattelovens  

 §  

 14.
Det er lagt til grund, at ophør med lønindkomst og derefter  

 modtagelse af orlovsydelse til børnepasning, der træder helt eller delvist i  

 stedet for lønindtægt i orlovsperioden, regnes for fortsat løbende indtægt og  

 ikke som ophør af virksomhed.
Der er således tale om en løbende lønindkomst i  

 perioden med fuld skattepligt.
Da indkomstansættelsen omfatter en kortere  

 periode end 1 år, omregnes lønindkomsten, således at beløbet kommer til at  

 svare til et helt års indkomst.
 Det er derfor med rette, at hovedreglen i personskattelovens  

 § 14 finder anvendelse, således at indkomsten ved skatteberegningen er  

 periodeindkomst (289 dage), der omregnes til helårsindkomst (365 dage), idet  

 hensigten med bestemmelsen er at beskatte efter klagerens skatteevne i den  

 periode, hvor hun bor i og er fuld skattepligtig til Danmark.
 Klagerens repræsentant har fremsat påstand om, at der ikke  

 er hjemmel til at omregne lønindkomsten på 253.999 kr. i henhold til  

 personskattelovens § 14.
 Til støtte for påstanden har repræsentanten bl.a. gjort  

 gældende, at indtægter, der kun oppebæres en enkelt eller få gange om året,  

 ikke må påvirke indkomsten med et større beløb, end hvad der kan forventes  

 indvundet på et helt år, jf. ligningsvejledningen afsnit D.B.4.2. Uanset at  

 lønindkomsten er en løbende indtægt, må der således ikke ske omregning i det  

 omfang, indkomsten ikke ville have været større ved fuld skattepligt hele  

 året.  

 Personskattelovens § 14 og ligningsvejledningen tilsigter, at omregning alene  

 skal ske med henblik på at ramme det beløb, som måtte forventes indvundet det  

 pågældende fulde år, idet formålet med bestemmelsen i personskattelovens § 14  

 er at opnå progressionsbeskatning i tilfælde, hvor dette er velbegrundet.
 Dette synspunkt understreges af Landsskatterettens kendelse  

 af 15. november 2001, offentliggjort i SKM2002.62.LSR /TfS 2002.280, hvor  

 Landsskatteretten bl.a. udtalte følgende:
Retten finder, at det må lægges til grund, at klageren i  

 det omhandlede indkomstår i overvejende grad alene har haft indtægter fra  

 beskæftigelsen i Danmark.
Uanset at klageren som fuldt skattepligtig alene i  

 en  

 del af indkomståret er omfattet af personkredsen i personskattelovens § 14,  

 og  

 uanset at EF-domstolen ikke principielt har afvist hensynet til  

 progressionsbeskatningen hverken generelt eller i dommen af 8. maj 1990 i  

 sagen  

 C-175/88 (Biehl), finder retten herefter, at omregning til helårsindkomst i  

 et  

 tilfælde som det foreliggende må anses at stille klageren ringere end en  

 person, der er fuldt skattepligtig til Danmark i hele indkomståret, og som  

 har  

 erhvervet tilsvarende indkomster.
Da omregningen til helårsindkomst ikke  

 findes  

 at kunne retfærdiggøres af hensynet til progressionsbeskatningen, idet dette  

 hensyn kan opnås ved mindre indgribende midler, finder retten, at klagerens  

 indkomst ikke skal omregnes til helårsindkomst. Det fremgår endvidere af ligningsvejledningen afsnit  

 D.B.4.2., at bestyrelseshonorar til et medlem, der var udtrådt af bestyrelsen  

 på datoen for skattepligtsophøret er en indtægt, der skal omregnes.
Dette  

 understreger, at omregning alene skal ske, når arbejdsindkomsten ophører som  

 konsekvens af skattepligtsophøret.
Der skal dermed ikke ske omregning, hvor  

 den  

 skattepligtige indkomstkilde er udtømt inden skattepligtsophøret.
I denne sag, hvor der skete en overgang til orlovsordningen  

 pr. 15. september 2000 og først efterfølgende fraflytning den 15. oktober  

 2000,  

 ville klageren ikke have haft en større lønindkomst end periodens indkomst på  

 281.499 kr. inkl. bonus.
Omregning til helårsindkomst stiller derfor klageren  

 ringere end en person, der er fuldt skattepligtig til Danmark i hele  

 indkomståret, og som har erhvervet tilsvarende indkomster.
Dette er ikke  

 lovhjemlet i personskattelovens § 14.
Personskattelovens § 14 kan alene anvendes til sikring af  

 progression og ikke til udvidelse af beskatningsgrundlaget.
Omregning til  

 helårsindkomst i denne sag vil derfor være uhjemlet.
Enhver beskatning kræver  

 lovhjemmel, jf. grundlovens § 43.
 Skatteansættelsen har på denne baggrund ikke hjemmel i  

 personskattelovens § 14.
Personskattelovens § 14 bestemmer, at omfatter  

 indkomstansættelsen for en person en kortere periode end 1 år, omregnes såvel  

 den skattepligtige indkomst som den personlige indkomst og kapitalindkomsten  

 således, at beløbene kommer til at svare til et helt års indkomster.
Reglen  

 bekymrer sig ikke om indkomstforholdene før henholdsvis efter til- eller  

 fraflytningen.
Reglen er da også i praksis forstået således, at det er uden  

 betydning, at skatteyderen eksempelvis efter fraflytningen er uden indtægt,  

 jf.  

 Østre Landsrets afgørelse i TfS 1993.480. Landsretten fandt ikke hjemmel til  

 at  

 fravige beskatningsreglen, selvom klageren måtte have ret i, at han derved  

 blev  

 beskattet hårdere, end hvis han var blevet i Danmark, og indkomsten derved  

 ikke  

 ville blive omregnet til helårsindkomst.
Det forelå ikke oplyst, om  

 skatteyderens  

 ansættelsesforhold ophørte i umiddelbar tilknytning til fraflytningen fra  

 Danmark, eller eventuelt på et tidligere tidspunkt.
Landsskatteretten har imidlertid i tidligere afgørelser  

 tillagt det betydning, hvorvidt udtømningen af indkomstkilden ligger før  

 fraflytningstidspunktet og er uden sammenhæng med fraflytningen eller ej.
I  

 TfS  

 1987.390 skulle der ikke ske omregning.
Modsat TfS 1987.396. Berettigelsen af  

 en sådan subjektiv skelnen er ikke ganske klar, hvis målet er at nå til den  

 objektivt set samlede årsindkomst, idet man da i alle tilfælde bør skele til,  

 hvad der er optjent før tilflytningen henholdsvis efter fraflytningen.  

 Landsskatterettens praksis i TfS 1987.390 er da heller ikke fulgt op i sagen  

 TfS 1998.640, som ligner den aktuelle sag.
I TfS 1998.640 var skatteyderen  

 ansat som omsorgsassistent fra årets begyndelse frem til den 1. august i  

 året,  

 hvorefter hun modtog orlovsydelse til børnepasning.
Den 15. august  

 fraflyttede  

 hun til USA og modtog orlovsydelse resten af året.
Landsskatteretten  

 godkendte,  

 at såvel lønindkomsten som orlovsydelsen i perioden 1. august til 15. august  

 skulle omregnes til helårsindkomst, selv om lønindkomstkilden for så vidt var  

 udtømt før fraflytningen.
I den aktuelle sag modtog klageren lønindkomst fra  

 begyndelsen af året frem til 15. september, hvorefter hun modtog orlovsydelse  

 til børnepasning fra den 16. september og året ud.
Den 15. oktober  

 fraflyttede  

 hun Danmark og bosatte sig i USA.
Lønindkomsten skal derfor omregnes til  

 helårsindkomst efter personskattelovens § 14. En anden afgørelse vil være en  

 ændring af praksis, som ikke har hjemmel i personskattelovens § 14, jf. Østre  

 Landsrets dom i TfS 1993.480.
 Ansættelsen for indkomståret 2000 indstilles derfor  

 stadfæstet.
Det fremgår af ordlyden af personskattelovens § 14, at  

 omregningen skal sikre, at indkomsten kommer til at svare til et helt års  

 indkomster.
Modsætningsvis kan det sluttes, at i det omfang indkomsten  

 allerede  

 svarer til et års indkomster, skal der ikke ske omregning.  

 Denne fortolkning af loven har tillige fundet  

 støtte i praksis.
Af sagen refereret i TfS 1993.480 fremgår det, at periodens  

 indkomst frem til fraflytningen den 28. august udgjorde 86.067 kr.
Det  

 fremgår  

 ikke af sagen, om der var tale om en løbende indtægt helt frem til  

 skattepligtsophøret.
Omvendt synes det utænkeligt, at skatteyderens  

 repræsentant ikke skulle have påberåbt sig praksis vedrørende  

 engangsindkomster, i det omfang dette havde været relevant.
I den i TfS  

 1987.390  

 refererede sag, anførte Landsskatteretten at: afhændelsen af de  

 omhandlende  

 ejendomme var sket uden sammenhæng med klagerens udrejse her fra landet.  

 Retten  

 fandt herefter, at det måtte lægges til grund, at overskuddet fra de to  

 ejendomme ville have været af samme størrelse for hele 1983 som den nu  

 opgivne  

 indkomst for perioden frem til den 1/7 1983, såfremt klageren havde været  

 fuldt  

 skattepligtig her i landet resten af 1983. Under disse omstændigheder fandt  

 retten, at indtægten for ejendommen måtte anses for en engangsindtægt  

 .. I TfS  

 1987.396 antog Landsskatteretten, at der skulle ske omregning til  

 helårsindtægt, idet afhændelsen af andelen i interessentskabet skete som  

 følge  

 af skatteyderens afvikling af sine forskellige engagementer her i landet i  

 forbindelse med udrejsen.
Den i TfS 1998.640 refererede sag tager alene  

 stilling til, om en orlovsydelse modtaget i hele den begrænsede  

 skattepligtsperiode skal helårsomregnes.  

 Landsskatteretten fastslår i sagen, at orlovsydelsen skal helårsomregnes  

 efter  

 personskattelovens § 14. I overensstemmelse hermed er der i nærværende sag  

 sket  

 helårsomregning af orlovsydelsen.
Afgørelsen tager derimod ikke stilling til  

 den skattemæssige behandling af lønindtægten for perioden forud for den  

 periode, hvor orlovsydelse modtages, idet dette spørgsmål ikke var under  

 påkendelse.
Afgørelsen kan derfor ikke tages til indtægt for, at omregning af  

 lønindkomsten i strid med personskattelovens § 14 skal ske i nærværende  

 tilfælde.
Praksis efter ovennævnte sager er klar.
I det omfang  

 afhændelsen, ophør af job m.v. sker som følge af fraflytningen, er der  

 hjemmel  

 til at foretage omregning efter personskattelovens § 14, forudsat dog at der  

 ikke er tale om en flytning inden for EU.
At faktum er uklart beskrevet i TfS  

 1993.480 kan ikke udgøre hjemmel til beskatning af klageren i strid med  

 personskattelovens § 14 samt den øvrige praksis i relation til bestemmelsen.
Det er ikke korrekt, når Told- og Skattestyrelsen antager,  

 at indkomstforholdene før og efter skattepligtsophøret er irrelevante i  

 forhold  

 til personskattelovens § 14, hvilket tillige understreges af de ovennævnte  

 refererede sager.
Hvis Styrelsen måtte have ret i sin antagelse, ville der  

 ikke  

 skulle sondres mellem engangsindkomster og løbende indtægter.
Ligeledes ville  

 Ligningsvejledningens  

 afsnit D.B.4.2 ikke være formuleret således: Indtægter, der kun  

 oppebæres en  

 enkelt eller få gange om året, må ikke påvirke indkomsten med et større  

 beløb,  

 end hvad der kan forventes indvundet på et helt år. Det fremgår  

 endvidere at: Hvis  

 indkomstansættelsen for en person, hvad enten denne er fuldt eller begrænset  

 skattepligtig, omfatter en kortere periode end et år, skal såvel den  

 skattepligtige indkomst som den personlige indkomst og kapitalindkomsten som  

 udgangspunkt omregnes således, at den kommer til at svare til et helt års  

 indkomst. Med andre ord tilsigter ligningsvejledningen og  

 personskattelovens §  

 14, at omregning alene skal ske med henblik på at ramme det beløb, som måtte  

 forventes indvundet det pågældende fulde år, idet formålet med bestemmelsen i  

 lovens § 14 er at opnå progressionsbeskatning i tilfælde, hvor dette er  

 velbegrundet og følger af faktiske omstændigheder.
Dette synspunkt  

 understreges  

 af sagen refereret i SKM2002.62.LSR /TfS 2002.280. Ligningsvejledningens  

 udgangspunkter  

 har tillige støtte i TfS 1987.390.
I de almindelige bemærkninger vedrørende lovforslaget til  

 justeringen af personskattelovens § 14, jf.
L119, som p.t. behandles i  

 Folketinget, fremgår følgende: Baggrunden for § 14 er, at  

 indkomstbeskatningen er progressiv, så skattesatsen er højere for høje  

 indkomster end for lave indkomster.
Helårsomregning fastholder progressionen  

 for en person, som har lav indkomst som følge af, at den pågældende alene er  

 skattepligtig i en kort periode.
Det har især betydning for en person, som  

 flytter til eller fra Danmark og dermed kun er fuldt skattepligtig i en del  

 af  

 det pågældende år, samt for en person, som er fuldt skattepligtig i et andet  

 land og kun er begrænset skattepligtig i Danmark i en del af året   

 f.eks. af  

 arbejde udført her i landet. Videre fremgår af lovmotiverne til L 119:  

 Landsskatteretten har i 2001 og 2002 taget stilling til reglen i to  

 sager om  

 personer, hvor den beregnede helårsindkomst afveg væsentligt fra den faktiske  

 årsindkomst, som de pågældende personer havde haft i det pågældende år.  

 Og  

 Landsskatteretten fandt derefter, at der ved skatteberegningen skal  

 tages  

 hensyn til den faktiske helårsindkomst opgjort efter danske regler, såfremt  

 den  

 afviger fra den beregnede helårsindkomst efter personskattelovens § 14. På  

 denne måde kan hensynet til progressionen opnås ved et mindre indgribende  

 middel. Disse bemærkninger tilkendegiver, at der alene skal ske  

 omregning, i  

 det omfang personens indkomst ville have været større, hvis personen var  

 blevet  

 boende i Danmark.
Det er helt uomtvistet tilfældet for klageren, at omregning  

 vil indebære en højere beskatning, end hvis hun var blevet boende i Danmark  

 hele året.
Den af Told- og Skattestyrelsen refererede praksis kan ikke  

 påberåbes til støtte for, at der skal ske helårsomregning af en lønindkomst,  

 som ikke er opgivet grundet skattepligtsophøret.
I nærværende sag er  

 opgivelsen  

 af indkomsten en måned før skattepligtsophøret ikke begrundet i  

 skattepligtsophøret, men i et ønske om at gå på orlov.
Lønindkomsten, der  

 oppebæres i perioden 1. januar 2000 til 15. september 2000, er definitivt  

 udtømt og må som følge af praksis ikke påvirke helårsindkomsten med et større  

 beløb, end hvad der i alt kunne forventes indvundet på et helt indkomstår.  

 Dette betyder, at omregning til helårsindkomst i et tilfælde som det  

 foreliggende stiller klageren ringere end en person, der er fuldt  

 skattepligtig  

 til Danmark i hele indkomståret, og som har erhvervet tilsvarende indkomster,  

 hvilket ikke er hjemlet i personskattelovens § 14. Personskattelovens § 14  

 kan  

 alene ved flytning til et ikke EU-land anvendes til sikring af progression -  

 men ikke til udvidelse af beskatningsgrundlaget.
Den foretagne  

 skatteansættelse  

 har på denne baggrund ikke hjemmel i personskattelovens § 14.
 Det lægges til grund, at klageren har været fuldt  

 skattepligtig til Danmark i perioden fra 1. januar til 15. oktober 2000, jf.  

 kildeskattelovens § 1, stk. 1, nr. 1.
 Af personskattelovens § 14 fremgår følgende:
Omfatter indkomstansættelsen for en person en kortere  

 periode end 1 år, omregnes såvel den skattepligtige indkomst som den  

 personlige  

 indkomst og kapitalindkomsten således, at beløbene kommer til at svare til et  

 helt års indkomster.
På grundlag af de opgjorte helårsindkomster beregnes  

 helårsskat efter §§ 6-9. Den omregnede helårsskat nedsættes efter forholdet  

 mellem delårsbeløbene og helårsbeløbene. I overensstemmelse med Østre Landsrets dom af 20. september  

 1993, offentliggjort i TfS 1993.480, er det efter personskattelovens § 14  

 indkomsten for den periode, hvor klageren har været fuldt skattepligtig til  

 Danmark, der skal omregnes.
Der er således ikke efter § 14 hjemmel til at  

 tage  

 hensyn til den konkrete helårsindkomst.
 Formålet med reglen i personskattelovens § 14 er at sikre  

 progressionen i beskatningen.
I Juridisk vejledning om beregning af personlige  

 indkomstskatter m.v. 2000, afsnit B.5., og ligningsvejledningen afsnit D.B.4,  

 er om personskattelovens § 14 anført, at der ved omregning af delårsindkomst  

 til helårsindkomst skal skelnes mellem på den ene side engangsindtægter og  

 udgifter og på den anden side løbende indtægter og udgifter.  

 Engangsindtægter  

 og udgifter er kendetegnet ved, at de ikke påvirkes af indkomstårets  

 længde.  

 Engangsindtægter og udgifter indgår med samme beløb i delperiodens  

 indkomst og  

 i helårsindkomsten.
Indtægter og udgifter, der kun oppebæres henholdsvis  

 afholdes en enkelt gang om året eller få gange om året, må ikke påvirke  

 indkomsten med et større beløb, end hvad der i alt kan forventes indvundet  

 henholdsvis afholdt i et helt år.
 Det lægges til grund, at klageren i indkomståret 2000 kun  

 har haft indtægter fra Danmark i form af henholdsvis lønindkomst og  

 orlovsydelse, og at hun i øvrigt ikke har haft indtægter fra USA eller andre  

 lande.
Klageren har i perioden fra 1. januar til 15. september 2000  

 modtaget en lønindkomst på 253.999 kr., eller i alt 281.499 kr. inkl. bonus  

 på  

 27.500 kr.
Fra 16. september 2000 har klageren haft børnepasningsorlov, og  

 hun  

 har i perioden fra 16. september til 31. december 2000 modtaget orlovsydelse  

 på  

 i alt 22.230 kr., heraf 6.024 kr. i perioden fra 16. september til 15.  

 oktober  

 2000.
 Da orlovsydelse til børnepasning træder helt eller delvist i  

 stedet for lønindtægt i orlovsperioden, og da klageren i hele perioden fra  

 16.  

 september til 31. december 2000 har modtaget orlovsydelse, må lønindtægten i  

 perioden fra 1. januar til 15. september 2000 anses for en indkomstkilde, der  

 er udtømt pr. 15. september 2000 og dermed inden skattepligtsophøret, uanset  

 at  

 lønindkomst sædvanligvis anses for en løbende indtægt.
 Da formålet med bestemmelsen i personskattelovens § 14 er at  

 sikre progressionen i beskatningen, og da delårsindkomsten som følge heraf  

 skal  

 omregnes til helårsindkomst, så indkomsten kommer til at svare til et helt  

 års  

 indkomst, finder retten, at omregningen skal foretages således, at  

 helårsindkomsten kommer til at svare til det beløb, der i alt kunne forventes  

 indvundet i hele indkomståret, hvis skatteyderen i hele indkomståret havde  

 været fuld skattepligtig til Danmark.
 En omregning til helårsindkomst af lønindkomsten vil i et  

 tilfælde som det foreliggende  

 stille  

 klageren ringere end en person, der er fuldt skattepligtig til Danmark i hele  

 indkomståret, og som har erhvervet tilsvarende indkomster.
 Retten finder derfor, at der ved skatteberegningen for  

 indkomståret 2000 ikke skal ske omregning til helårsindkomst af lønindkomsten  

 på 253.999 kr. i perioden fra 1. januar til 15. september 2000.
 Afgørelsen ændres i overensstemmelse hermed.
