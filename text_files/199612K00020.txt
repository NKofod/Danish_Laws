Nr LSF 20 Forslag til Lov om ændring af lov om kommuners og amtskommuners deltagelse  

 i erhvervsudviklingsaktiviteter Fremsat af erhvervsministeren (Mimi Jakobsen) den 3. oktober 1996 Vedtaget ved tredjebehandling den 20. december 1996 Lov nr. 13 af 13/01/1997 § 1 I lov om kommuners og amtskommuners deltagelse i  

 erhvervsudviklingsaktiviteter, jf. lovbekendtgørelse nr. 126 af 6. marts  

 1996, foretages følgende ændring:
 1. § 6 ophæves.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om kommuners og amtskommuners deltagelse i  

 erhvervsudviklingsaktiviteter, jf. lovbekendtgørelse nr. 126 af 6. marts  

 1996, foretages følgende ændringer:
 1. § 6 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lov om kommuners og amtskommuners deltagelse i  

 erhvervsudviklingsaktiviteter skal iflg. lovens § 6 tages op til revision i  

 folketingsåret 1996-97. Loven må vurderes at have virket efter hensigten, og  

 der skønnes ikke at være behov for justeringer.
Det foreslås alene, at  

 revisionsbestemmelsen ophæves, og at loven gøres permanent.
Loven skal ses som led i en udvikling over de senere år, hvor målsætningen  

 i den regionale erhvervspolitik er skiftet fra en mere ligelig  

 erhvervsudvikling i landets forskellige egne, jf. de tidligere  

 egnsudviklingslove, til udnyttelse af det erhvervsmæssige  

 udviklingspotentiale, uanset i hvilke lokalområder og regioner det findes.  

 Dermed har kommuner og amtskommuner fået en større opgave i retning af at  

 sikre de bedst mulige rammebetingelser for virksomhedernes udvikling i  

 lokalområderne og regionerne.
Loven har medvirket til, at kommunerne og  

 amtskommunerne kan løfte denne opgave.
Loven har betydet en opblødning af  

 kommunernes og amtskommunernes muligheder for at deltage i de af loven  

 omfattede erhvervsudviklingsaktiviteter.
Loven har dermed givet  

 erhvervspolitikken en vigtig lokal og regional dimension, og den har samtidig  

 været et signal til kommuner og amtskommuner om at påtage sig et større  

 ansvar for den lokale og regionale erhvervsudvikling og til i højere grad at  

 løfte denne opgave i samarbejde.
Loven har samtidig vist sig så rummelig, at den har kunnet danne rammen  

 for en fortsat hensigtsmæssig udvikling af nye instrumenter i den lokale og  

 regionale erhvervspolitik.
Til trods for den generelle formulering har den  

 konkrete fortolkning af lovens rammer ikke voldt større problemer i kommuner,  

 amtskommuner og tilsynsråd.
Loven har dermed bidraget til at skabe større  

 klarhed over »spillereglerne« for kommunal og amtskommunal  

 erhvervsfremme.
Lovens § 2 om kommunernes og amtskommunernes deltagelse i kollektive  

 erhvervsudviklingsaktiviteter danner rammen om en lang række forskellige  

 aktiviteter, f.eks. iværksætteraktiviteter, erhvervsudviklingscentre,  

 turismeudviklingsselskaber, forskerparker, vækstgrupper, virksomhedsnetværk,  

 chef-tilleje, kontaktformidling, erhvervsservice, erhvervsrådgivningscentre,  

 EU-rådgivningsfunktioner etc.
Den seneste udvikling er en forsøgsordning med  

 erhvervsknudepunkter, som er etableret eller er under etablering i en række  

 områder af landet, og som har til formål at være forum for drøftelse mellem  

 kommuner, amter, regionale arbejdsmarkedsråd m.v. om koordinering af den  

 regionale erhvervs- og arbejdsmarkedspolitik.
Erhvervsudviklingsrådet har  

 foreløbig afsat 5 mill. kr. som medfinansiering af udgifter ved igangsætning  

 af regionale erhvervsknudepunkter.
Bestemmelsen i stk. 5 om dispensation fra  

 reglen om, at der ikke må ydes direkte finansiel støtte til enkelte  

 erhvervsvirksomheder, jf. stk. 4, har kun været anvendt i 4 tilfælde.
Bestemmelsen i § 3 om kommuners og amtskommuners salg af kommunal og  

 amtskommunal viden til eksport (systemeksport) er anvendt inden for en række  

 områder, f.eks. teknik- og miljøområdet, social- og sundhedsområdet, sygehuse  

 og uddannelse.
Systemeksport gennemføres ofte i et samarbejde mellem  

 kommunerne.
Med hjemmel i stk. 4 har erhvervsministeren udstedt  

 bekendtgørelse nr. 962 af 28. november 1994 om betingelser for kommunernes og  

 amtskommunernes salg af viden til eksport.
Bestemmelsen i § 4 om regionale erhvervsudviklingsprogrammer har givet  

 anledning til en betydelig vækst i det strategiske og målrettede samarbejde  

 på tværs af kommune- og amtsgrænser.
To tredjedele af kommunerne er i  

 samarbejde med amterne i gang med eller forbereder et regionalt  

 erhvervsudviklingsprogram.
Også amtskommunerne har i stor udstrækning  

 etableret regionale erhvervsudviklingsprogrammer.
Erhvervsudviklingsrådet har  

 givet medfinansiering på 10,5 mill. kr. til igangsætning af i alt 25  

 regionale erhvervsudviklingsprogrammer.
 Alt i alt må det vurderes, at loven er blevet anvendt på en fornuftig måde  

 af kommuner og amtskommuner, og at loven bør gøres permanent.
 Lovforslaget får ingen administrative, økonomiske, erhvervsøkonomiske  

 eller miljømæssige konsekvenser.
 Såvel den oprindelige lov fra 1992 som en ændringslov fra 1993 er godkendt  

 uden tidsbegrænsning af EU-Kommissionen i henhold til EU's statsstøtteregler.  

 Da der alene er tale om at gøre loven permanent, skønnes det ikke nødvendigt  

 at notificere lovforslaget til EU-Kommissionen.
Bemærkninger til de enkelte bestemmelser Til § 1 Til nr. 1 Loven om kommuners og amtskommuners deltagelse i  

 erhvervsudviklingsaktiviteter har vist sig at være en hensigtsmæssig ramme om  

 kommunernes og amtskommunernes erhvervsudviklingsaktiviteter, og den har  

 bidraget til, at lokalområderne og regionerne i højere grad udnytter egne  

 ressourcer og muligheder for at fremme erhvervsudviklingen og øge  

 beskæftigelsen.
 Det skønnes derfor ikke nødvendigt at fastsætte et tidspunkt for lovens  

 senere revision.
Skriftlig fremsættelse Erhvervsministeren (Mimi Jakobsen):
 Hermed har jeg den ære for det høje Ting at fremsætte:
 Forslag til lov om ændring af lov om kommuners og amtskommuners  

 deltagelse i erhvervsudviklingsaktiviteter.
(Lovforslag nr.
L 20).
 Lovforslaget ophæver lovens revisionsbestemmelse, og loven gøres dermed  

 permanent.
Loven har vist sig at være en hensigtsmæssig ramme for kommuners og  

 amtskommuners erhvervsudviklingsaktiviteter.
Derfor er der ingen grund til  

 yderligere ændringer af loven.
Loven har medvirket til at klargøre spillereglerne for kommunernes og  

 amtskommunernes lokale og regionale erhvervsfremmeaktiviteter.
Men lovens  

 bestemmelser har samtidig gjort det muligt for kommunerne og amtskommunerne  

 løbende at udvikle nye instrumenter i den lokale og regionale  

 erhvervsfremmeindsats.
Endelig har loven virket som igangsætter af et  

 udstrakt samarbejde mellem kommunerne og amtskommunerne om lokale og  

 regionale erhvervsudviklingsudviklingsaktiviteter.
Loven har derigennem givet  

 kommunerne og amtskommunerne en stærkere placering i den lokale og regionale  

 erhvervspolitik.
 Jeg skal anbefale lovforslaget til Folketingets velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommuners og amtskommuners deltagelse i  

 erhvervsudviklingsaktiviteter, jf. lovbekendtgørelse nr. 126 af 6. marts  

 1996, foretages følgende ændringer:
 1. § 6 ophæves.
 § 6. Loven tages op til revision i folketingsåret 1996-97.
