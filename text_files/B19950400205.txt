B Y G N I N G S R E G L E M E N T Udfærdiget i medfør af §§ 3, 5 og 16, stk. 4 i byggeloven, jf.  

 lovbekendtgørelse nr. 357 af 3. juni 1993.
KAPITEL 1. ADMINISTRATIVE BESTEMMELSER 1.1 Reglementets anvendelsesområde Stk. 1.  Reglementet gælder for alt byggeri, der ikke er  

 omfattet af bygningsreglement for småhuse.
(1.1, stk. 1) Hovedanvendelsesområdet for reglementet er  

 etageboligbyggeri og alle former for erhvervs- og institutionsbyggeri,  

 herunder de bygningskategorier, der er nævnt i byggelovens § 11 samt garager,  

 udhuse og andet såkaldt sekundært byggeri, der opføres i tilknytning til  

 etagebolig- og erhvervsbyggeri.
Tofamiliehuse, dvs. huse med 2 boliger  

 adskilt ved vandret lejlighedsskel er omfattet af reglementet.
Bygningsreglement for småhuse omfatter huse med en bolig til  

 helårsbeboelse, enten som fritliggende enfamiliehuse eller som helt eller  

 delvis sammenbyggede enfamiliehuse (dobbelthuse, rækkehuse, kædehuse,  

 gruppehuse og lignende, dvs. hvor boligerne er adskilt ved lodret  

 lejlighedsskel), sommerhuse i sommerhusområder, kolonihavehuse,  

 campinghytter, garager, carporte, udhuse, drivhuse og lignende mindre  

 bygninger, der opføres i tilknytning til fritliggende eller sammenbyggede  

 enfamiliehuse eller sommerhuse.
Bygningsreglement for småhuse gælder også,  

 selv om en del af huset anvendes til sådanne former for erhverv, som  

 sædvanligvis kan udøves i forbindelse med boliger.
 Stk. 2.  Reglementet finder anvendelse ved de  

 byggearbejder, der er nævnt i byggelovens § 2.
 (1.1, stk. 2) § 2 i byggeloven omfatter opførelse af ny bebyggelse,  

 tilbygning til bebyggelse, ombygning af og andre forandringer i bebyggelse  

 samt ændringer i benyttelse af bebyggelse, som er væsentlige i forhold til  

 byggelovens eller reglementets bestemmelser samt nedrivning af bebyggelse.  

 Byggeloven omfatter også miner og lignende anlæg, hvortil offentligheden har  

 adgang.
 Stk. 3.  Reglementets lempeligere bestemmelser for  

 ombygningsarbejder finder kun anvendelse, når ombygningsarbejdet efter  

 kommunalbestyrelsens skøn ellers ikke kan gennemføres uden indgribende  

 ændringer i bebyggelsen.
1.2 Begrænsninger i reglementets anvendelsesområde Stk. 1.  Reglementet gælder ikke for:
a.
Broer, tunneler og andre anlæg til trafikale formål, som udføres af  

 eller godkendes af vej-, jernbane- eller andre myndigheder eller selskaber,  

 der ved lov er ansvarlige for byggearbejdet samt midlertidige konstruktioner  

 og anlæg, der er nødvendige for byggearbejdets udførelse.
b.
Master til elforsyningsanlæg, almindelige master til elinstallationer,  

 herunder vejbelysningsanlæg og master til offentlige elektriske baners  

 køreledningsanlæg.
c.
Gadetelefonskabe og telefonbokse.
d.
Læskærme ved stoppesteder og lignende.
e.
Transformerstationer og kabelskabe for fremføring af elektricitet,  

 måle- og trykregulatorstationer for fremføring af gas, pumpestationer og  

 trykforøgeranlæg for vand- og afløbssystemer samt radio- og blokhytter og  

 relæhuse til offentlig trafik med et areal på højst 30 (m2) og en højde, der  

 ikke overstiger 3,0 m.
f.
Sireneenheder til varslingsanlæg, som udføres af eller godkendes af  

 Beredskabsstyrelsen.
g.
Hegnsmure ved naboskel, vej eller sti, der ikke overstiger 1,8 m.
(1.1, stk. 3) Anvendelsen af ombygningsbesstemmelserne forudsætter, at  

 kommunalbestyrelsen foretager en særskilt vurdering af ombygningsprojektet og  

 den eksisterende bebyggelses bygningskonstruktioner og andre byggetekniske  

 forhold.
Også anvendelsen af den enkelte ombygningsbestemmelse skal  

 undergives en selvstændig vurdering, så der kun benyttes den konkrete  

 ombygningsbestemmelse, som skønnes nødvendig på grund af de eksisterende  

 bygningsforhold.
Kan reglementets almindelige regler opfyldes uden  

 indgribende ændringer i bebyggelsen, er betingelserne for brugen af de  

 lempeligere ombygningsbestemmelser ikke opfyldt.
(1.2, stk. 1) De nævnte bebyggelser m.v. kan opføres og nedrives uden  

 tilladelse eller anmeldelse.
Der er ikke fastsat særlige krav i reglementet  

 til disse bebyggelser m.v.
Begrænsningerne er fastsat i medfør af byggelovens  

 § 3 og § 16, stk. 4.
1.3 Ansøgning om byggetilladelse Stk. 1.  Et byggearbejde må ikke påbegyndes uden  

 tilladelse fra kommunalbestyrelsen, medmindre andet er bestemt i 1.6 eller  

 1.7.
Stk. 2.  Ansøgning om byggetilladelse skal være  

 skriftlig.
Den skal indsendes til kommunalbestyrelsen.
 Stk. 3.  Ansøgningen dateres og underskrives af ejeren.  

 Hvis den ikke er underskrevet af ejeren, skal ansøgeren på anden måde  

 dokumentere sin ret til at udføre arbejdet.
Stk. 4.  Ansøgningen skal indeholde en tydelig  

 beskrivelse af det arbejde, der skal udføres.
Den skal normalt indeholde:
a.
Nødvendige oplysninger til identifikation af ejendommen eller enheden  

 (matrikelbetegnelse og post- eller BBR-adresse, ejendomsnummer,  

 bygningsnummer, etageangivelse, side/dørnummer og ejerlejlighedsnummer).
b.
Oplysning om de bestemmelser i byggeloven, bygningsreglementet,  

 servitutter og andre byggeforskrifter, som projektet måtte være i strid med.  

 Ansøgningen skal indeholde en begrundet ansøgning om de nødvendige  

 dispensationer eller tilladelser.
c.
Oplysning om den påtænkte benyttelse af bebyggelsen og ved ombygning og  

 ændret benyttelse, oplysning om den hidtidige benyttelse.
d.
Oplysning om, hvorvidt byggearbejdet er projekteret efter de  

 lempeligere bestemmelser for ombygningsarbejder, jf. 1.1, stk. 3. Ansøgningen  

 skal indeholde en redegørelse for de eksisterende bygningskonstruktioner og  

 øvrige bygningsmæssige forhold, som er af betydning for sagens behandling.
e.
Ved ansøgning om tilladelse til at give offentligheden adgang til en  

 mine og lignende anlæg skal ansøgningen indeholde en redegørelse for de  

 sagkyndige undersøgelser vedrørende undergrundens styrke- og  

 stabilitetsforhold, som gennemføres samt hvem, der forestår disse.
 Stk. 5.  Ansøgningen skal være bilagt relevant  

 tegningsmateriale med angivelse af målestoksforholdet i 3 eksemplarer og skal  

 indeholde enhver oplysning af betydning for sagens behandling.
 (1.3, stk. 5) Afhængig af byggearbejdets art kan f.eks. følgende  

 oplysninger være af betydning: Tegningsmateriale, der viser grundens  

 størrelse, beliggenheden af eksisterende og projekterede bygninger, de  

 ubebyggede arealers disponering og forholdet til byggelovens § 10,  

 beliggenheden af tilstødende eller omliggende grundes bebyggelse,  

 grundstykkets nuværende og fremtidige højdekoter og højdekoter på tilstødende  

 eller omliggende grunde, beregning af bebyggelsesprocenten, oplysninger til  

 bedømmelse af energiforbrug, statiske beregninger, oplysning om materialer og  

 konstruktioner, dimensionering af ventilation, indretningsmæssige forhold,  

 herunder handicaptilgængelighed, oplysning om vand- og afløbsforhold m.v.
 Stk. 6.  Kommunalbestyrelsen kan forlange, at  

 beregninger vedrørende de bærende konstruktioner er attesteret af en  

 statiker, der har anerkendelse efter reglerne i bilag 1.
 Stk. 7.  Hvis det skønnes nødvendigt i det enkelte  

 tilfælde, kan kommunalbestyrelsen forlange, at oplysninger om grundstykkets  

 størrelse eller afsætningen af byggeriet attesteres af en landinspektør, i  

 Københavns kommune af Stadskonduktøren og i Frederiksberg kommune af  

 Stadslandinspektøren.
 Stk. 8.  Kommunalbestyrelsen kan iøvrigt forlange enhver  

 oplysning og tegningsmateriale, som er nødvendigt for at give  

 byggetilladelse.
1.4 Byggetilladelse Stk. 1.  En byggetilladelse skal være skriftlig.
(1.4, stk. 1) En byggetilladelse bortfalder, hvis arbejdet ikke er  

 påbegyndt inden 1 år fra tilladelsens dato.
Der henvises til byggelovens §  

 16, stk. 1.
 Stk. 2.  I byggetilladelsen kan der stilles krav om, at  

 kommunalbestyrelsen skal have besked, når forskellige stadier af  

 byggearbejdet udføres.
 (1.4, stk. 2) Baggrunden for, at kommunalbestyrelsen kan forlange  

 besked om byggearbejders forskellige stadier, er at sikre kommunalbestyrelsen  

 mulighed for at føre tilsyn i det omfang, den måtte ønske det.
 Stk. 3.  Kommunalbestyrelsen kan i byggetilladelsen  

 stille krav om, at der foretages målinger i den færdige bygning til  

 dokumentation af, at de lydmæssige krav i kap. 9 er opfyldt.
 1.4, stk. 3) Lydmålinger udføres i overensstemmelse med  

 retningslinierne i bilag 4.
 Stk. 4.  Kommunalbestyrelsen kan i forbindelse med  

 byggetilladelsen stille krav om sikkerhed for, at byggemodningsarbejder,  

 omfattet af byggelovens § 4 udføres, inden bebyggelsen tages i brug.
1.5 Færdigmelding og tilladelse til ibrugtagning Stk. 1.  Når et byggearbejde er afsluttet, skal der ske  

 færdigmelding til kommunalbestyrelsen, og byggearbejder, der kræver  

 byggetilladelse, må ikke tages i brug uden kommunalbestyrelsens tilladelse.  

 Kommunalbestyrelsen kan forlange de oplysninger, som er nødvendige for at  

 give tilladelsen.
 (1.5, stk. 1) Kommunalbestyrelsen kan nægte at give tilladelse til  

 ibrugtagning, hvis byggearbejdet ikke er i overensstemmelse med  

 byggetilladelsen, og kommunalbestyrelsen kan i disse tilfælde meddele ejeren  

 påbud om at berigtige forholdet, jf. byggelovens § 17.
Stk. 2.  Kommunalbestyrelsen kan give tilladelse til, at  

 bebyggelsen kan tages i brug, helt eller delvis, selv om byggearbejdet endnu  

 ikke er helt afsluttet.
Kommunalbestyrelsen kan give en frist for byggeriets  

 færdiggørelse og kræve sikkerhedsstillelse for færdiggørelsen.
Såfremt  

 fristen ikke overholdes, kan byggeriet færdiggøres ved kommunalbestyrelsens  

 foranstaltning for den stillede sikkerhed.
 Stk. 3.  Ved tilladelse til ibrugtagning, der giver  

 offentligheden adgang til en mine eller lignende anlæg, skal der foreligge en  

 sagkyndig erklæring vedrørende undergrundens styrke- og stabilitetsforhold.  

 Kommunalbestyrelsen kan stille krav om overvågningsforanstaltninger af minen  

 eller lignende anlæg.
1.6 Byggearbejder,der skal anmeldes Stk. 1.  Følgende byggearbejder kan udføres efter  

 anmeldelse til kommunalbestyrelsen:
a.
Garager, carporte, udhuse, drivhuse, overdækkede terrasser og lignende  

 bygninger på højst 50 (m2).
( 1.6, stk. 1) Anmeldelsessystemet omfatter kun enkeltstående  

 ombygninger i en enkelt bolig- eller erhvervsenhed.
Ombygningsarbejder af en  

 hel bebyggelse kræver fortsat byggetilladelse, og der kan f.eks. ikke ske  

 ombygning af en hel etagebebyggelse ved at indgive separate anmeldelser for  

 hver enkelt enhed.
b.
Tilbygninger til garager, carporte, udhuse, drivhuse, overdækkede  

 terrasser og lignende bygninger, når arealet efter tilbygningen højst er 50  

 (m2).
 Anmeldelsessystemet gælder f.eks. ved enkeltstående ombygninger af  

 badeværelse, køkken, installation af pejse, brændeovne, kedler m.v.
c.
Vindmøller.
 Hvis der i forbindelse med ombygningsarbejder og lignende sker en  

 udvidelse af arealet, dvs. en forøgelse af bebyggelsesprocenten, skal der  

 søges byggetilladelse hertil.
d.
Enkeltstående ombygninger og andre forandringer i bebyggelser, der  

 alene vedrører en enkelt boligenhed eller en enkelt erhvervsenhed på højst  

 150 (m2). Den enkeltstående ombygning eller forandring må ikke medføre en  

 udvidelse af arealet.
 Der gøres opmærksom på, at arbejder på fredede bygninger, der går ud  

 over almindelig vedligeholdelse både udvendigt og indvendigt kræver  

 tilladelse efter bygningsfredningslovens § 10.
e.
Satellitantenner med en diameter på over 1,0 m.
f.
Avls- og driftsbygninger ved landbrugs-, skovbrugs- og  

 gartneriejendomme, der kan opføres uden landzonetilladelse eller som alene  

 kræver tilladelse efter planlægningslovens § 36, stk. 2.
 For bevaringsværdige bygninger, der er omfattet af en bevarende  

 byplanvedtægt, bevarende lokalplan eller tinglyst bevaringsdeklaration,  

 gælder fortsat de bestemmelser for ombygninger, forandringer m.v., der  

 fremgår heraf.
g.
Nedrivning af bebyggelser.
 Bestemmelser i byplanvedtægter og lokalplaner om bebyggelsens  

 placering og udformning gælder fortsat, selv om byggearbejdet ikke kræver  

 byggetilladelse.
 Nedrivning af fredede bygninger kræver tilladelse efter  

 bygningsfredningslovens § 11.
 Planlægningslovens § 36, stk. 2 omhandler tilladelse for så vidt angår  

 beliggenheden og udformningen af bygninger, der er erhvervsmæssigt nødvendige  

 for den pågældende ejendoms drift som landbrugs- eller skovbrugsejendom, når  

 bygningerne opføres uden tilknytning til ejendommens hidtidige  

 bebyggelsesarealer.
 Stuehuse til landbrugsejendomme er omfattet af bygningsreglement for  

 småhuse.
 For nedrivning af bebyggelse henvises til Arbejdsministeriets  

 bekendtgørelse nr. 1017 af 15. december 1993 om indretning af byggepladser og  

 lignende arbejdssteder efter lov om arbejdsmiljø. Endvidere henvises til  

 Arbejdsministeriets bekendtgørelse nr. 660 af 24. september 1986 om asbest  

 med senere ændringer.
Stk. 2.  Har kommunalbestyrelsen ikke reageret inden 4  

 uger fra den dag, anmeldelsen er modtaget, kan byggearbejdet påbegyndes.
For  

 jordbrugserhvervets avls- og driftsbygninger og vindmøller er fristen dog 2  

 uger.
(1.6, stk. 2) Fristen regnes fra den dag, hvor anmeldelsen er modtaget  

 i kommunen.
Sendes anmeldelsen med postvæsenet, skal der til fristen lægges  

 den normale postbesørgelsestid.
På samme måde skal kommunen blot have afsendt  

 en eventuel reaktion mod anmeldelsen inden 2 henholdsvis 4 uger efter at have  

 modtaget anmeldelsen, og der må således også her lægges den normale  

 postbesørgelsestid til.
Arbejdet må således ikke påbegyndes, før de 2 uger  

 eller 4 uger + normal postbesørgelsestid er gået.
 Stk. 3.  Kommunalbestyrelsen kan stille krav om at få  

 besked, når forskellige stadier af byggearbejdet udføres.
 (1.6, stk. 3) Bestemmelsen sikrer kommunalbestyrelsen mulighed for at  

 føre tilsyn under udførelse af byggearbejder i det omfang, den måtte ønske  

 det.
 Stk. 4.  Byggearbejderne skal ikke færdigmeldes til  

 kommunalbestyrelsen.
Stk. 5.  Anmeldelsen skal være skriftlig.
Den skal  

 indsendes til kommunalbestyrelsen.
Anmeldelsen dateres og underskrives af  

 ejeren.
Hvis den ikke er underskrevet af ejeren, skal anmelderen på anden  

 måde dokumentere sin ret til at udføre arbejdet.
Stk. 6.  Anmeldelsen skal indeholde oplysninger om post-  

 eller BBR-adresse og matrikelbetegnelse.
Anmeldelsen skal indeholde en  

 tydelig beskrivelse af det arbejde, der skal udføres, og vedlægges tegning  

 med målestoksangivelse og beskrivelse, der viser bygningens beliggenhed på  

 grunden, dens højde, længde og bredde, dens afstand til skel og andre  

 bebyggelser på grunden samt valg af materialer til ydervægge og tagdækning.
 Stk. 7.  Ved avls- og driftsbygninger og vindmøller skal  

 anmeldelsen udover oplysningerne i stk. 6 tillige vedlægges tegning, der  

 viser eventuelle eksisterende og/eller projekterede afløbsledninger og disses  

 tilslutninger til bebyggelsen og nødvendige tilladelser efter anden  

 lovgivning.
 (1.6, stk. 7) Der henvises til Energistyrelsens bekendtgørelse nr. 270  

 af 2. maj 1991 om typegodkendelse og certificering af vindmøller.
 Stk. 8.  Ved enkeltstående ombygninger og forandringer  

 skal anmeldelsen udover oplysningerne i stk. 6 tillige vedlægges tegning af  

 konstruktioner, der ombygges, nye installationers tilslutning til  

 eksisterende faldstammer, oplysning om hidtidig benyttelse, oplysning om  

 byggearbejdet er projekteret efter de lempeligere ombygningsbestemmelser  

 bilagt redegørelse for de eksisterende konstruktioner og øvrige  

 bygningsmæssige forhold af betydning for sagens behandling.
 Stk. 9.  Ved antenner skal anmeldelsen udover  

 oplysninger om ejendommens adresse og matrikelbetegnelse indeholde  

 oplysninger om placering af antennen, højde- og afstandsforhold samt  

 konstruktive forhold ved placering på bygningen.
 Stk. 10.  Ved nedrivning skal anmeldelsen udover  

 oplysninger om ejendommens adresse og matrikelbetegnelse indeholde  

 oplysninger om bygningens omtrentlige højde og grundflade.  

 Kommunalbestyrelsen kan i det enkelte tilfælde fastsætte retningslinier for  

 nedrivningen.
 (1.6, stk. 10) Kommunalbestyrelsen kan angive, hvorledes nedrivningen  

 skal foregå, så der ikke opstår fare for forbipasserende eller for nabogrund  

 eller bygninger.
 Stk. 11.  Hvis byggearbejdet kræver dispensation fra  

 reglementets bestemmelser, skal der søges herom i anmeldelsen, og arbejdet må  

 uanset 2 eller 4 ugers fristen ikke påbegyndes, før dispensation er givet.
 Stk. 12.  En anmeldelse bortfalder, hvis arbejdet ikke  

 er påbegyndt inden 1 år fra anmeldelsen.
1.7 Byggearbejder, der kan opføres uden tilladelseog anmeldelse Stk. 1.  Følgende byggearbejder kan ske uden  

 byggetilladelse og anmeldelse:
 (1.7, stk. 1) Tørringsanlæg for korn, frø og andre afgrøder med en  

 kapacitet på mere end 6 tons i timen kræver godkendelse efter  

 miljøbeskyttelsesloven.
a.
Byggearbejder ved småbygninger på højst 10 (m2.
 F-gasanlæg og F-gasstationer, hvis samlede oplag overstiger 100 (m3)  

 flydende gas kræver godkendelse efter miljøbeskyttelsesloven.
b.
Tørringsanlæg for korn, frø og andre afgrøder.
c.
F-gastanke på indtil 1.000 kg (2.400 l beholderrumfang), der hører til  

 stationære F-gasanlæg og F-gastankstationer.
 Større satellitantenner skal anmeldes, jf. kap. 1.6, stk. 1 e.
d.
Satellitantenner med en diameter på højst 1,0 m og typegodkendte tag  

 antenner.
Stk. 2.  Byggearbejderne skal ikke færdigmeldes til  

 kommunalbestyrelsen.
Nedrivning kan ske uden anmeldelse til  

 kommunalbestyrelsen.
Stk. 3.  Byggearbejderne skal overholde bestemmelserne i  

 kap. 2 - 13 i det omfang, de gælder for det pågældende arbejde.
Kan dette  

 ikke ske, skal der søges om dispensation hos kommunalbestyrelsen, og  

 byggearbejdet må ikke påbegyndes, før dispensation er givet.
 (1.7, stk. 3) For småbygninger på højst 10 m2 og F-gastanke gælder  

 afstandskravene i kap. 3.
 For installation af F-gastanke henvises endvidere til  

 Justitsministeriets bekendtgørelse nr. 160 af 26. april 1985 om  

 flaskegas.
 Der henvises endvidere til Arbejdstilsynets bekendtgørelse nr. 746 af  

 26. november 1987 om trykbeholdere og rørsystemer under tryk.
 For tørringsanlæg skal bestemmelserne i kap. 3, 6 og 10 overholdes.  

 Der henvises endvidere til Dansk Brandteknisk Instituts brandtekniske  

 vejledning nr. 8.
 Små satellitantenner m.v. skal overholde bestemmelserne i kap. 3 og  

 5.
1.8 Forhold til anden lovgivning Stk. 1.  Inden der kan gives byggetilladelse og ved  

 anmeldelser, skal kommunalbestyrelsen undersøge, om byggearbejdet er i strid  

 med følgende anden lovgivning: Lov om planlægning, lov om naturbeskyttelse,  

 lov om bygningsfredning, lov om skove, lov om miljøbeskyttelse, lov om  

 affaldsdepoter, lov om arbejdsmiljø, lov om offentlige veje, lov om private  

 fællesveje, lov om sanering, lov om byfornyelse, lov om varmeforsyning, lov  

 om midlertidig regulering af boligforholdene, beredskabsloven, museumsloven  

 og lov om stormflodserstatning.
 (1.8, stk. 1) I Bygge- og Boligstyrelsens vejledning om  

 kommunalbestyrelsens lovgennemgang er der nærmere redegjort for, hvilke  

 bestemmelser i den nævnte lovgivning, som skal påses overholdt.
 Stk. 2.  Hvis der i byggetilladelsen optages krav fra  

 anden lovgivning, skal dette nævnes særskilt i tilladelsen.
1.9 Midlertidig rådighed over nabogrund Stk. 1.  Kommunalbestyrelsen kan give en ejer  

 midlertidig tilladelse til at råde over en nabogrund i følgende tilfælde:
 (1.9, stk. 1) Der henvises til byggelovens § 12, herunder til  

 varslingsfristen på 14 dage.
a.
Når det er nødvendigt for at sikre omliggende grunde, bygninger og  

 ledningsanlæg i forbindelse med et funderingsarbejde, en udgravning eller en  

 terrænændring på egen grund.
 Ved vejarealer skal tilladelsen indhentes hos vejmyndigheden.
b.
Når det er nødvendigt for, at en ejer kan udføre et bygge-,  

 reparations- eller vedligeholdelsesarbejde på egen ejendom.
Der kan i disse  

 tilfælde være tale om tilladelse til at anbringe afstivning, stige,  

 byggekran, stillads, skærmtag eller lignende på nabogrund eller tilladelse  

 til at tilvejebringe adgang via nabogrund.
Stk. 2.  Benyttelsen af nabogrunden skal ske på en sådan  

 måde, at der sker mindst mulig ulempe.
Når arbejdet er forbi, skal den, der  

 har fået tilladelsen, snarest muligt bringe nabogrunden i samme stand som  

 før.
 Stk. 3.  Hvis en ny bebyggelse i naboskel eller ændring  

 eller fjernelse af eksisterende bebyggelse i skel vil medføre, at naboen må  

 ændre eller fjerne konstruktioner ved skellet, skal naboen have mulighed for  

 at foretage det fornødne, inden byggearbejdet forhindrer dette.
1.10 Gebyrer Stk. 1.  Kommunalbestyrelsen kan beslutte, at der skal  

 opkræves gebyr for tilladelser, midlertidige tilladelser og anmeldelser efter  

 reglementet.
Kommunalbestyrelsen kan endvidere beslutte, at der skal opkræves  

 gebyr for dispensationer ved byggearbejder, der ikke kræver tilladelse eller  

 anmeldelse.
 (1.10, stk. 1) Der henvises til byggelovens § 28, stk. 1.
 Stk. 2.  Kommunalbestyrelsen kan beslutte, at der ikke  

 skal opkræves gebyrer eller at der kun skal opkræves gebyrer for visse  

 sagstyper.
 Stk. 3.  Der kan ikke opkræves gebyr for anmeldelser  

 eller dispensationer ved jordbrugerhvervets avls- og driftsbygninger.
 Stk. 4.  Kommunalbestyrelsen fastsætter beregningsmåden  

 for gebyrerne og gebyrstørrelsen.
(1.10, stk. 4) For fastsættelse af formålsbestemte gebyrer gælder  

 særlige principper.
I beregningen kan alene indgå udgifter, der direkte,  

 indirekte eller komplementært vedrører området.
Stk. 5.  Gebyret forfalder til betaling, når tilladelsen  

 eller dispensationen kan gives.
Beregnes gebyret som et  

 byggeomkostningsgebyr, forfalder gebyret, så snart gebyret kan beregnes.
 Stk. 6.  Ved anmeldelser efter reglementet forfalder  

 gebyret til betaling ved indsendelsen af anmeldelsen.
 Stk. 7.  Kommunalbestyrelsen kan tilbageholde  

 tilladelsen eller dispensationen, indtil gebyret er indbetalt.
 1.11 Dispensation m.v.
 Stk. 1.  For dispensation til at fravige reglementets  

 bestemmelser gælder byggelovens § 22.
(1.11, stk. 1) Kommunalbestyrelsen kan give dispensation fra de  

 materielle bestemmelser i byggeloven og bygningsreglementet.
Der kan ikke  

 dispenseres fra de formelle regler, som f.eks. bestemmelserne om, hvornår der  

 skal ske byggesagsbehandling, bestemmelserne om, hvornår naboer skal  

 orienteres forud for dispensation, ankebestemmelser og lignende.  

 Kommunalbestyrelsen kan kun give dispensation, når den skønner, at det er  

 foreneligt med de hensyn, der ligger bag den bestemmelse, der søges  

 dispensation fra.
 Stk. 2.  Kommunalbestyrelsen kan stille krav om, at  

 ansøgning om dispensation eller om tilladelse til at beholde et ulovligt  

 forhold underskrives af ejeren personligt.
 Stk. 3.  Afvigelser fra byggelovens og reglementets  

 bestemmelser kan kun anses for meddelt, såfremt dispensationen eller  

 tilladelsen udtrykkeligt er nævnt i byggetilladelsen eller på anden måde  

 meddelt skriftligt.
1.12 Klage Stk. 1.  Der kan klages over afgørelser vedrørende  

 reglementets bestemmelser i overensstemmelse med byggelovens §§ 23, 24 og 31  

 B.
(1.12, stk. 1) Eventuel klage over kommunalbestyrelsens afgørelser kan ske  

 til Statsamtet, i Københavns og Frederiksberg kommuner til Bygge- og  

 Boligstyrelsen.
Der kan kun klages over retlige spørgsmål.
Fristen for at  

 klage er 4 uger fra den dag, afgørelsen er meddelt.
1.13 Straf Stk. 1.  I byggelovens § 30, stk. 1 - 5 er fastsat  

 følgende:
»§ 30.  Med bøde straffes den, der a. påbegynder et byggearbejde, tager et byggearbejde i brug eller i øvrigt  

 iværksætter foranstaltninger uden at indhente tilladelse som foreskrevet i  

 loven eller de i medfør af loven udfærdigede forskrifter eller gennemfører et  

 byggearbejde eller anden foranstaltning, der kræver forudgående tilladelse,  

 på anden måde end tilladt af vedkommende myndighed, b. tilsidesætter vilkår, der er fastsat i en tilladelse i henhold til  

 loven eller de i medfør af loven udfærdigede bestemmelser, c. undlader at efterkomme et påbud eller forbud, der er udstedt i henhold  

 til loven eller de i medfør af loven udfærdigede bestemmelser, d. undlader at foretage vedligeholdelsesarbejder, som er nødvendige for at  

 undgå, at der opstår fare for en bebyggelses beboere eller andre, e. overtræder §§ 6 B, 6 C og § 7, stk. 2, 1. pkt.
 Stk. 2.  I de bestemmelser, der udfærdiges af  

 boligministeren i medfør af loven, kan fastsættes straf af bøde for  

 overtrædelse af bestemmelser i forskrifterne.
Stk. 3.  Er et byggearbejde udført på ulovlig måde,  

 påhviler strafansvaret herfor den, der har forestået arbejdets udførelse,  

 eller den, der har udført det, efter omstændighederne dem begge.
Den, der har  

 ladet arbejdet udføre, drages kun til ansvar, når han ikke kan opgive nogen  

 anden, mod hvem strafansvaret kan gøres gældende, eller når han har medvirket  

 til overtrædelsen vidende eller med bestemt formodning om forholdets  

 ulovlighed.
Strafansvaret kan da efter omstændighederne bortfalde for de i  

 første punktum nævnte personer.
 Stk. 4.  Med bøde straffes endvidere den, der til  

 anvendelse i byggeri fremstiller eller sælger byggematerialer, som i henhold  

 til gældende byggeforskrifter ikke lovligt kan benyttes i det pågældende  

 byggeri.
Stk. 5.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges virksomheden  

 som sådan bødeansvar.
Er overtrædelsen begået af en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab bødeansvar.« Stk. 2.  For overtrædelse af dette reglement gælder  

 desuden følgende:
a.
Med bøde straffes den, der i strid med bestemmelserne i dette kapitel  

 undlader at anmelde et byggearbejde, undlader at færdigmelde et byggearbejde  

 eller undlader at søge om dispensation.
b.
Med bøde straffes den, der overtræder bestemmelserne i kapitel 1-13.
1.14 Ikrafttræden Stk. 1.  Bestemmelserne i reglementet træder i kraft den  

 1. april 1995, medmindre der i reglementets enkelte bestemmelser er fastsat  

 en senere ikrafttrædelsesdato.
(1.14, stk. 1) Senere ikrafttrædelsesbestemmelser er fastsat i kap.  

 4.2.1, stk. 3 vedrørende elevatorinstallation og kap. 8.1, stk. 5 for så vidt  

 angår de skærpede varmeisoleringskrav.
Der er for begge områder fastsat en  

 overgangsperiode på 1 år, således at disse bestemmelser træder i kraft den 1.  

 april 1996.
 Stk. 2.  Samtidig med reglementets ikrafttræden ophæves  

 bestemmelserne i bygningsreglement af 1. december 1982 med tilhørende tillæg  

 1 - 9. Kapitel 8 om varmeisolering kan dog fortsat anvendes som alternativ  

 til de nye bestemmelser indtil 1. april 1996.
 Stk. 3.  Bestemmelser, som er lempeligere end de  

 tilsvarende bestemmelser i bygningsreglement af 1. december 1982, finder  

 straks anvendelse.
Stk. 4.  Bestemmelserne i reglementet skal overholdes i  

 byggerier, som får tilladelse eller som anmeldes efter bestemmelsernes  

 ikrafttræden.
Hvis byggearbejdet ikke kræver tilladelse eller anmeldelse,  

 skal bestemmelserne overholdes ved arbejder, der påbegyndes efter  

 bestemmelsernes ikrafttræden.
Kapitel 2. Grundens udnyttelse 2.1 Det ubebyggede areal 2.1.1 Generelt Stk. 1.  Ved en bebyggelse skal der udlægges  

 (reserveres) og anlægges opholdsarealer, parkeringsarealer og adgangsarealer.
(2.1.1, stk. 1) Ubebyggede arealer, der er udlagt i henhold til  

 bestemmelserne, må ikke benyttes i strid med det formål, hvortil de er  

 udlagt.
Der henvises til byggelovens § 7.
 Arealer til brandredning udlægges og anlægges efter bestemmelserne i  

 kap. 6.
Stk. 2.  De foreskrevne arealer kan være fælles for  

 flere ejendomme.
Disponering, anlæg og anvendelse af sådanne fælles  

 friarealer skal sikres ved tinglysning på de pågældende ejendomme.
 (2.1.1, stk. 2) Fælles adgangs- og parkeringsarealer for flere  

 ejendomme indebærer, at arealerne udlægges og anlægges som private  

 fællesveje, jf. privatvejsloven §§ 2 og 3, og at de skal godkendes i medfør  

 af privatvejslovens § 14 eller § 24.
 Stk. 3.  Bestemmelserne i dette kapitel gælder, hvis en  

 lokalplan eller byplanvedtægt ikke fastsætter andre bestemmelser om det  

 pågældende forhold.
 (2.1.1, stk. 3) Det bør undersøges, om der er privatretlige servitutter,  

 deklarationer eller offentligretlige byggelinier m.v. samt om der er  

 registreret jordforurening, som kan få indflydelse på grundens udnyttelse.
2.1.2 Bebyggelsens opholdsarealer Stk. 1.  Bebyggelsens opholdsarealer skal mindst have  

 følgende størrelser:
 (2.1.2, stk. 1) Bygningernes etageareal beregnes i overensstemmelse  

 med bestemmelserne i kap. 2.2.3.
a.
På grunde, hvor den maksimale bebyggelsesprocent er højst 60:
b.
På grunde, hvor den maksimale bebyggelsesprocent er større end 60, men  

 højst 110:
c.
På grunde, hvor den den maksimale bebyggelsesprocent er større end 110:
 Stk. 2.  Opholdsarealerne skal være på terræn, men kan  

 dog tilvejebringes på et overdækket eller hævet gårdareal eller på et  

 tagareal eller delvis tilvejebringes på større altaner.
Stk. 3.  For beboelsesbygninger skal en passende del af  

 opholdsarealet anlægges som legeområde.
Hvor stort legeområdet skal være,  

 afgøres af kommunalbestyrelsen og skal fremgå af byggetilladelsen.
(2.1.2, stk. 3) Sikkerhedskrav til lejepladsredskaber fremgår af kap.  

 5.2 Stk. 4.  Der kan i byggetilladelsen fastsættes en frist  

 for indretningen af opholdsarealer og legeområder.
 (2.1.2, stk. 4) Bestemmelsen giver mulighed for, at beboerne kan  

 inddrages i indretningen af opholdsarealer og legeområder.
2.1.3 Bebyggelsens parkeringsarealer Stk. 1.  Der skal udlægges (reserveres) tilstrækkelige  

 parkeringsarealer til, at bebyggelsens beboere, de beskæftigede i  

 bebyggelsen, besøgende, kunder, leverandører m.v. kan parkere biler,  

 motorcykler, knallerter, cykler, m.v. på ejendommens område.
 Stk. 2.  Hvor stor en del af grundens areal, der skal  

 udlægges (reserveres) til parkeringsareal, og hvornår det skal anlægges,  

 fastsættes af kommunalbestyrelsen og skal fremgå af byggetilladelsen.
 Stk. 3.  Ved udformningen af parkeringspladser skal et  

 passende antal parkeringspladser udformes, så de kan anvendes af personer,  

 hvis bevægelsesevne er nedsat.
2.1.4 Adgangs- og tilkørselsarealer Stk. 1.  Fra vej til indgange i en ejendoms bygninger og  

 til en ejendoms ubebyggede arealer, skal der være adgang og tilkørsel.  

 Udformningen af adgangs- og tilkørselsarealerne skal være afpasset efter  

 bebyggelsens art.
Adgangs- og tilkørselsarealer skal forsynes med belysning.
Stk. 2.  Adgangs- og tilkørselsarealer skal være  

 udformet, så bebyggelsen kan benyttes af personer, hvis bevægelses- og  

 orienteringsevne er nedsat.
Adgangsareal fra vej til en ejendoms ubebyggede  

 arealer og til indgange i bygninger skal være mindst 1,3 m bredt.  

 Niveauforskelle i adgangsarealet skal udlignes i terræn eller ved rampe, og  

 ramper skal suppleres med trin med en stigning på højst 150 mm og en grund på  

 mindst 300 mm.
Håndlister skal opsættes i en højde på mindst 0,8 m i begge  

 sider af trapper og ramper.
Foran indgangen skal være en repos i niveau med  

 gulvet indenfor.
Uanset hældning på rampe skal der for hver 10 m indrettes  

 passage og hvilereposer md en bredde af mindst 1,65 m.
 (2.1.4, stk. 2) DS-publikationen »Udearealer for alle - Anvisning  

 for planlægning og indretning med henblik på handicappedes færden«  

 indeholder anvisninger på udformning af det fysiske miljø med henblik på at  

 give handicappede større uafhængighed, bevægelsesfrihed og -sikkerhed.
 Krav til ramper fremgår af kap. 4.2.2 og 4.2.4.
 Krav til reposer fremgår af kap. 4.2.1, stk. 2.
 Stk. 3.  Port eller gennemkørsel, der er nødvendig i  

 henhold til stk. 1, skal have en fri bredde på mindst 2,8 m og en fri højde  

 på mindst 3,4 m.
 Stk. 4.  Gennemgang eller passage, der er nødvendig i  

 henhold til stk. 1, skal overalt have en fri højde på mindst 2,4 m og må ikke  

 have gulvet beliggende under eller over terræn.
2.2 Beregning af bebyggelsens omfang 2.2.1 Beregning af bebyggelsesprocent Stk. 1.  Ved bebyggelsesprocenten forstås etagearealets  

 procentvise andel af grundstykkets areal.
(2.2.1, stk. 1) Bebyggelsesprocentens størrelse fremgår af byggelovens  

 § 6 B.
Der er i Bygge- og Boligstyrelsens bekendtgørelse nr. 496 af 29. juni  

 1990 fastsat supplerende bestemmelser om forhøjelse af bebyggelsesprocenten  

 for grunde med særlig beliggenhed og om dispensation fra § 6 B.
2.2.2 Beregning af grundstykkets areal Stk. 1.  Grundstykket omfatter det areal for en samlet  

 fast ejendom, der er angivet i matriklen.
 (2.2.2, stk. 1) Hvad der forstås ved en samlet fast ejendom fremgår af  

 udstykningslovens § 2.
 Stk. 2.  Til grundstykkets areal medregnes:
a.
Grundstykkets andel i et selvstændigt matrikuleret areal sikret som  

 fælles friareal for flere ejendomme, jf. 2.1.1, stk. 2. Andelene i det  

 selvstændigt matrikulerede friareal fordeles ligefremt proportionalt efter de  

 enkelte grundstykkers størrelse, medmindre kommunalbestyrelsen i hvert enkelt  

 tilfælde bestemmer andet, herunder en anden delingsnorm, og b.
Arealer, der før 1. februar 1977 er afgivet til vej, men uanset dette  

 er tilladt medregnet til grundarealet.
Sådanne arealer medregnes i  

 overensstemmelse med de vilkår, der er fastsat for tilladelsen.
 (2.2.2, stk. 2 b) Bestemmelsen sikrer, at tidligere givne rettigheder  

 til at medregne vejareal til grundens areal opretholdes, uanset arealet er  

 afgivet til vejformål.
 Stk. 3.  Til grundstykkets areal medregnes ikke:
a.
Arealer af grundstykket, der er beliggende i en anden zone end den,  

 hvori der bygges, og (2.2.2, stk. 3 a) Vedrørende zoneinddelingen henvises til lov om  

 planlægning.
b.
Andre jordlodder, som ikke har sammenhæng med grundstykket, men  

 matrikulært har samme betegnelse som dette.
2.2.3 Beregning af bebyggelsens etageareal Stk. 1.  En bebyggelses etageareal beregnes ved  

 sammenlægning af bruttoarealerne af samtlige etager, herunder kældre og  

 udnyttelige tagetager, med de begrænsninger og udvidelser, der fremgår af  

 stk. 2 - 4.
Stk. 2.  Rum, der går gennem flere etager, medregnes kun  

 til den etage, i hvilken gulvet er beliggende.
Trapper, trapperum, altangange  

 og elevatorskakter medregnes dog for hver etage.
 (2.2.3, stk. 2) Bestemmelsen gælder både ind- og udvendige  

 trapper.
 Trappers og altanganges projektion på terræn medregnes ikke i  

 ejendommens etageareal.
 Udvendige brandtrapper (flugtvejstrapper) kan holdes udenfor  

 arealberegningen.
 Stk. 3.  Til etagearealet medregnes ikke:
a.
Glasoverdækninger og andre overdækninger svarende indtil 5 pct. af  

 grundens areal, for grunde under 300 (m2) dog indtil 15 (m2), (2.2.3, stk. 3 a) Bestemmelsen omfatter både åbne og lukkede  

 overdækninger, som ikke anvendes til egentlige beboelses- eller erhvervsrum,  

 f.eks. altanlukninger, terrasseoverdækninger, udestuer, tribuneoverdækninger,  

 overdækkede gårde og forbindelsesgange, centre og lignende.
b.
Den del af kælderen, hvor det omgivende terræn ligger mindre end 1,25 m  

 under loftet i kælderen, c.
Affaldsrum i terrænniveau fastsat efter kap. 12.6, stk. 3, d. Åbne altaner, e.
Sikringsrum til sikringsrumspligtige bygninger med forskriftsmæssig  

 størrelse samt offentlige beskyttelsesrum, der er myndighedsgodkendte, (2.2.3, stk. 3 e) Om sikringsrum og offentlige beskyttelsesrum  

 henvises til lov nr. 1055 af 23. december 1992 om beskytelsesrum som ændret  

 ved lov nr. 1095 af 21. december 1994, reglement af oktober 1993 for  

 indretning af sikringsrum og murgennembrydninger samt reglement af oktober  

 1993 for projektering og opførelse af offentlige beskyttelsesrum.
f.
Småbygninger med en grundflade på indtil 10 (m2), jf. kap. 3.7 og g.
Hemse med et areal på indtil 4,5 (m2.
 Stk. 4.  For garager, carporte, udhuse, drivhuse, skure  

 og lignende bygninger gælder følgende regler:
a.
Ved samlede boligbebyggelser med både lodret og vandret lejlighedsskel  

 beregnes et fradrag på 20 (m2) pr. bolig, og (2.2.3, stk. 4 a) Fradraget på 20 (m2) beregnes pr. bolig uanset de  

 matrikulære forhold.
b.
Ved andre bebyggelser medregnes arealer i kælder eller gårdkælder ikke.  

 Andre garagearealer, herunder selvstændige garagebygninger, medregnes kun med  

 den del af arealet, der overstiger 25 pct. af bebyggelsens øvrige etageareal.
 Stk. 5.  Etagearealet måles i et plan bestemt af  

 overside af færdigt gulv til ydersiden af de begrænsende ydervægge med  

 følgende afvigelser:
a.
I udnyttelige tagetager medregnes det areal, der i et vandret plan 1,5  

 m over færdigt gulv ligger inden for planets skæring med tagbeklædningens  

 udvendige side, b. Åbne etager, porte, luftsluser og lignende medregnes til den linie, som  

 bygningens ydervægge i øvrigt angiver, c.
Ved overdækninger uden begrænsende ydervægge måles arealet efter  

 tagfladen, og d.
Ved fælles vægge mellem rum, der skal medregnes til hvert sit  

 etageareal, måles til midten af væggen, idet der dog ved fælles vægge  

 placeret over skel måles til skellinien.
Kapitel 3. Bebyggelsens højde- og afstandsforhold 3.1 Generelt Stk. 1.  Bestemmelserne i dette kapitel gælder, hvis en  

 lokalplan eller byplanvedtægt ikke fastsætter andre bestemmelser om det  

 pågældende forhold.
(3.1, stk. 1) Det fremgår af byggelovens § 6 C, at en bebyggelse ikke  

 må opføres med mere end 2 etager, og ingen del af en bygnings ydervægge eller  

 tag må være hævet mere end 8,5 m over det omgivende terræn.
Det fremgår  

 videre af byggelovens § 8, stk. 1, at bebyggelse ikke må opføres nærmere skel  

 mod anden grund eller sti end 2,5 m.
 I Bygge- og Boligstyrelsens bekendtgørelse nr. 496 af 29. juni 1990 om  

 supplerende bestemmelser er visse bygninger, konstruktioner og anlæg undtaget  

 fra de almindelige højdebestemmelser.
 Det bør undersøges, om der er privatretlige servitutter, deklarationer  

 eller offentligretlige byggelinier m.v., som kan få indflydelse på  

 bebyggelsens højde og etageantal.
 Afstandskravene gælder også ved udvendige trapper, altaner, hævede  

 terrasser, tagterrasser og lignende hævede opholdsarealer samt for  

 svømmebassiner.
Stk. 2.  Højder måles lodret fra naturligt terræn.
For  

 bebyggelser på skrånende terræn eller terræn med større niveauforskelle måles  

 fra et eller flere niveauplaner, der fastsættes af kommunalbestyrelsen.  

 Niveauplanernes beliggenhed skal på entydig måde fremgå af byggetilladelsen,  

 normalt ved angivelse af planernes koter.
Ved fastlæggelse af niveauplaner  

 skal kommunalbestyrelsen tage hensyn til terrænforholdene på de tilstødende  

 grunde og karakteren af den omliggende bebyggelse.
Der skal skabes rimelige  

 bebyggelsesmuligheder og adgangsforhold for den pågældende grund.
Der kan  

 fastlægges flere niveauplaner for samme grund.
Stk. 3.  Afstande måles vandret uden hensyn til  

 terrænforskelle.
Afstanden måles vinkelret på den pågældende modstående linie  

 (vejlinie, naboskel) eller bebyggelse.
Kommunalbestyrelsen kan af hensyn til  

 lysforholdene eller for at begrænse indbliksgener forlange, at afstanden skal  

 måles som den mindste fri afstand mellem bygning eller bygningsdel og  

 modstående vejlinie, naboskel eller anden bebyggelse på samme grund.
 Stk. 4.  Ved bestemmelse af bebyggelsens afstand til  

 naboskel eller sti ses bort fra:
a.
Kælder, kældertrapper, tanke, ledninger og lignende under terræn og b.
Tagudhæng, vindskeder, lætage over døre samt gesimser og lignende  

 mindre bygningsdele med et fremspring på højst 0,5 m.
 Stk. 5.  Ved bygninger uden begrænsende ydervægge måles  

 fra tagfladen.
 Stk. 6.  Ved beregning af bebyggelsens afstand til  

 vejskel ses bort fra bygningsfremspring anbragt ud over vejskel i det omfang,  

 som er angivet i lov om offentlige veje og i lov om private fællesveje med  

 nedennævnte lempelser og begrænsninger:
 (3.1, stk. 6) Der henvises til § 10, stk. 1 i lov om offentlige  

 veje.
a.
Mellem kørebane eller cykelsti og bygningsfremspring skal der altid  

 være en fri passage på mindst 1,3 m.
b.
Indtil 2,8 m over terræn kan bygningsfremspring udføres indtil 0,3 m ud  

 over vejskel.
c.
Lyskasser, fundamenter og lignende, der placeres i eller under  

 terrænhøjde, kan udføres indtil 0,8 m ud over vejskel.
d.
Skilte samt markiser af lettere konstruktion, hvis underside er hævet  

 mindst 2,2 m over terræn, kan opsættes indtil 1,0 m fra kørebane eller  

 cykelsti.
e.
Trapper skal altid have en fri passage på mindst 1,3 m mellem kørebane  

 eller cykelsti og trappe.
3.2 Bebyggelsens højde og afstand i forhold til vej Stk. 1.  Ingen del af en bebyggelse må have større højde  

 end:
a.
På grunde, hvor den maksimale bebyggelsesprocent er højst 60:
 0,4 x afstanden til modstående vejlinie.
b.
På grunde, hvor den maksimale bebyggelsesprocent er større end 60, men  

 højst 110:
 0,6 x afstanden til modstående vejlinie.
c.
På grunde, hvor den maksimale bebyggelsesprocent er større end 110:
 0,8 x afstanden til modstående vejlinie.
 Stk. 2.  Er en del af et grundstykke tinglyst som  

 adgangsvej for højst 2 grundstykker, ses bort fra anvendelsen som vej, og  

 beregningen af højderne sker i forhold til grundens matrikulære skel.
 Stk. 3.  Bestemmelserne i stk. 1 gælder ikke i forhold  

 til vej og parkeringsarealer, der matrikulært hører til grunden og alene er  

 til brug for denne grunds bebyggelse.
3.3 Bebyggelsens højde og afstand i forhold til naboskel og sti Stk. 1.  Ingen del af en bebyggelse må have større højde  

 end:
a.
På grunde, hvor den maksimale bebyggelsesprocent er højst 60:
 3 m + 0,5 x afstanden til naboskel og sti.
b.
På grunde, hvor den maksimale bebyggelsesprocent er større end 60, men  

 højst 110:
 3 m + 0,65 x afstanden til naboskel og sti.
c.
På grunde, hvor den maksimale bebyggelsesprocent er større end 110:
 3 m + 0,8 x afstanden til naboskel og sti.
Stk. 2.  Ved karrebebyggelse beregnes randbebyggelsens  

 højde efter bestemmelserne i 3.5, uanset karreens eventuelle opdeling på  

 flere matrikelnumre.
Det er dog en betingelse, at der ikke eller kun i mindre  

 omfang findes bebyggelse i karreens indre.
3.4 Garager, carporte, udhuse og lignende mindre bygninger nærmere  

 naboskel eller sti end 2,5 m Stk. 1.  Garager, carporte, overdækkede terrasser, som  

 ikke er hævet over terræn, drivhuse, skure og lignende mindre bygninger til  

 udhusformål, herunder fyrrum, samt lagertanke for fyringsolie og lignende  

 installationer, som er nødvendige til selve bygningens drift, kan opføres i  

 eller nærmere naboskel eller sti end 2,5 m, når betingelserne a - e er  

 opfyldt:
a.
Det samlede areal må ikke være over 50 (m2 .
b.
Den side, der vender mod skel, må ikke have større samlet længde end 12  

 m.
Anbringes bebyggelsen i et hjørne af grunden, eller nærmere end 2,5 m til  

 to skel, der danner et hjørne, medregnes kun den længste side.
Opføres  

 bebyggelsen nærmere end 2,5 m til to modstående skel (f.eks. i koteletben),  

 medregnes kun en af de sider, der vender mod skel.
Udhæng udover 0,5 m  

 medregnes til bygningens længde.
Længden af en carport måles 0,5 m inden for  

 tagfladens begrænsning.
c.
Ingen del af bygningens ydervægge eller tag, inklusiv eventuel  

 brandkam, må inden for en afstand af 2,5 m fra skel være højere end 2,5 m  

 over terræn eller det for bygningen fastsatte niveauplan.
d.
Der må ikke udføres vinduer imod skel.
e.
Tagvand skal holdes inde på egen grund.
3.5 Bebyggelsens højde og afstand i forhold til anden bebyggelse på  

 samme grund Stk. 1.  Ingen del af en bebyggelse må have større højde  

 end:
a.
På grunde, hvor den maksimale bebyggelsesprocent er højst 60:
 0,4 x afstanden mellem bebyggelser på samme grund.
b.
På grunde, hvor den maksimale bebyggelsesprocent er større end 60, men  

 højst 110:
 0,6 x afstanden mellem bebyggelser på samme grund.
c.
På grunde, hvor den maksimale bebyggelsesprocent er større end 110:
 0,8 x afstanden mellem bebyggelser på samme grund.
Stk. 2.  Er bebyggelserne af forskellig højde, beregnes  

 mindsteafstanden i forhold til den højeste af bebyggelserne uanset  

 opførelsestidspunktet.
Mindsteafstanden kan dog beregnes ud fra højden af den  

 laveste bebyggelse, hvis denne er et garageanlæg, en varmecentral, en  

 butiksbygning eller lignende bebyggelse uden beboelsesrum.
Stk. 3.  Kommunalbestyrelsen kan godkende mindre  

 afstand, når begge de modstående ydervægge ikke har vinduer til beboelsesrum,  

 køkken eller arbejdsrum.
Det samme gælder ydervægge, som har vinduer til  

 beboelsesrum, køkken eller arbejdsrum, såfremt rummene får tilfredsstillende  

 lysadgang gennem andre vinduer.
3.6 Supplerende bestemmelser om bebyggelsens højdeforhold Stk. 1.  Tagkviste, brandkamme, skorstenspiber,  

 ventilationsrør og antenner, hvis øverste punkt ikke er mere end 5,5 m over  

 tagfladen medregnes ikke ved beregningen af en bygnings højde, såfremt de er  

 af sædvanligt omfang.
 (3.6, stk. 1) Bestemmelsen omfatter traditionelle tagantenner samt  

 satellitantenner.
 Stk. 2.  Trappehuse, elevatorskakter, ventilationsanlæg,  

 skilte, lysreklamer og rækværker medregnes ikke ved beregningen af en  

 bygnings højde, med mindre kommunalbestyrelsen forlanger andet.
 Stk. 3.  Højden af en gavlvæg beregnes kun til midten af  

 gavltrekantens højde.
 (3.6, stk. 3) Gavltrekantens grundlinie bestemmes af facadernes  

 skæring med tagfladens overside.
 Stk. 4.  Antenner, der er mere end 5,5 m over tagfladen,  

 fritstående antenner og fritstående skorstene kan opføres over de skrå  

 højdegrænseplaner.
3.7 Småbygninger på højst 10 (m2) Stk. 1.  På hvert matrikelnummer kan der opføres indtil  

 2 småbygninger, når betingelserne a - c er opfyldt:
a.
Arealet af den enkelte bygning må højst være 10 (m2).
b.
Afstanden til andre bygninger på samme matrikelnummer skal mindst være  

 2,5 m.
c.
Ingen del af bygningernes ydervægge eller tag må være højere end 2,5 m  

 over terræn.
Stk. 2. Opføres småbygningerne nærmere skel end 2,5 m, må højden  

 i skel dog højst være 1,8 m over terræn.
Fra skel og indtil 2,5 m fra skel må  

 højden ikke overstige en jævn stigning fra 1,8 m til 2,5 m.
Kapitel 4. Bygningers indretning 4.1 Generelt Stk. 1.  Bygninger skal udformes og indrettes, så der  

 under hensyn til deres anvendelse opnås tilfredsstillende forhold med hensyn  

 til sikkerhed, sundhed, tilgængelighed og anvendelse for alle samt  

 renholdelse og vedligeholdelse.
 (4.1, stk. 1) Der henvises til SBI-anvisning 98 Boligbebyggelser for  

 alle og til DS/R 470 anvisning for teknisk forebyggelse af vold og hærværk og  

 NP-206 Norm for teknisk forebyggelse af indbrudskriminalitet.  

 DS-publikationen »Udearealer for alle - Anvisning for planlægning og  

 indretning med henblik på handicappedes færden« indeholder anvisninger  

 på udformning af det fysiske miljø med henblik på at give handicappede større  

 udafhængighed, bevægelsesfrihed - og sikkerhed.
 I henhold til arbejdsmiljølovgivningen gælder ofte andre målkrav til  

 rum, gangbredder og indretning især i institutioner/boliger, hvor der skal  

 benyttes tekniske hjælpemidler.
4.2 Adgangsforhold 4.2.1 Generelt Stk. 1.  Til hver boligenhed og anden enhed (lejlighed  

 eller lokale) skal der være adgang direkte fra det fri eller via fælles  

 adgangsvej fra det fri.
 (4.2.1, stk. 1) Med hensyn til adgangsveje, som også er flugtveje,  

 henvises til kap. 6.5 og 6.8 - 6.17.
 Fælles adgangsveje fører til to eller flere enheder og omfatter  

 vindfang, forrum, gange, ramper og trapper såvel i som uden på bygningen,  

 herunder udvendig adgangsareal til kælder.
Stk. 2.  Ved indgangsdør skal der være niveaufri adgang  

 til enheder i bygningers stueetager og til eventuelle elevatorer.
Umiddelbart  

 uden for indgangsdøren skal der være en vandret, plan repos i samme niveau  

 som gulv.
Reposen skal have en størrelse på mindst 1,5 m x 1,5 m målt fra  

 dørens hængselsside. Åbner døren udad, forøges bredden med yderligere 0,2 m  

 langs bygningsfacaden.
Eventuelle niveauforskelle mellem repos og terræn  

 reguleres i adgangsarealet eller ved rampe.
 (4.2.1, stk. 2) Der må ikke være trin mellem niveauet (terrænet) uden  

 for bygningen og enhederne i stueetagen samt eventuelle elevatorer.  

 Løstliggende skraberiste vil være i strid med bestemmelsen.
Bestemmelsen tillader ramper i stedet for vandret plan, men alene når  

 det er nødvendigt på grund af niveauforskelle i terrænet.
Ramper skal udføres  

 efter kap. 4.2.2.
Stk. 3.  I bygninger med 2 etager og derover (bygninger  

 med 2 etager over stueplan) skal installeres mindst en elevator, der kan  

 betjene hver etage.
Bestemmelsen træder i kraft den 1. april 1996.
 Stk. 4.  I bygninger, hvor der installeres elevator,  

 skal elevatoren udføres i overensstemmelse med DS 1125, Person-elevatorer,  

 Del 1: Klasse I, II og III og mindst som klasse I/630 elevatorer.
 (4.2.1, stk. 4) Der henvises til Arbejdsministeriets  

 bekendtgørelse nr. 626 af 18. december 1980 om elevartorer, hejseværker,  

 rulletrapper, rullefortorve og lignende samt nr. 627 af 18. december 1980 om  

 supplerende regler for indretning af elevatorer m.v.
 Opmærksomheden henledes på kap. 12.7 om installation af  

 elevatoranlæg.
 Stk. 5.  Ved ombygning skal adgangsforholdene efter stk.  

 1-3 udføres under størst mulig hensyntagen til personer, hvis bevægelses- og  

 orienteringsevne er nedsat.
 (4.2.1, stk. 5) Anvendelsen af ombygningsbestemmelsen kan kun ske,  

 hvis betingelserne i kap. 1.1, stk. 3 er opfyldt.
 Stk. 6.  Fælles adgangsveje skal indrettes på en sådan  

 måde, at de i deres fulde bredde kan passeres uhindret.
 (4.2.1, stk. 6) I kap. 4.2.2, stk. 1 og 4.2.3, stk. 1 er fastsat  

 mindstebredder af gange og trapper i fælles adgangsveje.
 Der bør være plads til også at transportere gods ved brug af tekniske  

 hjælpemidler.
 De fleste fælles adgangsveje er tillige flugtveje og skal derfor også  

 opfylde bestemmelserne i kap. 6 om flugtveje.
Stk. 7.  Døre i fælles adgangsveje skal have en bredde  

 på mindst 9 M, jf.
DS 1028 Indvendige, enfløjede døre. Åbner døren imod  

 personen, skal der være mindst 0,5 m ved siden af døren modsat dens  

 hængselsside.
Højden af dørtrin må højst være 25 mm.
4.2.2 Gange og ramper Stk. 1.  Gange i fælles adgangsveje, herunder  

 altangange, luftsluser og forrum og plads foran elevatorer samt ramper og  

 reposer skal have en fri bredde på mindst 1,3 m.
 (4.2.2, stk. 1) Efter arbejdsmiljølovgivningen skal gangbredder i  

 visse erhvervsbyggerier også dimensioneres, så der kan benyttes særlige  

 transportmidler som f.eks. trucks.
 Stk. 2.  I gange m.m. skal højdeforskelle på indtil 0,35  

 m udlignes med ramper.
Stk. 3.  Ovenfor og ved foden af en rampe skal der være  

 en vandret plads eller repos på mindst 1,3 m x 1,3 m.
Ramper med en hældning  

 på mere end 1:25, der udligner højdeforskelle på mere end 0,6 m, skal  

 forsynes med reposer for hver 0,6 m stigning.
 Stk. 4.  Ramper må ikke udføres med større hældning end  

 1:20.
 (4.2.2, stk. 4) Ved valg af rampehældning bør der tages hensyn til de  

 personer, der skal bruge ramperne.
 Stk. 5.  Gange og ramper m.m. skal sikres med værn eller  

 på anden betryggende måde og forsynes med håndlister.
 (4.2.2, stk. 5) Der henvises til kap. 4.2.4.
4.2.3 Trapper Stk. 1.  Trapper i fælles adgangsveje skal have en fri  

 bredde på mindst 1,0 m.
I tofamiliehuse kan fælles trapper udføres med en fri  

 bredde på mindst 0,9 m.
Udvendig trapper, der fører til en boligenhed, kan  

 udføres med en fri bredde på mindst 0,9 m.
 (4.2.3, stk. 1) Den fri bredde måles vandret mellem håndlisterne eller  

 - hvor der kun er håndliste i den ene side - mellem væg, spindel eller  

 lignende og håndliste.
 Stk. 2.  Ved ombygning kan fælles trapper udføres med en  

 fri bredde, der er mindre end 1,0 m, dog ikke mindre end 0,9 m.
 (4.2.3, stk. 2) Anvendelsen af ombygningsbestemmelsen kan kun ske,  

 hvis betingelserne i kap. 1.1, stk. 3 er opfyldt.
Stk. 3.  Den fri højde over trapper skal være mindst 2,0  

 m.
Forholdet mellem en trappes grund og stigning skal være sådan, at trappen  

 er sikker at gå på.
Stigningen må ikke være større end 180 mm.
(4.2.3, stk. 3) Begreberne fri højde, ganglinje, grund og stigning  

 refererer til DS 1107 om terminologi for trapper.
Højden måles over  

 ganglinjen.
Stk. 4.  På ligeløbstrapper og kvart- og  

 halvsvingstrapper må grunden ikke være mindre end 280 mm.
I  

 beboelsesbygninger kan trapperne dog udføres med en grund, der ikke er mindre  

 end 250 mm.
På spindel- og vindeltrapper må grunden ikke være mindre end 200  

 mm.
 (4.2.3, stk. 4) Grunden måles i ganglinjen midt i trappens fri bredde,  

 dog højst 0,5 m fra den indre håndliste.
 Stk. 5.  Trapper skal sikres med værn eller på anden  

 betryggende måde og forsynes med håndlister.
 (4.2.3, stk. 5) Der henvises til kap. 4.2.4.
 4.2.4 Værn og håndlister m.v.
 Stk. 1.  Ved altangange og luftsluser skal højden af  

 værnet være mindst 1,2 m.
Stk. 2.  Ved trapper og ramper skal højden af værnet  

 være mindst 0,8 m og mindst 0,9 m over trappereposer.
Ved trapper med bredere  

 lysning end 0,3 m skal højden af værnet forøges passende.
 (4.2.4, stk. 2) Højden af værnet måles over trinforkanter og ramper.
Stk. 3.  Glaspartier skal udformes og dimensioneres, så  

 der ikke opstår risiko for personskade, eller der skal opsættes værn i en  

 højde af mindst 0,8 m over gulv.
Glaspartier i vægge samt glasdøre og  

 glaspartier ved døre skal afmærkes tydeligt eller afskærmes.
 (4.2.4, stk. 3) Der henvises til DS/INSTA 154, bygningsglas,  

 sikkerhedsruder, modstandsklasser.
Stk. 4.  Åbninger i værn skal udformes, så børn sikres  

 på betryggende måde.
Lodrette åbninger må højst være 120 mm brede.
Stk. 5.  Ramper med en hældning på mere end 1:25 skal  

 forsynes med håndlister i begge sider.
Særligt brede trapper og ramper skal  

 opdeles med håndlister med højst 2,0 m afstand.
I beboelsesbygninger kan  

 trapper forsynes med håndliste i kun en side, når afstanden mellem håndlisten  

 og væg, spindel eller lignende er mindre end 1,1 m.
 Stk. 6.  Håndlister skal være nemme at gribe om og holde  

 fast i og skal anbringes i en højde på mindst 0,8 m over ramper,  

 trinforkanter på trapper og reposer.
4.3 Beboelsesbygninger 4.3.1 Boligens indretning Stk. 1.  En beboelseslejlighed skal være udformet på en  

 sådan måde og de enkelte rum have en sådan størrelse og udformning, at både  

 lejligheden som helhed og de enkelte rum er hensigtsmæssige under hensyn til  

 den tilsigtede brug.
Kommunalbestyrelsen kan kræve dokumentation for, at  

 kravet er opfyldt, f.eks. redegørelse for møbleringsmulighederne.
 Stk. 2.  Beboelseslejligheder skal udover beboelsesrum  

 have køkken og bade- og wc-rum.
 Stk. 3.  Køkken kan enten udføres som et selvstændigt  

 rum eller i forbindelse med beboelsesrum eller som kogeniche i boligenheder  

 under 50 (m2).
 Stk. 4.  I og uden for lejligheden skal der være  

 tilstrækkelig opbevaringsplads for tøj, køkkenredskaber og andre brugsting,  

 cykler, barnevogne samt mulighed for vask og tørring af tøj.
4.3.2 Beboelsesrum og køkkener Stk. 1.  Højden i beboelsesrum og køkken skal være  

 mindst 2,5 m.
(4.3.2, stk. 1) Hvis loftet ikke er vandret, måles højden som  

 gennemsnitshøjden.
Ved beregning af gennemsnitshøjden medregnes kun frie  

 højder på 2,0 m og derover.
 Stk. 2.  I beboelsesrum og køkken med skråvægge skal der  

 være en rumhøjde på mindst 2,5 m over mindst 3,5 (m2) af gulvarealet.
Stk. 3.  Gulvet i beboelsesrum og køkken må ikke ligge  

 lavere end terrænet udenfor.
Ved særlige terrænforhold kan der ses bort fra  

 dette krav, hvis gulvet ligger over terrænet langs med mindst en vinduesvæg.
 Stk. 4.  Beboelsesrum og køkken i selvstændig rum skal  

 have vindue.
Stk. 5.  I køkken skal der ud for arbejdspladser og  

 opbevaringspladser være en fri afstand på mindst 1,1 m.
I rum med skråt loft  

 skal der være en fri højde på mindst 2,0 m ved forkant af arbejdspladser og  

 opbevaringspladser.
 (4.3.2, stk. 5) For en hensigtsmæssig køkkenindretning for  

 bevægelseshæmmede henvises til SBI-anvisning 146, Køkkener for  

 bevægelseshæmmede.
 Stk. 6.  Ved ombygning kan køkkener indrettes, så den  

 fri afstand ud for arbejdspladser og opbevaringspladser bliver mindre end 1,1  

 m, når rummet indrettes hensigtsmæssigt under hensyn til brugen.
 (4.3.2, stk. 6) Anvendelsen af ombygningsbestemmelsen kan kun ske,  

 hvis betingelserne i kap. 1.1, stk. 3 er opfyldt.
 Stk. 7.  Indskudte etager (hemse) betragtes ikke som  

 selvstændige beboelsesrum, når gulvarealet højst er 4,5 (m2).
(4.3.2, stk. 7) Det er en betingelse, at den indskudte etage står i  

 åben forbindelse med det rum, den er indbygget i.
Til gulvarealet medregnes  

 kun den del, hvor den fri højde er 1,0 m og derover.
4.3.3 Bade- og wc-rum Stk. 1.  I rum med wc skal der være håndvask.
 Stk. 2.  I mindst et bade- og wc-rum skal der ud for  

 håndvask, wc, og badekar, brusebad og bidet være en fri afstand på mindst 1,1  

 m.
 (4.3.3, stk. 2) For en hensigtsmæssig indretning for bevægelseshæmmede  

 henvises til SBI-anvisning 98, Boligbebyggelser for alle.
 Stk. 3.  Ved ombygning kan rum med wc og bad udformes og  

 indrettes, så den fri afstand ud for håndvask, wc, badekar, bruseplads og  

 bidet bliver mindre end 1,1 m, når rummet indrettes hensigtsmæssigt under  

 hensyn til brugen.
 (4.3.3, stk. 3) Anvendelsen af ombygningsbestemmelsen kan kun ske,  

 hvis betingelserne i kap. 1.1, stk. 3 er opfyldt.
4.3.4 Dørbredder Stk. 1.  Udvendige døre, døre til vindfang, forstue,  

 gange og lignende adgangsrum og mindst 1 dør til hvert beboelsesrum,  

 køkkenrum samt bade- og wc-rum, der opfylder målene i 4.3.3, stk. 2 skal have  

 en bredde på mindst 9 M.
 Stk. 2.  I beboelseslejligheder i to etager kan døre til  

 rum i den etage, der ikke er indgangsetage, udføres med en bredde på mindst 8  

 M, hvis der i indgangsetagen er indrettet bade- og wc-rum, der opfylder  

 målene i 4.3.3, stk. 2.
4.3.5 Gangbredder Stk. 1.  Vindfang, forstuer, gange og lignende  

 adgangsrum skal i beboelsesetager have en fri bredde på mindst 1,3 m.
Gange  

 uden døre i siderne, herunder skabsdøre kan udføres med en bredde på mindst  

 1,0 m.
 Stk. 2.  I beboelseslejligheder i to etager kan gange i  

 den etage, der ikke er indgangsetage, udføres med en fri bredde på 1,0 m,  

 hvis der i indgangsetagen er et bade- og wc-rum, der opfylder målene i 4.3.3,  

 stk. 2.
 Stk. 3.  Ved ombygning kan bredden af vindfang,  

 forstuer, gange og lignende adgangsrum være 1,0 m.
 (4.3.5, stk. 3) Anvendelsen af ombygningsbestemmelsen kan kun ske,  

 hvis betingelserne i kap. 1.1, stk. 3 er opfyldt.
4.3.6 Altaner Stk. 1.  Altaner skal sikres med værn eller rækværk.  

 Højden på værn eller rækværk skal være mindst 1,0 m og åbninger i værnet skal  

 udføres i overensstemmelse med 4.2.4, stk. 4.
4.4 Andre bygninger end beboelsesbygninger 4.4.1 Generelt Stk. 1.  I det omfang andre bygninger kan sidestilles  

 med beboelsesbygninger, finder bestemmelserne i 4.3 om beboelsesbygningers  

 indretning anvendelse på disse bygninger.
Bestemmelserne i 4.3 finder også  

 anvendelse, når de efter kommunalbestyrelsens skøn stemmer med de krav, som  

 må opfyldes under hensyn til bygningernes anvendelse.
 Stk. 2.  I bygninger, hvori der indrettes arbejdssteder,  

 som er omfattet af lov om arbejdsmiljø, skal arbejdsrum indrettes i  

 overensstemmelse med kravene i 4.4.2, og der skal indrettes spiserum, wc-rum,  

 baderum og vaskeplads, omklædningsrum samt udenomsrum i overensstemmelse med  

 bestemmelserne i 4.4.3 - 4.4.6. Arbejdsstedet skal endvidere overholde  

 kravene i Arbejdsministeriets bekendtgørelse om faste arbejdssteders  

 indretning vedrørende færdselsveje og -arealer, arbejdsrum, temperaturforhold  

 m.v., ventilation, belysning, vedligeholdelse og rengøring samt  

 velfærdsforanstaltninger (spiseplads, håndvaske, garderobe og omklædningsrum,  

 baderum, hvileplads og soveplads).
(4.4.1, stk. 2) Af § 61 i Arbejdsministeriets bekendtgørelse nr. 1163  

 af 16. december 1992 om faste arbejdssteders indretning fremgår, hvilke arter  

 af erhvervsbyggerier, der skal byggesagsbehandles af kommunalbestyrelsen uden  

 Arbejdstilsynets medvirken.
Bekendtgørelsen er gengivet i bilag 2. I  

 tilknytning til bekendtgørelsen har Arbejdstilsynet udsendt en række  

 vejledninger og anvisninger, hvortil der henvises.
 Opmærksomheden henledes på, at dispensation i medfør af byggelovens §  

 22 alene kan meddeles inden for kommunalbestyrelsens kompetenceområde i  

 henhold til byggeloven.
 Stk. 3.  Bygninger, som ikke er omfattet af  

 bestemmelserne i 4.3 eller af stk. 1 og 2, skal indrettes i overensstemmelse  

 med de sikkerheds- og sundhedsmæssige krav, som kommunalbestyrelsen i hvert  

 enkelt tilfælde stiller til bygningernes indretning.
 Stk. 4.  På de etager i en bygning, hvor der indrettes  

 wc-rum, som er offentlig tilgængelige eller er til brug for andre personer  

 end de i bygningen beskæftigede, skal mindst et af disse rum have  

 adgangsforhold og være indrettet, så det kan anvendes af personer i kørestol.
 Stk. 5.  Ved ombygning skal wc-rum som nævnt i stk. 4  

 indrettes under størst mulig hensyntagen til personer, hvis bevægelses- og  

 orienteringsevne er nedsat.
 (4.4.1, stk. 5) Anvendelsen af ombygningsbestemmelsen kan kun ske,  

 hvis betingelserne i kap. 1.1, stk. 3 er opfyldt.
4.4.2 Arbejdsrum Stk. 1.  Arbejdsrum skal have et gulvareal på mindst 7  

 (m2), og rumhøjden i arbejdsrum skal være så stor, at arbejdet kan foregå på  

 betryggende måde.
Rumhøjden skal dog mindst være 2,5 m.
(4.4.2, stk. 1) Efter arbejdsmiljølovgivningen omfatter arbejdsrum ethvert  

 rum, hvor der udføres arbejde.
Bade- og wc-rum i f.eks. plejeboliger,  

 daginstitutioner m.v. kan således være arbejdsrum.
Stk. 2.  Arbejdsrum skal have et rumindhold på mindst 12  

 (m3) for hver person, der er beskæftiget i rummet.
Såfremt der i et  

 arbejdsrum forekommer et betydeligt antal personer, som ikke er beskæftigede  

 i rummet, skal rumindholdet forøges svarende til disse personers antal.  

 Kommunalbestyrelsen kan tillade rumindholdet nedsat, når der etableres  

 effektiv mekanisk ventilation af rummet, dog ikke under 8 (m3) pr. person.  

 Opholdsrum i dag- og døgninstitutioner for pasning af børn skal mindst have  

 et frit gulvareal på 3 (m2) pr. barn i vuggestuer og på 2 (m2) pr. barn i  

 børnehaver.
Normalklasserum i skoler og lignende skal, når der etableres  

 effektiv mekanisk ventilation, have et rumindhold på 6 (m3) pr. person.
 (4.4.2, stk. 2) Vedrørende ventilation i dag- og døgninstitutioner og  

 normalklasserum i skoler og lignende henvises til kap. 11.2.3, stk. 1-2.
Stk. 3.  Ved beregning af rumindholdet medregnes kun de  

 dele af rummet, hvor det under hensyn til loftshøjden er tilladt at indrette  

 arbejdspladser.
Ved beregningen skal endvidere tages hensyn til, om  

 rumindholdet indskrænkes væsentligt af maskiner, inventar og oplagrede  

 genstande m.v.
Den del af rummet, der ligger mere end 4,0 m over gulvet,  

 medregnes ikke ved beregningen af rumindholdet.
Stk. 4.  Overflader på gulve, vægge og lofter i  

 arbejdsrum skal i nødvendigt omfang være afvisende overfor forurening, og de  

 skal kunne rengøres på forsvarlig måde.
Gulvbelægningen skal være tilpasset  

 det arbejde, der skal udføres i arbejdsrummet, og skal have en under hensyn  

 til arbejdets art passende hårdhed og skridsikkerhed.
Stk. 5.  Arbejdsrum skal have en sådan tilgang af  

 dagslys, at rummene er vel belyste.
Vinduer skal udføres, placeres og  

 eventuelt afskærmes, så solindfald gennem dem ikke medfører overophedning i  

 arbejdsrummene.
 (4.4.2, stk. 5) Dagslystilgangen vil normalt være tilstrækkelig, når  

 vinduesarealet ved sidelys svarer til 10 pct. af gulvarealet eller ved  

 ovenlys mindst 7 pct. af gulvarealet.
 Stk. 6.  Arbejdsrum skal forsynes med vindue, der er  

 anbragt, så personer i rummet kan se ud på omgivelserne.
 Stk. 7.  Kommunalbestyrelsen kan tillade, at kravet om  

 dagslysadgang fraviges, når opfyldelsen vil betyde en afgørende ulempe for  

 virksomhedens drift, f.eks. hvor produktionens art ikke tillader dagslys.
 Stk. 8.  Velfærdsforanstaltninger for de ansatte må  

 normalt ikke stå til rådighed for andre end dem, der er beskæftiget på  

 arbejdsstedet.
Stk. 9.  Gulvet i opholdsrum i dag- og døgninstitutioner  

 og i normalklasserum i skoler og lignende må ikke ligge lavere end terrænet  

 udenfor.
Ved særlige terrænforhold kan der ses bort fra dette krav, hvis  

 gulvet ligger over terrænet langs med mindst en vinduesvæg.
4.4.3 Spiserum Stk. 1.  Hvor spiserum skal indrettes på grund af  

 arbejdets art, skal det placeres bekvemt i forhold til arbejdspladserne.
 (4.4.3, stk. 1) Efter arbejdsmiljølovgivningen skal spiserum i  

 almindelighed indrettes, hvis der på arbejdsstedet er beskæftiget mere end 3  

 ansatte samtidig.
 Stk. 2.  Gulvarealet i spiserum skal være mindst 1 (m2)  

 pr. person, der samtidig benytter rummet, dog mindst 7 (m2).
Stk. 3.  Rumhøjden i spiserum skal være mindst 2,2 m.
I  

 spiserum til mere end 50 personer skal rumhøjden være mindst 2,5 m.
 Stk. 4.  Spiserum skal have dagslysadgang i fornødent  

 omfang.
 Stk. 5.  Spiserum skal forsynes med vinduer, der er  

 anbragt, så personer i rummet kan se ud på omgivelserne.
 Stk. 6.  Spiserum skal forsynes med vask og  

 kogeindretning.
4.4.4 WC-rum Stk. 1.  Adgang fra arbejdsrum til wc-rum skal ske  

 gennem et forrum.
 Stk. 2.  Spiserum må ikke have direkte adgang til wc-rum  

 eller forrum til wc-rum.
Stk. 3.  Der skal indrettes særskilte wc for mænd og  

 kvinder, med mindre hver enkelt wc anbringes i selvstændigt rum med forrum  

 uden urinaler.
Forrum kan være fælles for flere wc-rum.
Wc skal have  

 vandudskylning.
Stk. 4.  Der skal indrettes mindst 1 wc for hver 15  

 beskæftigede.
Indrettes der urinaler for mænd, skal der kun indrettes wc for  

 hver 20. mand.
Antallet af urinaler skal i så fald være mindst 1 for hver 20.  

 mand.
 Stk. 5.  I kontor- og administrationsbygninger skal på  

 de etager, hvor der indrettes wc-rum, mindst et af disse rum have  

 adgangsforhold og være indrettet, så det kan anvendes af personer i kørestol.
 Stk. 6.  Ved ombygning skal wc-rum, som nævnt i stk. 5,  

 indrettes under størst mulig hensyntagen til personer, hvis bevægelses- og  

 orienteringsevne er nedsat.
 (4.4.4, stk. 6) Anvendelsen af ombygningsbestemmelsen kan kun ske,  

 hvis betingelserne i kap. 1.1, stk. 3 er opfyldt.
 Stk. 7.  Gulvarealet i wc-rum skal være mindst 1 (m2).
Stk. 8.  Rumhøjden i wc-rum skal være mindst 2,2 m.
I  

 rum med skråt loft skal der være en fri højde på mindst 2,0 m ved wc-skålen.
 Stk. 9.  WC-rum eller forrum hertil skal forsynes med  

 håndvask.
4.4.5 Baderum og vaskeplads Stk. 1.  Hvor baderum skal indrettes på grund af  

 arbejdets art, skal der være mindst 1 brusebad for hver 10. beskæftigede.
 (4.4.5, stk. 1) Efter arbejdsmiljølovgivningen skal kvinder og mænd  

 enten have adskilte baderum eller have mulighed for at benytte baderummet  

 hver for sig.
 Stk. 2.  Brusebade skal placeres i forbindelse med  

 omklædningsrum, men være afskærmet fra omklædningsrummet og skal forsynes med  

 forrum med plads til ophængning af tøj m.m.
 Stk. 3.  Der skal indrettes wc-rum i forbindelse med  

 baderum.
Stk. 4.  Rumhøjden skal være mindst 2,2 m.
I rum med  

 skråt loft skal der være en fri højde på mindst 2,0 m ved forkant af  

 vaskeindretninger.
Stk. 5.  Ved snavset og sundhedsfarligt arbejde skal der  

 i en erhvervsvirksomhed være mindst 1 håndvask for hver 5 beskæftigede.
Ved  

 kontorarbejde skal der være mindst 1 håndvask for hver 10 beskæftigede.  

 Håndvaske, der er anbragt i wc-rum eller i et aflåseligt forrum, medregnes  

 ikke i antallet af håndvaske.
Stk. 6.  Hver vaskeplads skal have en bredde af mindst  

 0,6 m.
Ud for vaskeplads skal der være en mindste fri afstand på 1,2 m.
Stk. 7.  I baderum og rum med vaskeplads skal der  

 udføres gulvafløb.
Brusebade og håndvaske skal være forsynet med varmt og  

 koldt vand.
4.4.6 Omklædningsrum Stk. 1.  Gulvarealet i omklædningsrum skal være mindst 1  

 (m2) pr. person.
 (4.4.6, stk. 1) Efter arbejdsmiljølovgivningen skal kvinder og mænd  

 enten have adskilte omklædningsrum eller have mulighed for at benytte  

 omklædningsrummet hver for sig.
 Stk. 2.  Rumhøjden i omklædningsrum skal være mindst 2,2  

 m.
 Stk. 3.  I omklædningsrum med vaskeindretninger skal der  

 udføres gulvafløb.
 4.4.7 Hoteller m.v.
 Stk. 1.  Ved hoteller, kroer og lignende bygninger skal  

 mindst 1/3 af værelsernes wc-rum være indrettet i overensstemmelse med 4.3.3,  

 stk. 2.
Stk. 2.  Altaner i forbindelse med værelser som nævnt i  

 stk. 1 skal have en dybde på mindst 1,3 m og have gulv i samme niveau som  

 gulv i værelse.
Altandøre skal have en fri bredde på mindst 8 M.
 Stk. 3.  Ved ombygning skal rummene indrettes under  

 størst mulig hensyntagen til personer, hvis bevægelses- og orienteringsevne  

 er nedsat.
 (4.4.7, stk. 3) Anvendelsen af ombygningsbestemmelsen kan kun ske,  

 hvis betingelserne i kap. 1.1, stk. 3 er opfyldt.
Kapitel 5. Konstruktive bestemmerlser 5.1 Udførelse af  

 bygningskonstruktioner 5.1.1 Generelt Stk. 1.  Byggearbejder skal udføres på en teknisk og  

 håndværksmæssig forsvarlig måde, og de anvendte materialer skal være holdbare  

 og velegnede til formålet, så der opnås tilfredsstillende forhold i  

 sikkerheds- og sundhedsmæssig henseende.
 (5.1.1, stk. 1) Forsvarlig udførelse af byggearbejder omfatter foruden  

 sikkerhed for bæreevne, sundhedsmæssige forhold og en vis bestandighed også  

 sikring mod rotter og andre skadedyr.
 Bestemmelserne omfatter også opførelsesperioden, hvor kollaps og  

 lignende skal forhindres.
 Bygningskonstruktioner mod undergrunden skal udføres lufttæt, se kap.  

 11.4.2 - 11.4.3.
 Stk. 2.  Bygningskonstruktioner skal dimensioneres, så  

 de kan modstå de normalt forekommende statiske og dynamiske påvirkninger.
Stk. 3.  Fundering skal ske til frostsikker dybde og  

 bæredygtig bund eller på anden måde, så der ikke opstår skader som følge af  

 bevægelser i jordbunden.
Underlag for kloak- og drænledninger,  

 fundamentskonstruktioner og lignende skal holdes frostsikker.
 Stk. 4.  Tage og ovenlys i tage skal udføres, så der  

 opnås tilfredsstillende sikkerhed mod gennemtrædning.
 Stk. 5.  Ved udførelse af bygningskonstruktioner skal  

 der træffes de foranstaltninger, som af hensyn til klimatiske forhold er  

 nødvendige for en forsvarlig udførelse.
5.1.2 Dimensionering af konstruktioner Stk. 1.  Ved dimensionering af bygningskonstruktioner  

 skal anvendes følgende normer for bygningskonstruktioner:
DS 409 Sikkerhedsbestemmelser for konstruktioner DS 410 Last på konstruktioner DS 411 Betonkonstruktioner DS 412 Stålkonstruktioner DS 413 Trækonstruktioner DS 414 Murværk DS 415 Fundering DS 417 Svejste lagertanke af stål til brandfarlige væsker DS 419 Aluminiumskonstruktioner DS 420 Letbeton DS 446 Tyndpladekonstruktioner DS 451 Kompositkonstruktioner,betonstål.
(5.1.2, stk. 1) Basisbetonbeskrivelsen for bygningskonstruktioner 1986  

 fastlægger en række videregående specifikationer for materialer og udførelse  

 udover hvad, der er anført i normen for betonkonstruktioner.  

 Basisbetonbeskrivelsen er obligatorisk ved statsligt og statsstøttet byggeri,  

 jf.
Bygge- og Boligstyrelsens cirkulære af 6. januar 1987 om brug af  

 beton.
 Efter kap. 1.3, stk. 6 kan kommunalbestyrelsen forlange, at  

 beregninger vedrørende de bærende konstruktioner udarbejdes af en statiker,  

 der har anerkendelse efter reglerne i bilag 1.
 Stk. 2.  Der kan afviges fra bestemmelserne i normerne,  

 når det dokumenteres overfor kommunalbestyrelsen, at afvigelsen er  

 forsvarlig.
 Stk. 3.  Glasflader og glaskonstruktioner skal udføres  

 og dimensioneres, så der opnås sikkerhedsmæssigt tilfredsstillende forhold  

 mod personskader.
 Stk. 4.  Garager, carporte, overdækkede terrasser,  

 udhuse, drivhuse og lignende bygninger med et areal på højst 50 (m2) kan  

 udføres, uden at styrke og stabilitet er eftervist ved beregning.
 (5.1.2, stk. 4) Bygningerne er stadig omfattet af kap. 5.1.1.
 5.2 Legepladsredskaber m.v.
 Stk. 1.  Legepladsredskaber og lignende skal udformes og  

 dimensioneres, så der opnås sikkerheds- og sundhedsmæssigt tilfredsstillende  

 forhold mod personskader.
(5.2, stk. 1) Der henvises til DS 2342 - 1 til 5, Legepladsudstyr,  

 sikkerhed - generelle krav, gynger, rutschebaner, svævebaner og vipper - og  

 DS/INF 37 om valg af stødabsorberende underlag i relation til faldhøjder.  

 Heri er angivet de specifikationer, som bør opfyldes, for i videst muligt  

 omfang at beskytte mod den risiko, der kan være forbundet med, at børn  

 benytter legeredskaber på legepladser.
Andre tekniske specifikationer kan  

 lægges til grund, hvis de giver tilsvarende sikkerhedsmæssigt  

 tilfredsstillende forhold.
Bestemmelsen omfatter også klatrevægge,  

 skateboardbaner m.v.
5.3 Byggepladsen Stk. 1.  Byggepladsen skal indrettes, så der ikke opstår  

 gener på de nærmeste grunde eller på offentlige og private vej- og  

 fortovsarealer.
Indkørsel til byggepladser skal være befæstet på forsvarlig  

 måde og holdes i forsvarlig stand.
 (5.3, stk. 1) Endvidere gælder Arbejdsministeriets bekendtgørelse nr.  

 1017 af 15. december 1993 om indretning af byggepladser og lignende  

 arbejdssteder.
 Stk. 2.  På byggepladsen og under byggearbejdets  

 udførelse skal der gennemføres tilfredsstillende brandværnsforanstaltninger.
 (5.3, stk. 2) Der henvises bl.a. til Bygge- og Boligstyrelsens  

 cirkulære nr. 2 af 6. januar 1994 om instruks for brandværnsforanstaltninger  

 under byggearbejder på fredede bygninger og Brandteknisk Instituts  

 brandtekniske vejledning nr. 10, varmt arbejde.
Kapitel 6. Brandforhold 6.1 Generelt Stk. 1.  Bygninger skal udføres og indrettes, så der  

 opnås tilfredsstillende tryghed mod brand og mod brandspredning til andre  

 bygninger på egen og omliggende grunde.
Der skal være forsvarlige muligheder  

 for redning af personer og for slukningsarbejdet.
 (6.1, stk. 1) Kravet anses for opfyldt, når en bygning udføres efter  

 de generelle regler i kap. 6.2 - 6.7 samt enten reglerne i kap. 6.8 - 6.18  

 for den pågældende bygningskategori eller de krav kommunalbestyrelsen  

 stiller, når bygningen ikke er omfattet af kap. 6.8 - 6.18.
 Bygninger til brandfarlig virksomhed og bygninger, hvor mange  

 mennesker samles, er tillige omfattet af beredskabslovgivningens  

 bestemmelser.
Stk. 2.  Bygninger, som med hensyn til personbelastning,  

 brandcelle- og brandsektionsstørrelser, brandbelastning, udgangsforhold,  

 slukningsmuligheder m.v. kan sidestilles med bygninger omfattet af 6.8 -  

 6.18, kan udføres efter disse bestemmelser.
Andre bygninger skal udføres  

 efter de brandmæssige krav, som kommunalbestyrelsen stiller.
(6.1, stk. 2) Som eksempel på bebyggelser, hvor de brandmæssige krav  

 må fastsættes af kommunalbestyrelsen, kan nævnes bygninger med  

 glasoverdækkede arealer.
Der henvises til Bygge- og Boligstyrelsens  

 vejledning om brandmæssige forhold i forbindelse med overdækkede gårde og  

 gader.
 Stk. 3.  Eksemplerne på brandteknisk anvendelige  

 bygningsdele og beklædninger m.v. i bilag 3 opfylder uden dokumentation de  

 brandtekniske krav i dette reglement.
6.2 Brandtekniske begreber 6.2.1 Brandceller og brandsektioner Stk. 1.  En brandcelle er et eller flere rum, som er  

 adskilt med mindst BD-bygningsdel 60 fra tilstødende rum eller bygninger, dog  

 med mindst BD-bygningdel 30 mod uudnyttelige tagrum.
Brandcellen må højst  

 være i 2 etager.
Etagearealet af en brandcelle i 2 etager må højst være 150  

 (m2).
 (6.2.1, stk. 1) I brandmæssig henseende betragtes stueplanet som en  

 etage.
 Stk. 2.  En brandsektion er en eller flere brandceller,  

 som er adskilt med mindst BS-bygningsdel 60 fra tilstødende brandsektioner  

 eller bygninger.
6.2.2 Bygningsdele og materialer Stk. 1.  En røgtæt dør er en sidehængt dør, der har  

 fuger mellem dørplade og karm som foreskrevet i DS 1070, og hvor dørpladen  

 kan betegnes som tæt overfor kold røg.
 Stk. 2.  Et tagelement med kort kollapstid er et  

 tagelement, for hvilket gennembrændingstiden er mindre end 5 minutter.  

 Gennembrændingstiden er den tid, der ved prøvning efter DS 1051.1 forløber,  

 indtil den prøvede konstruktionsdel har åbnet sig mindst 75 pct.
 Stk. 3.  De brandtekniske betegnelser for  

 byggematerialer og bygningsdele refererer til følgende Danske standarder  

 vedrørende brandtekniske klassifikationer:
 DS 1052.1 Bygningsdele eksklusive døre, modstandsevne mod brand.
 DS 1052.2 Døre, modstandsevne mod brand.
 DS 1057.1 Byggematerialer, ubrændbarhed.
 DS 1063.1 Tagdækninger, klasse T tagdækninger.
 DS 1063.2 Gulvbelægninger, klasse G gulvbelægninger.
 DS 1065.1 Byggematerialer, klasse A og klasse B materialer.
 DS 1065.2 Beklædninger, klasse 1 og klasse 2 beklædninger.
6.2.3 Brandtekniske installationer Stk. 1.  En vandfyldt slangevinde er en slangevinde, der  

 er udført, kontrolleret og vedligeholdt i overensstemmelse med Dansk  

 Brandteknisk Instituts brandtekniske vejledning nr. 15, Vandfyldte  

 slangevinder, installation og eftersyn.
Hvor forholdene tillader det, kan der  

 anvendes slangevinder udført i en konstruktion, der ikke er fastmonteret på  

 væg.
 (6.2.3, stk. 1 og 2) Der henvises til kap. 12.4.
Stk. 2.  Et Automatisk sprinkleranlæg er et anlæg, der  

 er udført, kontrolleret og vedligeholdt i overensstemmelse med DS 431, norm  

 for automatiske sprinkleranlæg i bygninger og med Dansk Brandteknisk  

 Instituts forskrift 251, Automatiske sprinkleranlæg.
Anlægget skal udføres  

 med alarmafgivelse til redningsberedskabet.
 Stk. 3.  Et varslingsanlæg er et anlæg, der er udført,  

 kontrolleret og vedligeholdt i overensstemmelse med Dansk Brandteknisk  

 Instituts brandtekniske vejledning nr. 24, Varslingsanlæg.
Stk. 4.  Et automatisk brandalarmanlæg er et anlæg, der  

 er udført, kontrolleret og vedligeholdt i overensstemmelse med Dansk  

 Brandteknisk Instituts forskrift 232, Automatiske brandalarmanlæg.
Anlægget  

 skal udføres med alarmafgivelse til redningsberedskabet.
 Stk. 5.  Et automatisk branddørlukningsanlæg er et  

 anlæg, der er udført, kontrolleret og vedligeholdt i overensstemmelse med  

 Dansk Brandteknisk Instituts forskrift 231, Automatiske  

 branddørlukningsanlæg.
6.2.4 Stigrør til brandslukning Stk. 1.  Stigrør skal udføres af 80 mm stålrør med  

 Storzkoblinger, B-kobling ved tilslutning ved terræn og C-kobling ved  

 tilslutning på etagerne.
Stigrør skal for hver etage forsynes med afgreninger  

 med afspærringsventiler.
Ved B-kobling skal anbringes et tydeligt skilt med  

 påskrift »Stigrør«.
 (6.2.4, stk. 1) Der henvises til kap. 12.4.
Stk. 2.  Storzkoblingerne udføres som angivet i DS 752  

 om A-, B- og C-fastkoblinger med metallisk pakflade og dækslerne udføres som  

 angivet i DS 757 om A-, B- og C-slutdæksler med gummipakning.
I alle dæksler  

 skal der være et 2 mm aflastningshul.
Stk. 3.  Stigrør, herunder afgreninger på etagerne, skal  

 kunne tømmes for vand ved aftapning gennem B-koblingen eller en  

 bundaftapningsventil.
Fra bundaftapningsventilen skal der føre en fast  

 rørledning til gulvafløb eller lignende.
 Stk. 4.  Skilte udføres i overensstemmelse med DS 734 om  

 sikkerhedsskilte med mindst 50 mm høje bogstaver.
 (6.2.4, stk. 4) Der henvises iøvrigt til Arbejdstilsynets  

 bekendtgørelse nr. 518 af 17. juni 1994 om sikkerhedsskiltning og anden form  

 for signalgivning.
6.2.5 Nødbelysning og panikbelysning Stk. 1.  Nødbelysning i flugtveje skal udføres med  

 belyste skilte efter DS 734 om sikkerhedsskilte over eller umiddelbart ved  

 udgangsdøre, suppleret i fornødent omfang med belyste skilte med  

 retningsangivelse, så der fra et vilkårligt punkt i flugtvejen kan ses en  

 henvisning til udgang.
(6.2.5, stk. 1) Nødbelysning omfatter belyste skilte ved udgangsdøre i  

 flugtveje.
Panikbelysning omfatter belysning af gulvarealer i flugtveje.
Der  

 henvises iøvrigt til Arbejdstilsynets bekendtgørelse nr. 518 af 17. juni 1994  

 om sikkerhedsskiltning og anden form for signalgivning.
Stk. 2  Panikbelysning skal give mindst 1 lux på  

 gulvarealer i flugtveje og på flugtvejsarealer i det fri.
Panikbelysning skal  

 træde i funktion umiddelbart efter en utilsigtet afbrydelse af  

 strømforsyningen til belysningen i flugtvejen og skal opretholdes i mindst 30  

 minutter.
 Installationer for nødbelysning og panikbelysning skal udføres efter  

 stærkstrømsbekendtgørelsens bestemmelser af maj 1993.
6.2.6 Brandventilation Stk. 1.  Brandventilation skal udføres kontrolleres og  

 vedligeholdes i overensstemmelse med Dansk Brandteknisk Instituts  

 brandtekniske vejledning nr. 27, Brandventilation.
 (6.2.6, stk. 1) I et lokale med sprinklerinstallation, må  

 brandventilationens automatik først åbne for ventilationen, når  

 sprinkleranlægget er udløst.
 Stk. 2.  Brandventilationsåbninger skal udføres som:
- tagelement med kort kollapstid eller - lemme, som åbner automatisk ved detektering af temperaturstigning, røg  

 eller andet brandkendetegn som lokal detektering, eller - lemme, som åbner automatisk ved detektering af temperaturstigning, røg  

 el ler andet brandkendetegn som område detektering.
 Stk. 3.  Ved anvendelse af tagelement med kort  

 kollapstid eller lemme, som åbner automatisk ved detektering af  

 temperaturstigning, røg eller andet brandkendetegn som lokaldetektering skal  

 mindst 20 pct. af det frie åbningsareal være manuelt oplukkelige lemme.
 Stk. 4.  Brandventilationslemme kan med  

 kommunalbestyrelsens godkendelse udføres som lemme, som kun kan åbnes  

 manuelt.
 Stk. 5.  Brandsektioner med brandventilation skal  

 forsynes med røgskærme, der opdeler den øverste del af brandsektionen (ca.  

 1/3 af rumhøjden) i afsnit på højst 2.000 (m2) etageareal.
6.3 Afstandsforhold Stk. 1.  Bygninger, der opføres nærmere naboskel, vej-  

 eller stimidte end 2,5 m, skal udføres med brandvæg mod naboskel, vej eller  

 sti.
 (6.3, stk. 1 - 6) De angivne brandmæssige afstande er minimumskrav,  

 som altid skal respekteres, selvom bestemmelserne i kapitel 3 om bebyggelsens  

 højde- og afstandsforhold eventuelt giver mulighed for mindre afstande.
 Brandmæssige afstande måles vandret uden hensyn til terrænforskelle.  

 Afstandene er den mindste frie afstand mellem en bygning og naboskel, vej-  

 eller stimidte eller anden bebyggelse på samme grund.
 Bestemmelserne om udførelse af brandvæg er angivet i kap. 6.4.
 Stk. 2.  Bygninger med udvendige overflader mindst som  

 klasse 1 beklædning skal holdes i en afstand af mindst 2,5 m fra naboskel  

 samt vej- og stimidte.
 Stk. 3.  Bygninger med udvendige overflader, som er  

 ringere end klasse 1 beklædning, skal holdes i en afstand af mindst 5 m fra  

 naboskel samt vej- og stimidte.
 (6.3, stk. 2 og 3) De i stk. 2 og 3 angivne afstande angår kun  

 bygningens ydervæg mod naboskel samt vej- og stimidte.Stk. 4. Bygninger, der  

 udføres med tag af strå eller andet materiale, som ikke er en brandmæssig  

 egnet tagdækning, klasse T tagdækning, skal holdes i en afstand af mindst 10  

 m fra naboskel samt vej- og stimidte.
Stk. 5.  For tagudhæng, vindskeder, lætage over døre,  

 gesimser og lignende mindre bygningsdele kan de i stk. 2, 3 og 4 angivne  

 afstande nedsættes med 0,5 m.
 Stk. 6.  Bygninger på samme grund betragtes som en  

 bygning med hensyn til opdeling i brandceller og brandsektioner, når  

 afstanden mellem bygningerne er mindre end summen af de afstande, de enkelte  

 bygninger mindst skulle have til naboskel.
 (6.3, stk. 6) Bestemmelsen medfører ingen supplerende krav til  

 konstruktioner i bygninger, som kan være omfattet af samme brandmæssige enhed  

 - brandcelle eller brandsektion.
6.4 Brandvægge og brandsektionsvægge 6.4.1 Udførelse Stk. 1.  En brandvæg skal udføres mindst som BS-væg 120,  

 og den skal under brand bevare sin stabilitet, uanset fra hvilken side væggen  

 brandpåvirkes.
 Stk. 2.  En brandsektionsvæg skal udføres mindst som  

 BS-væg 60, og den skal under brand bevare sin stabilitet, uanset fra hvilken  

 side væggen brandpåvirkes.
 (6.4.1, stk. 2) I Bygge- og Boligstyrelsens orienteringsskrivelse af  

 17. april 1985 er nærmere forklaret kravet vedrørende stabilitet for  

 brandsektionsvægge.
 Stk. 3.  Brandvægge og brandsektionsvægge skal føres op  

 over taget med en forsvarligt afdækket brandkam af samme konstruktion som den  

 underliggende væg med en højde af mindst 0,3 m målt vinkelret på tagfladen.  

 Murede brandkamme skal have vandrette skifter.
Stk. 4.  Brandkam kan erstattes med en sikring af  

 tagkonstruktionen langs væggen.
Sikringen skal udføres mindst som  

 BD-bygningsdel 60 i en bredde af mindst 1,0 m langs væggen  

 (Brandkamserstatning). Konstruktionen skal være forsvarligt understøttet og  

 fastgjort til væggen eller nærmeste spær.
Væggen skal føres helt op og i tæt  

 forbindelse med tagdækningen (den yderste tagdækning).
(6.4.1, stk. 4) Brandkamserstatning udføres i 1 m bredde langs begge  

 sider af væggen.
Der stilles ingen særlige krav til brandmodstandsevnen for  

 de konstruktioner, som bærer brandkamserstatningen.
Over væggen må kun  

 placeres en brandmæssigt egnet klasse T tagdækning.
 Stk. 5.  Brandkam efter stk. 3 og 4 kan udelades over  

 brandsektionsvægge i 1-etages bygninger, hvis tagkonstruktionen ikke  

 indeholder brændbare materialer bortset fra tagdækningen samt lægter og spær.  

 Væggen skal føres helt op og i tæt forbindelse med tagdækningen (den yderste  

 tagdækning).
Stk. 6.  Når taget på en bygning, der er nærmere  

 naboskel, vej- eller stimidte end 2,5 m, har hældning mod dette, skal  

 brandkammen føres op til en sådan højde, at der opnås mindst 2,5 m afstand  

 fra dette til taget.
Er brandvæggen uden brandkam, eller har denne ikke  

 tilstrækkelig højde, skal der udføres brandkamserstatning inden for en  

 afstand af mindst 2,5 m fra naboskellet.
(6.4.1, stk. 6) Brandkammens højde bestemmes ved måling af afstanden  

 til taget i et vandret plan gennem brandkammens øverste punkt.
Udførelse af  

 taget som BD-bygningsdel 60 i 2,5 m's bredde omfatter også tagets bærende  

 konstruktion.
Stk. 7.  Hvis taget på en bygning har hældning på mere  

 end 1:8 mod en brandsektionsvæg, skal brandkammen føres op i en sådan højde,  

 at der mellem brandkammen og tagfladen opnås en vandret afstand på mindst 2,5  

 m.
I stedet for brandkam kan der udføres brandkamserstatning mindst som  

 BD-bygningsdel 60 langs begge sider af væggen indenfor en vandret afstand på  

 mindst 2,5 m fra brandsektionsvæggen.
 (6.4.1, stk. 7) Hvis der udføres ensidig brandkamserstatning, hvor  

 brandsektionsvæggen f.eks. kun udføres på den ene af 2 adskilte bygninger,  

 omfatter kravet til konstruktionens brandmodstandsevne også tagets bærende  

 konstruktion.
Stk. 8.  Hvis der ved en brandsektionsafgrænsning er  

 forskellig bygningshøjde, skal taget over den lavere del udføres mindst som  

 BD-bygningsdel 60 uden åbninger inden for en afstand af mindst 5,0 m fra den  

 højere del.
Dette gælder dog ikke, når den højere del har BS-væg 60 uden  

 åbninger over taget på den lavere del af bygningen.
 (6.4.1, stk. 8) Udførelse af taget som BD-bygningsdel 60 i 5,0 m  

 bredde omfatter også tagets bærende konstruktion.
Stk. 9.  Brandvægge og brandsektionsvægge skal ved  

 ydervægge af BS-konstruktion sammenbygges med disse.
Ved ydervægge af  

 BD-konstruktion skal brandvægge og brandsektionsvægge mindst føres frem til  

 indersiden af den udvendige beklædning.
Stk. 10.  Bygningskonstruktioner, skorstene,  

 ventilationskanaler, slangeskabe, rør, kabler og lignende må ikke indbygges i  

 en brandvæg eller en brandsektionsvæg, så væggens brandmodstandsevne eller  

 stabilitet forringes.
Taglægter kan føres ubrudt igennem brandvægge og  

 brandsektionsvægge uden brandkam, når mellemrummet mellem lægterne udfyldes  

 med ubrændbart materiale.
 Stk. 11.  Hvis der ved en brandsektionsafgrænsning er  

 mulighed for vinkelsmitte, skal ydervægge udføres som mindst BS-væg 60 uden  

 åbninger, så vinkelsmitte ikke kan finde sted inden for en afstand af mindst  

 2,5 m fra sektionsafgrænsningen.
(6.4.1, stk. 11) Mulighed for vinkelsmitte kan normalt anses at være  

 til stede, hvor vinklen mellem facaderne er mindre end 135 grader.
De angivne  

 2,5 m skal måles enten langs en af facadelinierne eller på skrå over  

 hjørnet.
6.4.2 Sikring og markering Stk. 1.  Opføres en fælles brandvæg over skel, skal det  

 sikres, at den ikke helt eller delvis fjernes af nogen af ejerne, og at der  

 ikke foretages nogen bygningsmæssig ændring ved den, uden at ejerne er enige  

 herom.
Betingelserne for fælles brandvægge skal tinglyses på de pågældende  

 ejendomme.
Stk. 2.  Fremgår en brandvægs- eller en  

 brandsektionsvægs placering ikke af bygningens ydre, kan kommunalbestyrelsen  

 stille krav om, at der udføres en udvendig markering til redningsberedskabets  

 orientering.
Markeringen skal udføres i overensstemmelse med DS 734 om  

 sikkerhedsskilte.
 (6.4.2, stk. 2) Der henvises iøvrigt til Arbejdstilsynets  

 bekendtgørelse nr. 518 af 17. juni 1994 om sikkerhedsskiltning og anden form  

 for signalgivning.
6.4.3 Gennembrydninger Stk. 1.  Gennemføringer for installationer i brandvægge  

 og brandsektionsvægge skal lukkes tæt, så adskillelsernes brandmæssige  

 egenskaber ikke forringes.
 Stk. 2.  Åbninger i brandsektionsafgrænsende vægge og  

 etageadskillelser skal lukkes med dør, port eller lem mindst som BD-dør 60.
Stk. 3.  Dør i brandsektionsvæg mellem gange, der er  

 flugtveje, skal udføres med automatisk branddørlukningsanlæg.
Døren skal  

 udføres mindst som F-dør 60.
6.5 Flugtveje 6.5.1 Generelt Stk. 1.  Flugtveje skal udformes på overskuelig måde som  

 gange og trapper, der giver betryggende mulighed for, at personer kan bringe  

 sig i sikkerhed på terræn i det fri.
Flugtveje må ikke indrettes til andre  

 formål end trafik.
Gange kan dog indrettes til formål, som ikke medfører  

 væsentlig forøget brandbelastning eller reducerer gangenes funktion som  

 flugtveje.
 (6.5.1, stk. 1) Elevatorer, rullende trapper og rullende fortove kan  

 ikke betragtes som flugtveje.
 Flugtveje skal også opfylde bestemmelserne i kap. 4.2 om  

 adgangsforhold.
Stk. 2.  Overflader på vægge og lofter i flugtveje skal  

 udføres mindst som klasse 1 beklædning.
På vægge i gange kan der dog opsættes  

 klasse 2 beklædning til en højde af 1,2 m over gulv.
 Stk. 3.  Gulvbelægninger i flugtveje skal være  

 brandmæssigt egnede, klasse G gulvbelægninger.
 (6.5.1, stk. 3) Bestemmelsen omfatter gulvbelægning såvel i gange som  

 på ramper og trapper.
 Stk. 4.  Port, gennemgang og tilsvarende passage, der er  

 flugtvej eller adgangsvej for redningsberedskabet, skal udgøre en selvstændig  

 brandsektion.
 Stk. 5.  Flugtvej for en bolig - eller erhvervsenhed må  

 ikke føres gennem anden bolig- eller erhvervsenhed.
 (6.5.1, stk. 5) Kun flugtveje, der er fællesarealer, kan være  

 flugtveje for flere uafhængige enheder.
6.5.2 Flugtvejsforhold Stk. 1.  En brandcelle på indtil 150 (m2), beregnet for  

 højst 50 personer, skal have dør til gang, som i modstående retninger fører  

 til 2 af hinanden uafhængige udgange.
Afstanden fra brandcellens dør til  

 nærmeste udgang må ikke overstige 25 m.
 (6.5.2, stk. 1) Eksempler herpå er soverum i hoteller og  

 plejeinstitutioner, opholdsrum i daginstitutioner, undervisningslokaler samt  

 kontorlokaler.
Stk. 2.  En brandcelle på over 150 (m2), beregnet for  

 højst 50 personer, skal have mindst 2 døre til flugtvejsgang, som i  

 modstående retninger fører til 2 af hinanden uafhængige udgange.
Dørene skal  

 være placeret i eller umiddelbart ved brandcellens modstående ender.  

 Afstanden fra et vilkårligt punkt i brandcellen til nærmeste dør til gang må  

 ikke overstige 25 m.
Afstanden fra hver af brandcellens døre til nærmeste  

 udgang må ikke overstige 25 m.
 (6.5.2, stk. 2) Eksempler herpå er store undervisningslokaler og  

 storrumskontorer.
Stk. 3.  En brandcelle, beregnet for mere end 50  

 personer, skal have mindst 2 flugtveje, der er uafhængige af hinanden helt  

 til terræn i det fri, placeret i eller umiddelbart ved brandcellens  

 modstående ender.
Afstanden fra et vilkårligt punkt i brandcellen til  

 nærmeste udgang må ikke overstige 25 m.
Udgangsdøre fra brandcellen samt  

 flugtveje og døre i flugtveje skal have en samlet bredde på mindst 10 mm for  

 hver person, brandcellen er beregnet til.
Den samlede flugtvejsbredde skal  

 fordeles ligeligt på de uafhængige flugtveje.
 (6.5.2, stk. 3) Eksempler herpå er forsamlingslokaler, butikker og  

 storrumskontorer.
Døre til flugtveje fra brandceller, hvor flugtvejsforholdene er udført  

 efter bestemmelserne i stk. 1, 2 og 3, skal have en bredde på mindst 9 M  

 efter bestemmelserne i kap. 4.2 om døre i adgangsveje.
Se også kap. 6.5.5,  

 stk. 3.
 Stk. 4.  En brandcelle skal have mindst 1 redningsåbning  

 for hver påbegyndt 10 personer, som brandcellen er beregnet til, bortset fra  

 en brandcelle med flugtveje som angivet i stk. 3.
 Stk. 5.  Bestemmelserne i stk. 1 og 2, 1. punktum samt  

 stk. 4, gælder ikke for brandceller med døre til terræn i det fri.
Stk. 6.  Fra gårdareal (herunder atriumgård og lysgård),  

 som helt er omgivet af bygninger eller konstruktioner, skal der være mindst 2  

 af hinanden uafhængige udgange placeret i eller umiddelbart ved gårdarealets  

 modstående ender.
Er den omgivende bebyggelse opdelt i brandceller og  

 brandsektioner som foreskrevet for beboelsesbygninger i 6.8, skal gårdarealet  

 have mindst 1 udgang.
 Stk. 7.  Udgang fra flugtvej skal være dør til terræn i  

 det fri, dør til trappe og dør til anden gang, der er flugtvej, hvis gangen  

 har dør til terræn i det fri eller til trappe.
 (6.5.2, stk. 7) Trappe, som er flugtvej, skal have dør til terræn i  

 det fri, jf. kap. 6.5.4, stk. 1.
6.5.3 Gange Stk. 1.  Gang, der er flugtvej, skal udgøre en  

 selvstændig brandcelle.
Dør mellem gang og de rum, den betjener, skal udføres  

 mindst som BD-dør 30-M, dog mindst som BD-dør 30 mod oplags- og depotrum.
Dør  

 mellem gang og trappe, der er flugtvej, skal udføres mindst som F-dør 30.  

 Selvlukkende døre må kun fastholdes i åben stilling ved hjælp af et  

 automatisk branddørlukningsanlæg.
 (6.5.3, stk. 1) Kravet omfatter ikke døre mellem gang og baderum,  

 wc-rum og lignende.
 En BD-dør 30-M er en en-fløjet BD-dør 30, som ikke er forsynet med  

 lukkeanordning og derfor ikke er selvlukkende.
 Stk. 2.  Gang, der er flugtvej, skal opdeles med  

 selvlukkende, røgtætte døre med automatisk branddørlukningsanlæg, hvis  

 længden af gangen er større end 50 m.
6.5.4 Trapper, trapperum og elevatorskakte Stk. 1.  Trappe, der er flugtvej, skal - bortset fra  

 udvendige trapper i 2-etages bygninger - anbringes i trapperum, der har  

 direkte udgang til terræn i det fri.
Et trapperum skal udgøre en selvstændig  

 brandsektion.
Brandsektionsvægge omkring trapperum kan udføres uden brandkam,  

 men skal føres helt op og i tæt forbindelse med tagdækningen (den yderste  

 tagdækning).
 (6.5.4, stk. 1) En udvendig trappe behøver ikke at være brandmæssigt  

 adskilt fra bygningen.
 Udgang gennem et vindfang, der er adskilt fra andre rum i bygningen  

 som et trapperum, anses for at være udgang direkte til det fri fra  

 trapperum.
 Der skal udføres en brandsektionsadskillende konstruktion mellem trapperum  

 og tagetage, hvis trapperummet ikke føres op gennem tagetagen.
 Stk. 2.  Trapper, der er flugtveje, skal udføres mindst  

 som BS-bygningsdel 30. I 2-etages bygninger kan trapper dog udføres mindst af  

 klasse B materialer.
 (6.5.4, stk. 2) Trapper af klasse B materiale og uden krav til  

 brandmodstandsevnen i 2-etages bygninger omfatter såvel trapper i trapperum  

 som udvendige trapper.
 Stk. 3.  Afstanden mellem 2 trapper, som hører til samme  

 flugtvej, må højst være 50 m.
 (6.5.4, stk. 3) Ved 2 trapper, der hører til samme flugtvej, forstås  

 trapper, til hvilke der skal være adgang efter bestemmelserne i kap. 6.5.2,  

 stk. 1 - 3.
 Stk. 4.  I en bygning, hvor underkant af redningsåbning  

 i øverste etage ligger mere end 10,8 m over terræn, skal adgang fra trapperum  

 til etage med kælderfunktion ske over det fri eller gennem luftsluse.
Stk. 5.  I en bygning, hvor underkant af redningsåbning  

 i øverste etage ligger mere end 23 m over terræn, og i bygning, hvor  

 redningsåbninger ikke kan nås af redningsberedskabets stiger, skal der være  

 adgang til sikkerhedstrappe.
I trapperummet skal der installeres stigrør til  

 brandslukning.
Ligger gulvet i øverste etage mere end 45 m over terræn, kan  

 kommunalbestyrelsen stille yderligere krav til sådanne bygninger.
 (6.5.4, stk. 5) Kravet om adgang til sikkerhedstrappe gælder for alle  

 etager i bygningen uanset højde i forhold til terræn.
Stk. 6.  En sikkerhedstrappe er en trappe i selvstændigt  

 trapperum, hvortil der kun er adgang fra det fri og fra luftsluse.
Dør mellem  

 trapperum og luftsluse skal være mindst BD-dør 30. Døren skal være  

 uaflåselig.
Trapperummet må ikke indeholde brændbart materiale bortset fra  

 håndlister.
Stk. 7.  En luftsluse til sikkerhedstrappe er et rum,  

 der har mindst en side, der er helt åben til det fri i sin fulde bredde over  

 værnet.
En luftsluses dybde fra facadelinien må højst være 2 gange slusens  

 bredde i facaden.
En luftsluse til kælder skal enten være åben direkte til  

 det fri eller gennem en lys-kasse.
Den fri åbning skal have et areal på  

 mindst 2 (m2) for hver adgang fra slusen til kælderen, og ingen side i  

 åbningen må være mindre end 0,8 m. Åbningen kan afskærmes eller dækkes med  

 riste, balustre, gitre m.v.
Arealet af riste m.v. må højst udgøre 5 pct. af  

 åbningsarealet.
En luftsluse må ikke indeholde brændbart materiale bortset  

 fra håndlister.
Stk. 8.  Elevatorskakte samt rum for drivmaskineri,  

 apparater og tovskiver skal udgøre selvstændige brandsektioner med døre og  

 lemme mindst som BD-dør 30. Brandsektionsvægge omkring elevatorskakte kan  

 udføres uden brandkam, men skal føres helt op og i tæt forbindelse med  

 tagdækningen (den yderste tagdækning). Tagfladen skal på undersiden udføres  

 mindst som klasse 1 beklædning.
Elevatorskakte i trapperum kan udføres med  

 begrænsninger af tæt, ubrændbart materiale.
Elevatordøre i fælles forrum skal  

 dog udføres mindst som BD-dør 60. Adgang fra elevator til kælder skal ske  

 gennem forrum med døre mindst som BD-dør 30.
(6.5.4, stk. 8) Der henvises til kap. 12.7 om installation af  

 elevatoranlæg.
Vedrørende fælles forrum henvises til kap. 6.8.2, stk. 4.
 Stk. 9.  Trapperum med sidelysvinduer skal for hver  

 etage være forsynet med et let tilgængeligt og oplukkeligt vindue.
 (6.5.4, stk. 9) Vinduerne bør have en højde og en bredde på mindst 0,5  

 m.
 Stk. 10.  Trapperum uden sidelysvinduer skal udføres på  

 følgende måde:
a.
Trapperummet skal foroven forsynes med røglem til det fri.
Røglemmens  

 gennemstrømningsareal skal mindst være 1 (m2). Åbningsmekanismen skal til  

 enhver tid let kunne betjenes fra trapperummets indgangsetage ved et greb  

 anbragt på et iøjnefaldende sted og afmærket med tydelig på skrift  

 »Røglem«.
Lemmen skal iøvrigt udføres kontrolleres og vedligeholdes  

 i overensstemmelse med Dansk Brandteknisk Instituts brandtekniske vejledning  

 nr. 27 som minimum med manuelt oplukkelige lemme.
 (6.5.4, stk. 10a) Betjeningskassen for åbnemekanismen kan forsynes med  

 en aflåselig metallåge (uden glas) efter nærmere aftale med  

 redningsberedskabet.
b.
Trappen skal enten udføres med en lysningsbredde på mindst 0,2 m, eller  

 der skal på hver etage være tilslutning til stigrør til brandslukning.
6.5.5 Døre i flugtveje Stk. 1.  Døre i flugtveje skal åbne i flugtretningen og  

 let kunne passeres i flugtretningen uden brug af nøgle eller særligt værktøj.
 Stk. 2.  To-fløjede døre skal forsynes med beslag, der  

 åbner begge dørfløje ved betjening af et enkelt greb placeret i bekvem højde  

 over gulv.
 (6.5.5, stk. 2) Beslag som f.eks et trykgreb eller vandrette stænger,  

 der åbnerbegge dørfløje ved tryk mod døren, eller en paskvil, der enten  

 betjenes ved nedadgående bevægelse af et lodret greb eller ved et almindeligt  

 vandret dørhåndtag, er eksempler på beslag, der kan anvendes til to-fløjede  

 døre.
 Hvor døre i flugtveje samtidig er branddøre, der ifølge DS 1070 skal  

 være selvlukkende, skal anvendes beslag, som ikke sætter lukkefunktionen ud  

 af drift, f.eks selvlukkende paskvil.
 Stk. 3.  Døre i flugtveje fra lokaler, der tilsammen er  

 indrettet til mere end 150 personer, skal have en fri bredde på mindst 1,0 m.
(6.5.5, stk. 3) 1 m fri dørbredde er et mindstekrav.
Bestemmelserne i  

 kap. 6.5.2, stk. 3 kan medføre større dørbredder.
 Stk. 4.  Automatiske døre og porte samt skydedøre,  

 drejedøre og døre, der ved tælleapparater, kasseopstillinger eller lignende  

 ikke er frit tilgængelige, medregnes ikke som flugtveje.
6.6 Redningsforhold 6.6.1 Redningsåbninger Stk. 1.  En redningsåbning er et vindue, en lem eller en  

 dør i ydervæg og tagflade, som kan nås af redningsberedskabets stiger, og som  

 personer kan reddes ud igennem.
Solafskærmninger og lignende må ikke  

 forhindre brugen af redningsåbninger.
Redningsåbninger skal let og uhindret  

 kunne åbnes og skal kunne fastholdes i en stilling, der såvel indefra som  

 udefra giver fri passage.
Stk. 2.  Redningsåbninger skal have en fri åbning, som  

 har en højde og en bredde, der tilsammen er mindst 1,5 m.
Højden skal være  

 mindst 0,6 m og bredden mindst 0,5 m.
Er underkant af redningsåbning højst  

 2,0 m over terræn, kan højden dog nedsættes til 0,5 m.
I tagflader skal  

 redningsåbninger i åben stilling have en fri højde på mindst 0,8 m, når  

 underkant af redningsåbning er mere end 10,8 m over terræn.
 Stk. 3.  Er underkant af redningsåbninger i øverste  

 etage mere end 10,8 m over terræn, skal redningsåbninger i alle etager i  

 bygningen, bortset fra redningsåbninger i tagfladen, udføres enten som dør  

 eller som drejevindue, sidehængt vindue, sidehængt lem eller skydevindue med  

 en fri åbning som angivet i stk. 2.
 Stk. 4.  Fra gulv til underkant af redningsåbninger må  

 der højst være 1,2 m.
Stk. 5.  I tagrum, hvor gulvet ligger mere end 5,5 m  

 over terræn, skal redningsåbninger i tagfladen (herunder kviste) anbringes,  

 så den vandrette afstand mellem tagkanten og underkant af åbningen ikke er  

 større end 1,4 m.
Er åbningen i flugt med tagfladen, skal der være en mindst  

 0,2 m bred trædeplade anbragt højst 0,8 m over gulvet og højst 0,4 m under  

 åbningens underkant.
6.6.2 Arealer til redning og slukning Stk. 1.  Brandslukningsmateriel skal kunne føres frem  

 til enhver dør til det fri.
Højst 40 m fra dørene målt i ganglinien skal der  

 være en mindst 2,8 m bred, befæstet kørevej.
Stk. 2.  Redningsberedskabets bærbare stiger skal kunne  

 føres frem til redningsåbningerne.
Hvor underkant af redningsåbninger er mere  

 end 10,8 m over terræn, skal der være et mindst 4,0 m bredt  

 brandredningsareal udformet, så redningsberedskabets kørbare stiger kan føres  

 frem til de krævede redningsåbninger.
 (6.6.2, stk. 2) Ved udformning af brandredningsareal tages bl.a.  

 stilling til arealets befæstelse og hældning samt placering i forhold til  

 bygningen med henblik på at sikre de bedst mulige arbejdsbetingelser for  

 redningsberedskabets kørbare stiger.
 Et brandredningsareal skal fremtræde tydeligt som kørevej.
 Stk. 3.  Porte eller lignende anbragt i adgangsarealer  

 må kun forsynes med lås efter kommunalbestyrelsens tilladelse.
 (6.6.2, stk. 3) Se også kap. 2.1.4, stk. 3 og 4 samt kap. 6.5.1, stk.  

 4.
6.7 Konstruktive forhold 6.7.1 Generelt Stk. 1.  Bygningsdele skal sammenbygges, så den samlede  

 konstruktion i brandmæssig henseende ikke er ringere end, hvad der kræves for  

 de enkelte bygningsdele i konstruktionen.
6.7.2 Konstruktioner Stk. 1.  I bygninger med 1 etage skal bærende  

 konstruktioner udføres mindst som BD-bygningsdel 30 i bygninger med et  

 etageareal på højst 600 m2 og mindst som BD-bygningsdel 60 i bygninger med et  

 større etageareal.
 (6.7.2, stk. 1 - 7) Bærende konstruktioner omfatter vægge, søjler,  

 bjælker samt etageadskillelser, altangange og altaner.
Stk. 2.  Uanset bestemmelserne i stk. 1 stilles ingen  

 krav til brandmodstandsevnen for de bærende konstruktioner i bygninger i 1  

 etage med let tagkonstruktion, såfremt der i tagfladen findes jævnt fordelte  

 brandventilationsåbninger med et frit åbningsareal på mindst 5 pct. af  

 tagfladen.
Dog skal bærende konstruktioner i bygninger med mere end 600 (m2)  

 etageareal udføres mindst som BD-bygningsdel 30, hvis konstruktionen bærer  

 mere end 200 (m2) tagkonstruktion, og mindst som BD-bygningsdel 60, hvis den  

 bærer mere end 600 (m2) tagkonstruktion.
 (6.7.2, stk. 2) Det areal af tagkonstruktionen, som kan udløse særlige  

 krav til brandmodstandsevne for en bærende konstruktionsdel f.eks. en søjle,  

 bedømmes efter de sædvanlige regler for fordeling af last ved beregning af  

 bærende konstruktioner.
 Stk. 3.  I bygninger med 1 etage og kælder skal  

 etageadskillelsen over kælder samt de konstruktioner, der bærer  

 etageadskillelsen, udføres mindst som BS-bygningsdel 60.
 (6.7.2, stk. 3) De bærende konstruktioner i stueetagen udføres mindst  

 som angivet i stk. 1 eller 2.
 Stk. 4.  I bygninger med mere end 1 etage, hvor gulv i  

 øverste etage ikke er mere end 12 m over terræn, skal bærende konstruktioner  

 til og med gulvet i øverste etage udføres mindst som BS-bygningsdel 60.
 Stk. 5.  I bygninger, hvor gulv i øverste etage er mere  

 end 12 m over terræn, skal bærende konstruktioner i bygningens øverste 12 m -  

 regnet fra gulv i øverste etage - udføres mindst som BS-bygningsdel 60. De  

 bærende konstruktioner i den underliggende del af bygningen, som bærer højere  

 beliggende etager, skal udføres mindst som BS-bygningsdel 120.  

 Etageadskillelser, altangange og altaner samt konstruktioner, der kun bærer  

 en etageadskillelse, kan dog udføres mindst som BS-bygningsdel 60 uanset  

 beliggenhed over terræn.
 (6.7.2, stk. 5) Etageadskillelser kan udføres som BS-bygningsdel 60,  

 uanset hvilken funktion etageadskillelsen har i bygningen.
 Stk. 6.  Bærende konstruktioner i bygningers øverste  

 etage samt adskillende væg- og loftskonstruktioner mod uudnytteligt tagrum  

 skal udføres mindst som BD-bygningsdel 30.
 (6.7.2, stk. 6) Spærkonstruktioner er også omfattet af bestemmelsen,  

 hvis der er risiko for progressivt kollaps, og når spærene har indflydelse på  

 andre bærende bygningsdeles stabilitet.
 Stk. 7.  En altan, der kun betjener en enkelt  

 brandcelle, kan udføres med bærende konstruktioner, der ikke er  

 BS-bygningsdel 60, på følgende betingelser:
a.
Altanen skal fastgøres til BS-bygningsdele 60 med ubrændbare  

 materialer, som har et smeltepunkt på mindst 850 graderC, b.
Bærende altankonstruktioner skal udføres af ubrændbare materialer og  

 stabiliteten af den enkelte altan skal bevares, hvis der ved brand sker svigt  

 i konstruktionen i en vilkårlig af de øvrige altaner, c.
Rækværk og altanplade skal udføres som let konstruktion, og d.
Undersiden af altanplader af brændbart materiale skal udføres mindst  

 som klasse 1 beklædning.
 Stk. 8.  Ikke-bærende ydervægge skal udføres mindst som  

 BD-bygningsdel 30.
6.7.3 Tage Stk. 1.  Tagdækninger skal være brandmæssigt egnede  

 tagdækninger, klasse T tagdækninger.
 (6.7.3, stk. 1) Tagdækninger, som ikke er brandmæssigt egnede klasse T  

 tagdækninger, kan benyttes på avls- og driftsbygninger, jf. kap. 6.18.2, stk.  

 6.
 Stk. 2.  Ovenlys af brændbart materiale må højst udgøre  

 15 pct. af tagfladens areal og det enkelte ovenlys må højst være 15 (m2).
 Stk. 3.  I bygninger med 1 etage kan tage udføres af  

 ikke let antændelige tagelementer med kort kollapstid.
6.7.4 Overflader Stk. 1.  Ydervægge i bygninger med 1 etage skal udføres  

 med udvendige overflader mindst som klasse 2 beklædning.
Stk. 2.  Ydervægge i bygninger med mere end 1 etage skal  

 udføres med udvendige overflader mindst som klasse 1 beklædning.
Uden på  

 væggen kan anbringes en regnskærm med bagved liggende ventileret hulrum.  

 Regnskærmen skal udføres mindst af klasse A materiale.
 Stk. 3.  Ydervægge i bygninger, hvor underkant af  

 redningsåbning i øverste etage højst er 23 m over terræn, kan udføres med  

 brystninger, ventilationslemme og tilsvarende mindre partier som klasse 2  

 beklædning, når det samlede areal udgør højst 20 pct. af ydervæggens areal,  

 og når den lodrette udstrækning udgør højst 50 pct. af den enkelte etages  

 højde.
 Stk. 4.  Indvendige væg- og loftsoverflader skal udføres  

 mindst som klasse 1 beklædning.
Stk. 5.  Nedhængte lofter skal udføres af klasse A  

 materialer.
Alle vægge skal føres igennem til undersiden af den overliggende  

 etageadskillelse eller tagkonstruktion.
 (6.7.4, stk. 5) Kravet om klasse A materiale omfatter også  

 ophængningssystemet.
 Væg- og loftsoverflader over det nedhængte loft skal være udført i  

 overensstemmelse med bestemmelserne for overflader i det pågældende rum.
 En loftsbeklædning betragtes som nedhængt loft, såfremt der mellem  

 oversiden af beklædningen og undersiden af den overliggende etageadskillelse  

 eller tagkonstruktion er et sammenhængende hulrum, hvis største højde  

 overstiger 40 mm, og hvis hulrummet tillige har et volumen, der er større end  

 1 (m3).
 Stk. 6.  Brandbeskyttende maling til træ og træbaserede  

 plader skal være godkendt af Boligministeriet og må kun anvendes efter  

 kommunalbestyrelsens tilladelse i hvert enkelt tilfælde.
6.7.5 Isoleringsmaterialer Stk. 1.  Isoleringsmaterialer skal være ubrændbare.
 Stk. 2.  Isoleringsmaterialer, som ikke er ubrændbare,  

 kan dog anvendes følgende steder:
a.
I hule mure, i gulvkonstruktioner på BS-etageadskillelse 60, i  

 terrændæk og krybekælderdæk og i tagkonstruktioner, såfremt den underliggende  

 konstruktion er udført mindst som BD-bygningsdel 30.
b.
Til isolering af ydervægge i beboelsesbygninger og andre bygninger, der  

 kan opføres efter samme brandmæssige bestemmelser, når underkant af  

 redningsåbning i øverste udnyttede etage ikke er mere end 10,8 m over terræn.  

 Isoleringsmaterialet skal dækkes med mindst klasse 1 beklædning uden bagved  

 liggende hulrum og opdeles i felter af højst 50 (m2) samt ud for  

 etageadskillelser og brandcelleafgrænsende vægge.
Opdelingen skal foretages  

 med mindst F-bygningssdel 30 i tæt forbindelse med beklædningen.
 Stk. 3.  Andre konstruktioner, der indeholder  

 isoleringsmaterialer, som ikke er ubrændbare, skal godkendes af  

 Boligministeriet.
6.8 Etageboligbyggeri 6.8.1 Brandceller og brandsektioner m.v.
Stk. 1.  Hver boligenhed skal udgøre en brandcelle.
Er  

 arealet af en boligenhed større end 150 (m2), skal den opdeles i flere  

 brandceller.
Dør mellem boligenhed og trappe skal være mindst BD-dør 30-M.
 (6.8.1, stk. 1) Udover disse regler gælder også de generelle krav i  

 kap. 6.3 - 6.7, idet lempelser og skærpelser af disse krav vil fremgå af  

 bestemmelserne i kap. 6.8.
 BD-dør 30-M mellem boligenhed og fælles trapperum er en lempelse i  

 forhold til bestemmelserne i kap. 6.4.3, stk. 2. Lempelsen gælder ikke, hvor  

 boligenheder har adgang til sikkerhedstrappe via fælles forrum, jf. kap.  

 6.8.2, stk. 4.
 Stk. 2.  Brandcelleafgrænsende vægge skal udføres mindst  

 som BS-bygningsdel 60.
 Stk. 3.  I bygninger med højst 2 etager og kælder skal  

 bærende konstruktioner udføres mindst som BD-bygningsdel 60.
 (6.8.1, stk. 3) Bærende konstruktioner udført som BD-bygningsdel 60 er  

 en lempelse i forhold til de generelle krav til bærende konstruktioner i kap.  

 6.7.2, stk. 4.
 Stk. 4.  For hver 600 (m2) bebygget areal skal der  

 udføres brandsektionering.
 Stk. 5.  Overflader på lofter i bygninger, hvor  

 underkant af redningsåbning i øverste etage ikke er mere end 6,3 m over  

 terræn, skal udføres mindst som klasse 2 beklædning.(6.8.1, stk. 5 og 6)  

 Anvendelse af klasse 2 beklædning er en lempelse i forhold til de generelle  

 krav i kap. 6.7.4, stk. 4.
 Stk. 6.  Indvendige vægoverflader i bygninger, hvor  

 underkant af redningsåbning i øverste etage ikke er mere end 23 m over  

 terræn, skal udføres mindst som klasse 2 beklædning.
6.8.2 Flugtveje Stk. 1.  Fra hver boligenhed skal der være adgang til  

 det fri eller til mindst en trappe, som fører til terræn i det fri.
 (6.8.2, stk. 1) Dette er en lempelse i forhold til de generelle krav i  

 kap. 6.5.2.
 Stk. 2.  Til en trappe, der ikke er sikkerhedstrappe, må  

 der på hver etage højst være adgang til 4 boligenheder.
 (6.8.2, stk. 2) Kravet gælder ikke, når adgang til trapper sker via  

 altangang.
 Stk. 3.  I boligenheder, der er i to etager, og hvor  

 underkant af redningsåbning i øverste etage er mere end 23 m over terræn,  

 skal der enten være en intern trappe i særskilt brandcelle med mindst BD-døre  

 30 til etagerne eller fra hver etage være adgang til trappe til terræn i det  

 fri.
Stk. 4.  I bygninger med sikkerhedstrappe kan adgangen  

 til luftslusen ske gennem et forrum, som er fælles for flere boligenheder.  

 Det samlede areal af enhederne må ikke være større end 600 (m2). Det fælles  

 forrum skal have en bredde på mindst 1,5 m og en længde på højst 6,0 m.
Der  

 må kun være adgang til forrummet fra boligenheder, luftsluse og elevatorer.  

 Dør mellem boligenhed og fælles forrum skal være mindst BD-dør 60.
 (6.8.2, stk. 4) Der stilles ingen brandmæssige krav til døren mellem  

 det fælles forrum og luftslusen.
Stk. 5.  I bygninger, hvor underkant af redningsåbning i  

 øverste etage er mere end 10,8 m over terræn, og hvor adgang til trappe  

 foregår ad altangang, må der højst være 25 m mellem entredøre til  

 boligenheder og døren til trappen.
Der skal være mulighed for rejsning af  

 redningsberedskabets stiger til enderne af altangangen.
Stk. 6.  I bygninger, hvor underkant af redningsåbning  

 ligger mere end 23 m over terræn, og hvor adgang til trappe foregår ad  

 altangang, skal der være adgang til trapper i modsatte retninger fra hver  

 boligenhed.
Der må højst være 25 m fra en entredør til døren til nærmeste  

 trappe.
 Stk. 7.  I bygninger, hvor underkant af redningsåbning i  

 øverste etage er mere end 10,8 m over terræn, må der udføres dørforbindelse  

 mellem trapperum og kælder, når hver boligenhed over stueetagen har altan,  

 som vender mod brandredningsareal.
 (6.8.2, stk. 7) Bestemmelsen er en lempelse af det generelle krav i  

 kap. 6.5.4, stk. 4.
6.8.3 Redningsforhold Stk. 1.  I boligenheder, der ikke har adgang til  

 sikkerhedstrappe, skal hvert beboelsesrum og køkken i selvstændigt rum  

 forsynes med redningsåbning.
Er underkant af redningsåbning mere end 10,8 m  

 over terræn, skal der i mindst et beboelsesrum i hver boligenhed være en  

 redningsåbning udført som angivet i 6.6.1, stk. 3.
(6.8.3, stk. 1) Hvis boligenheden er i 2 etager, skal der være  

 redningsåbninger som angivet i hver af boligenhedens etager.
Bestemmelserne i  

 stk. 1 og 2 er en lempelse i forhold til de generelle krav i kap. 6.6.1.
 Stk. 2.  Redningsåbning kan udelades, når der gennem 2  

 døre fra rummet er adgang til redningsåbninger i naborum, der ikke er i åben  

 forbindelse med hinanden.
(6.8.3, stk. 2) I adskillelse mellem naborum, der ikke må være i åben  

 forbindelse med hinanden, må der gerne være en dør.
Dør til trapperum, der er  

 flugtvej, kan sidestilles med naborum med redningsåbning.
 Ved inddækning af altaner med glaspartier kan reglen i stk. 2 anvendes  

 til at sikre redningsmuligheder fra rum bag altan, som kun har vindue ud mod  

 denne.
 6.9 Hoteller m.v.
 6.9.1 Brandceller og brandsektioner m.v.
Stk. 1.  Hvert soverum med tilhørende forrum, wc- og  

 baderum skal udgøre en selvstændig brandcelle.
Er der til soverummet knyttet  

 et eller flere opholdsrum med egen adgangsdør, skal de enkelte rum udgøre  

 selvstændige brandceller med mindst BD-dør 30-M mellem rummene.
 (6.9.1, stk. 1) Reglerne i kap. 6.9 omfatter foruden hoteller også  

 kroer, pensionater, klublejligheder, kollegier og lignende virksomheder med  

 soverum.
 Udover disse regler gælder også de generelle krav i kap. 6.3 - 6.7,  

 idet lempelser og skærpelser af disse krav vil fremgår af bestemmelserne i  

 kap. 6.9.
 Ved anvendelse af reglerne betragtes to eller flere soverumsafsnit med  

 fælles flugtveje som et afsnit.
Stk. 2.  Soverumsafsnit skal udgøre selvstændige  

 brandsektioner, hvis etageareal ikke må overstige 600 (m2) i bygninger med  

 mere end 1 etage og 2.000 (m2) i 1-etages bygninger.
I brandsektion må  

 antallet af sovepladser ikke overstige 50.
(6.9.1, stk. 2) Ved et soverumsafsnit forstås et eller flere soverum  

 med tilhørende gange, depotrum og andre lokaler med direkte tilknytning til  

 det pågældende soverumsafsnit.
Soverum omfatter også soverum for  

 personale.
 Stk. 3.  Overflader på lofter i soverum i bygninger,  

 hvor underkant af redningsåbning i øverste etage er højst 6,3 m over terræn,  

 skal udføres mindst som klasse 2 beklædning.
 (6.9.1, stk. 3 og 4) Bestemmelserne i stk. 3 og 4 er en lempelse i  

 forhold til de generelle krav i kap. 6.7.4, stk. 4.
 Stk. 4.  Vægoverflader i soverum i bygninger, hvor  

 underkant a redningsåbning i øverste etage er højst 23 m over terræn skal  

 udføres mindst som klasse 2 beklædning.
6.9.2 Flugtveje Stk. 1.  Soverum, hvor underkant af redningsåbning er  

 højst 2,0 m over terræn, kan have dør til gang, som kun i en retning fører  

 til en udgang.
Afstanden til udgangen fra det fjernest liggende soverums dør  

 må højst være 25 m.
 (6.9.2, stk. 1) Bestemmelsen er en lempelse i forhold til de generelle  

 krav om flugtvejsforhold i kap. 6.5.2.
Stk. 2.  Flugtvejsgange, som er længere end 25 m, skal  

 opdeles med selvlukkende, røgtætte døre.
Dørene skal forsynes med automatisk  

 branddørlukningsanlæg.
 (6.9.2, stk. 2) Bestemmelsen er en skærpelse af det generelle krav i  

 kap. 6.5.3, stk. 2.
 Stk. 3.  Dør mellem gang, der er flugtvej, og trappe  

 skal forsynes med automatisk branddørlukningsanlæg.
 (6.9.2, stk. 3) Bestemmelsen er en skærpelse af det generelle krav i  

 kap. 6.5.3, stk. 1.
 Stk. 4.  Døre i adgangsveje fra soverum til flugtvej  

 skal kunne passeres i flugtretningen uden brug af nøgle, låsekort eller  

 særligt værktøj.
6.9.3 Installationer Stk. 1.  I soverumsafsnit med et etageareal på mere end  

 1.000 (m2) skal der udføres nødbelysning og panikbelysning i flugtveje,  

 medmindre alle soverum har dør til terræn i det fri.
 Stk. 2.  I soverumsafsnit med mere end 10 soverum skal  

 der installeres varslingsanlæg, medmindre alle soverum har dør til terræn i  

 det fri.
 Stk. 3.  I soverumsafsnit skal der installeres  

 vandfyldte slangevinder.
6.9.4 Hoteller m.v. med højst 10 sovepladser Stk. 1.  Hoteller m.v. med højst 10 sovepladser kan  

 indrettes i bygninger, der er udført efter bestemmelserne om  

 etageboligbyggeri.
 (6.9.4, stk. 1) Der må i bygningen højst indrettes tilsammen 10  

 sovepladser i soverumsafsnit, der har adgang til samme trappe.
6.10 Plejeinstitutioner 6.10.1 Brandceller og brandsektioner m.v.
Stk. 1.  Hvert soverum med tilhørende forrum, wc- og  

 baderum skal udgøre en selvstændig brandcelle.
Er der til soverummet knyttet  

 et eller flere rum med egen adgangsdør, skal de enkelte rum ud (6.10.1, stk. 1) Reglerne i kap. 6.10 omfatter foruden  

 plejeinstitutioner også sygehjem, plejeboliger, hvilehjem og andre  

 institutioner for plejekrævende personer samt sygehusafsnit med  

 sengestuer.
 Udover disse regler gælder også de generelle krav i kap. 6.3 - 6.7,  

 idet lempelser og skærpelser af disse krav vil fremgå af bestemmelserne i  

 kap. 6.10.
 Ved anvendelsen af reglerne betragtes to eller flere soverumsafsnit  

 med fælles flugtveje som et afsnit.
Stk. 2.  Soverumsafsnit skal udgøre selvstændige  

 brandsektioner, hvis etageareal ikke må overstige 600 (m2) i bygninger med  

 mere end 1 etage og 2.000 (m2) i 1-etages bygninger.
I brandsektion må  

 antallet af sovepladser ikke overstige 50.
(6.10.1, stk. 2) Ved et soverumsafsnit forstås et eller flere soverum  

 med tilhørende gange, vagtrum, opholdsstuer, depotrum og andre lokaler med  

 direkte tilknytning til det pågældende soverumsafsnit.
Soverum omfatter også  

 soverum for personale.
6.10.2 Flugtveje Stk. 1.  Flugtvejsgange, som er længere end 25 m, skal  

 opdeles med selvlukkende, røgtætte døre.
Dørene skal forsynes med automatisk  

 branddørlukningsanlæg.
 (6.10.2, stk. 1) Bestemmelsen er en skærpelse af det generelle krav om  

 røgopdeling af gange i kap. 6.5.3, stk. 2.
Stk. 2.  Gange skal have en bredde på mindst 2,4 m og  

 skal forsynes med håndlister i begge sider.
Trapper skal udføres, så de giver  

 bekvem mulighed for båretransport.
 Stk. 3.  Adskillelse mellem vagtrum og gange, der er  

 flugtveje, kan udføres som F-bygningsdel 30 med dør mindst som F-dør 30.
 (6.10.2, stk. 3) Bestemmelsen er en lempelse i forhold til de  

 generelle krav i kap. 6.5.3, stk. 1.
 Glaspartier af trådglas eller andet specialglas med brandbeskyttende  

 egenskaber kan indgå i en F-adskillelse 30.
 Stk. 4.  Dør mellem gang, der er flugtvej, og trappe  

 skal forsynes med automatisk branddørlukningsanlæg.
 (6.10.2, stk. 4) Bestemmelsen er en skærpelse af det generelle krav i  

 kap. 6.5.3, stk. 1.
 Stk. 5.  Beslag til åbning af døre i flugtveje skal let  

 kunne betjenes af enhver person i institutionen.
6.10.3 Installationer Stk. 1.  I soverumsafsnit med et samlet etageareal på  

 mere end 1.000 (m2) skal der udføres nødbelysning og panikbelysning i  

 flugtveje, medmindre alle soverum har dør til terræn i det fri.
 Stk. 2.  I soverumsafsnit med mere end 10 sovepladser  

 skal der installeres vandfyldte slangevinder.
Stk. 3.  Brandsektioner med soverumsafsnit skal forsynes  

 med automatisk brandalarmanlæg.
Anlægget skal udføres med røgdetektorer i  

 flugtveje (gange og trapper). Påvirkning af 1 detektor skal medføre varsling  

 i alle vagtrum og personaleboliger i institutionen.
I institutioner med  

 automatiske sprinkleranlæg kan opsætning af detektorer i soverum undlades.
Stk. 4.  Bygninger med mere end 1 etage med  

 soverumsafsnit på tilsammen over 1.000 (m2) etageareal skal forsynes med  

 automatisk sprinkleranlæg.
Anlægget skal varsle i alle vagtrum og  

 personaleboliger i institutionen.
Sprinklede brandsektioner må udgøre indtil  

 2.000 (m2) etageareal.
6.10.4 Plejeinstitutioner med højst 10 sovepladser Stk. 1.  Plejeinstitutioner med højst 10 sovepladser kan  

 indrettes i bygninger, der er udført efter bestemmelserne om  

 etageboligbyggeri.
 (6.10.4, stk. 1) Der må i bygningen højst indrettes tilsammen 10  

 sovepladser i soverumsafsnit, der har adgang til samme trappe.
6.11 Forsamlingslokaler 6.11.1 Brandceller og brandsektioner m.v.
 Stk. 1.  Et forsamlingslokale skal udgøre en selvstændig  

 brandcelle og skal adskilles med mindst BD-dør 30-M fra andre rum.
 (6.11.1, stk. 1) Reglerne i kap. 6.11 gælder foruden  

 forsamlingslokaler, også indretning af teatre, biografer, restaurationer,  

 selskabslokaler, mødelokaler, koncertsale, udstillingslokaler, idrætshaller,  

 kirker og andre bygninger og lokaler, der anvendes til lignende formål.
 Udover disse regler gælder også de generelle krav i kap. 6.3 - 6.7,  

 idet lempelser og skærpelser af disse krav vil fremgå af bestemmelserne i  

 kap. 6.11.
 Ved anvendelse af reglerne betragtes to eller flere forsamlingslokaler  

 med fælles flugtveje som et forsamlingslokaleafsnit.
Stk. 2.  Forsamlingslokaleafsnit skal udgøre  

 selvstændige brandsektioner, hvis etageareal ikke må overstige 1.000 (m2) i  

 bygninger med mere end 1 etage og 2.000 (m2) i 1-etages bygninger.
Hvis et  

 forsamlingslokale i en 1-etages bygning er større end 2.000 (m2), skal det  

 udgøre en selvstændig brandsektion, som kan udføres uden automatisk  

 sprinkleranlæg, jf. dog stk. 3.
 (6.11.1, stk. 2) Ved et forsamlingslokaleafsnit forstås et eller flere  

 forsamlingslokaler med tilhørende gange, vestibule, køkken, depotrum og andre  

 lokaler med direkte tilknytning til det pågældende afsnit.
 Stk. 3.  For lokaler, der primært indrettes til brug for  

 udstillinger eller andre formål, der kan indebære forøget brandfare, kan  

 kommunalbestyrelsen forlange udført særlige foranstaltninger for at opnå den  

 brandsikkerhed, der er krævet i 6.1, stk. 1.
 Stk. 4.  Overflader på lofter og vægge i  

 forsamlingslokaler på indtil 100 (m2) kan i enetages bygninger udføres som  

 klasse 2 beklædning.
 (6.11.1, stk. 4) Bestemmelsen er en lempelse af de generelle krav i  

 kap.6.7.4, stk. 4.
 Stk. 5.  Gulvbelægninger i forsamlingslokaler skal være  

 brandmæssigt egnede, klasse G gulvbelægninger.
6.11.2 Flugtveje Stk. 1.  Passage i forsamlingslokaler til udgange skal  

 ske ad frie gangarealer med en bredde på mindst 1,3 m, dog mindst 10 mm for  

 hver person, der skal passere det pågældende gangareal for at komme til  

 udgangene.
Stk. 2.  Antallet af personer i forsamlingslokaler skal  

 regnes til 2 personer pr. (m2) gulvareal.
I forsamlingslokaler med  

 fastmonterede stole og i andre lokaler, som udelukkende benyttes i  

 overensstemmelse med pladsfordelingsplaner godkendt af brandmyndigheden,  

 regnes med det heraf følgende antal personer.
 (6.11.2, stk. 2) Ved udarbejdelse af pladsfordelingsplaner anvendes  

 reglerne i Beredskabsstsyrelsens »Driftmæssige forskrifter for  

 forsamlingslokaler«.
 Stk. 3.  Udgangsdøre fra forsamlingslokaler skal udføres  

 som døre i flugtveje.
 (6.11.2, stk. 3) Til døre i flugtveje stilles særlige krav om bl.a.  

 passagemulighed, åbneretning og mindstebredde, jf. kap. 6.5.5.
6.11.3 Installationer Stk. 1.  I et forsamlingslokale til mere end 150  

 personer og i flugtveje fra forsamlingslokaler, der tilsammen er beregnet til  

 mere end 150 personer, skal der udføres nødbelysning og panikbelysning.
 (6.11.3, stk. 1) Kravet gælder også, hvor flere mindre lokaler kan  

 slås sammen og anvendes som et lokale til mere end 150 personer.
 Stk. 2.  I et forsamlingslokale med et gulvareal på over  

 200 (m2), som ikke har sidelysvinduer, der kan åbnes til det fri, kan  

 kommunalbestyrelsen stille krav om brandventilation.
 (6.11.3, stk. 2) Hvis røgudluftningen ikke kan ske gennem vinduer  

 eller eventuelt gennem yderdøre fra lokalet, kan kommunalbestyrelsen forlange  

 andre udluftningsmuligheder f.eks. udført som brandventilationsåbninger som  

 angivet i kap. 6.2.6.
 Stk. 3.  I et forsamlingslokale til mere end 150  

 personer og i flugtveje fra forsamlingslokaler, der tilsammen er beregnet for  

 mere end 150 personer, skal der installeres vandfyldte slangevinder.
6.11.4 Forsamlingslokaler med tilsammen højst 50 personer Stk. 1.  Forsamlingslokaler med tilsammen højst 50  

 personer kan indrettes i bygninger, der er udført efter bestemmelserne om  

 etageboligbyggeri.
 (6.11.4, stk. 1) Der må i bygningen indrettes forsamlingslokaler  

 beregnet for tilsammen højst 50 personer med adgang til samme trappe.
6.12 Undervisningslokaler 6.12.1 Brandceller og brandsektioner m.v.
Stk. 1.  Hvert undervisningslokale med tilhørende  

 grupperum m.v. skal udgøre en selvstændig brandcelle.
Døre i adskillelser  

 mellem undervisningslokaler og andre rum skal udføres mindst som BD-dør 30-M.
 (6.12.1, stk. 1) Reglerne i kap. 6.12 gælder foruden  

 undervisningslokaler også lokaler, som er nødvendige for eller naturligt  

 knytter sig til undervisningen som f.eks. biblioteksrum, spisestuer,  

 grupperum, specielklasser og gymnastiksale.
 Udover disse regler gælder også de generelle krav i kap. 6.3 - 6.7,  

 idet lempelser og skærpelser af disse krav vil fremgå af bestemmelserne i  

 kap. 6.12.
 Ved anvendelse af reglerne betragtes to eller flere  

 undervisningsafsnit med fælles flugtveje som et afsnit.
 Lokaler, der benyttes til mere end 50 personer, indrettes efter  

 bestemmelserne om forsamlingslokaler i kap. 6.11.
 Stk. 2.  Opdeles et undervisningslokale på over 150 (m2)  

 ved hjælp af skærmvægge, reoler eller lignende, skal afstanden mellem væggens  

 overkant og loft være mindst 1,0 m.
 Stk. 3.  Undervisningsafsnit skal udgøre selvstændige  

 brandsektioner, hvis etageareal ikke må overstige 600 (m2) i bygninger med  

 mere end 1 etage og 2.000 (m2) i 1-etages bygninger.
 (6.12.1, stk. 3) Ved undervisningsafsnit forstås et eller flere  

 undervisningslokaler med tilhørende gange, depotrum og andre lokaler med  

 direkte tilknytning til de pågældende undervisningsafsnit.
Stk. 4.  Overflader på lofter og vægge i  

 undervisningslokaler på indtil 100 (m2) kan i enetages bygninger udføres som  

 klasse 2 beklædning.
Dette gælder ikke for undervisningslokaler, som  

 frembyder særlig fare for brand.
 (6.12.1, stk. 4) Bestemmelsen er en lempelse af de generelle krav i  

 kap. 6.7.4, stk. 4. Eksempler på undervisningslokaler, der frembyder særlig  

 fare for brand, er fysik-, kemi-, sløjd- og formningslokaler samt  

 skolekøkkener.
6.12.2 Flugtveje Stk. 1.  Undervisningslokaler, som frembyder særlig fare  

 for brand, skal have mindst 2 døre til flugtvejsgang, anbragt så langt fra  

 hinanden, at ingen person i lokalet afspærres fra en udgang i tilfælde af  

 brand i lokalet.
 Stk. 2.  Flugtveje og døre i flugtveje skal have en  

 bredde på mindst 10 mm for hver person, der skal passere den pågældende  

 flugtvej for at komme til udgang.
Stk. 3.  Flugtvejsgange, som er længere end 25 m, skal  

 opdeles med selvlukkende røgtætte døre.
Dørene skal forsynes med automatisk  

 branddørslukningsanlæg.
 (6.12.2, stk. 3) Bestemmelsen er en skærpelse af det generelle krav i  

 kap. 6.5.3, stk. 2.
 Stk. 4.  Dør mellem gang, der er flugtvej, og trappe  

 skal forsynes med automatisk branddørlukningsanlæg.
 (6.12.2, stk. 4) Bestemmelserne er en skærpelse af det generelle krav  

 i kap. 6.5.3, stk. 1.
6.12.3 Installationer Stk. 1.  I flugtveje fra undervisningslokaler med  

 tilsammen mere end 150 elever skal der udføres nødbelysning og  

 panikbelysning, når lokalerne benyttes til aftenundervisning, medmindre alle  

 undervisningslokaler har dør til terræn i det fri.
 Stk. 2.  I undervisningsafsnit med mere end 150 elever  

 skal installeres varslingsanlæg, medmindre alle undervisningslokaler har dør  

 til terræn i det fri.
 Stk. 3.  I undervisningsafsnit med mere end 150 elever  

 skal der installeres vandfyldte slangevinder.
6.12.4 Undervisningslokaler med tilsammen højst 50 elever Stk. 1.  Undervisningslokaler med tilsammen højst 50  

 elever kan indrettes i bygninger, der er udført efter bestemmelserne om  

 etageboligbyggeri.
 (6.12.4, stk. 1) Der må i bygningen indrettes undervisningslokaler med  

 tilsammen højst 50 elever med adgang til samme trappe.
6.13 Daginstitutioner 6.13.1 Brandceller og brandsektioner m.v.
Stk. 1.  Hvert opholdsrum skal udgøre en selvstændig  

 brandcelle.
Døre i adskillelser mellem opholdsrum og andre rum skal udføres  

 mindst som BD-dør 30-M.
 (6.13.1, stk. 1) Reglerne i kap. 6.13 gælder for daginstitutioner,  

 hvilket bl.a. omfatter indretning af institutioner for alle alderstrin såsom  

 vuggestuer, børnehaver, fritidshjem, dagcentre, skolefritidsordninger og  

 andre institutioner med lignende formål.
 Udover disse regler gælder også de generelle krav i kap. 6.3 - 6.7,  

 idet lempelser og skærpelser af disse krav vil fremgå af bestemmelserne i  

 kap. 6.13.
 Ved anvendelse af reglerne betragtes to eller flere  

 daginstitutionsafsnit med fælles flugtveje som et afsnit.
 Ved opholdsrum forstås soverum, hvilerum, legerum, beskæftigelsesrum,  

 spiserum og lignende med tilhørende servicerum såsom toiletrum, garderobe og  

 depot, som anvendes i direkte tilknytning til opholdsrummet.
 Stk. 2.  Hvert daginstitutionsafsnit skal udgøre en  

 selvstændig brandsektion, hvis etageareal ikke må overstige 600 (m2) i  

 bygninger med mere end 1 etage og 2.000 (m2) i 1-etages bygninger.
 (6.13.1, stk. 2) Ved daginstitutionsafsnit forstås et eller flere  

 opholdsrum med tilhørende gange, depotrum og andre lokaler med direkte  

 tilknytning til de pågældende daginstitutionsafsnit.
6.13.2 Flugtveje Stk. 1.  Flugtveje og døre i flugtveje skal have en  

 bredde på mindst 10 mm for hver person, der skal passere den pågældende  

 flugtvej for at komme til en udgang.
Stk. 2.  Flugtvejsgange, som er længere end 25 m, skal  

 opdeles med selvlukkende røgtætte døre.
Dørene skal forsynes med automatiske  

 branddørlukningsanlæg.
 (6.13.2, stk. 2) Bestemmelsen er en skærpelse af det generelle  

 krav i 6.5.3, stk. 2.
 Stk. 3  Dør mellem gang, der er flugtvej og trappe skal  

 forsynes med automatisk branddørlukningsanlæg.
 (6.13.2, stk. 3) Bestemmelsen er en skærpelse af det generelle krav i  

 6.5.3, stk. 1.
6.13.3 Installationer Stk. 1.  I daginstitutionsafsnit skal der installeres  

 vandfyldte slangevinder.
6.13.4 Daginstitutioner med højst 50 personer eller højst 10  

 sovepladser Stk. 1.  Daginstitutioner med højst 50 personer eller  

 højst 10 sovepladser kan indrettes i bygninger, der er udført efter  

 bestemmelserne om etageboligbyggeri.
 (6.13.4, stk. 1) Der må i bygningen indrettes daginstitutionsafsnit  

 med tilsammen højst 50 personer eller 10 sovepladser med adgang til samme  

 trappe.
6.14 Butikker og lignende salgslokaler 6.14.1 Brandceller og brandsektioner m.v.
 Stk. 1.  En butik skal udgøre en selvstændig  

 brandsektion.
 (6.14.1, stk. 1) Reglerne i kap. 6.14 gælder foruden butikker også  

 salgslokaler tillige med servicerum (lager, kontor, værksted, personalerum og  

 lign.) og kunderum (garderobe, toiletter m.v. for kunder).
 Udover disse regler gælder også de generelle krav i kap. 6.3 - 6.7,  

 idet lempelser og skærpelser af disse krav vil fremgå af bestemmelserne i  

 kap. 6.14.
 Ved anvendelse af reglerne betragtes to eller flere butikker med  

 fælles flugtvej som en butik.
 Ved opholdsrum forstås soverum, hvilerum, legerum, beskæftigelsesrum,  

 spiserum og lignende med tilhørende servicerum såsom toiletrum, garderobe og  

 depot, som anvendes i direkte tilknytning til opholdsrummet.
 Stk. 2.  I butikker, der er større end 600 (m2), skal  

 servicerum på mere end 150 (m2) udgøre en selvstændig brandsektion.
Stk. 3.  Brandsektioner, hvis etageareal overstiger  

 2.000 (m2) i enetages bygninger og 1.000 (m2) i bygninger med mere end 1  

 etage, skal forsynes med automatisk sprinkleranlæg.
Sprinklede brandsektioner  

 kan udføres med et etageareal større end 10.000 (m2), hvor brandsikkerheden  

 efter 6.1, stk. 1 er sikret ved supplerende foranstaltninger.
Uanset  

 bestemmelsen i stk. 2 kan sprinklede salgslokaler og sprinklede servicerum  

 udgøre en brandsektion.
 (6.14.1, stk. 3) Supplerende foranstaltninger kan f.eks. være  

 automatisk brandventilation eller automatisk brandalarmanlæg.
 Stk. 4.  Vægoverflader i butikker, hvis samlede  

 etageareal ikke overstiger 600 (m2), kan udføres mindst som klasse 2  

 beklædning.
 (6.14.1, stk. 4) Bestemmelsen er en lempelse i forhold til de  

 generelle krav i kap. 6.7.4, stk. 4.
 Stk. 5.  Gulvbelægninger i butikker skal være  

 brandmæssigt egnede, klasse G gulvbelægninger.
6.14.2 Flugtveje Stk. 1.  Passage i en butik til udgange skal ske ad frie  

 gangarealer med en bredde på mindst 1,3 m, dog mindst 10 mm for hver person,  

 der skal passere det pågældende gangareal for at komme til udgangene.
 Stk. 2.  Antallet af personer i salgslokaler skal regnes  

 til 1 person pr. 3 (m2) gulvareal - i serveringsområder dog 1 person pr. (m2)  

 gulvareal.
 Stk. 3.  Udgangsdøre fra butikker skal udføres som døre  

 i flugtveje.
 (6.14.2, stk. 3) Til døre i flugtveje stilles særlige krav om bl.a.  

 passagemulighed, åbneretning og mindstebredde, jf. kap. 6.5.5.
6.14.3 Installationer Stk. 1.  I brandsektioner med salgslokaler, der  

 tilsammen er over 1.000 (m2) etageareal, og i tilhørende flugtveje skal der  

 installeres nødbelysning- og panikbelysning.
 Stk. 2.  I brandsektioner med salgslokaler i en etage  

 med udgang direkte til terræn i det fri skal installeres varslingsanlæg, når  

 salgslokalernes samlede etageareal er over 10.000 (m2). I andre  

 brandsektioner med salgslokaler skal der installeres varslingsanlæg, når  

 salgslokalernes samlede etageareal er over 1.000 (m2).
 Stk. 3.  I butikker med et etageareal på over 600 (m2)  

 skal der installeres vandfyldte slangevinder.
6.14.4 Butikker med et etageareal på tilsammen højst 150 (m2) Stk. 1.  Butikker med et etageareal på tilsammen højst  

 150 (m2) kan indrettes i bygninger, der er udført efter bestemmelserne om  

 etageboligbyggeri.
 (6.14.4, stk. 1) Der må i bygningen højst indrettes butikker med et  

 samlet etageareal på 150 (m2) med adgang til samme trappe.
 6.15 Kontorlokaler m.v.
 6.15.1 Brandceller og brandsektioner m.v.
Stk. 1.  Kontorlokaler skal udgøre selvstændige  

 brandceller, der skal adskilles fra andre rum med mindst BD-dør 30-M.
To  

 eller flere kontorlokaler kan udgøre samme brandcelle.
Et kontorlokale skal  

 have mindst 1 redningsåbning for hver påbegyndt 10 personer, som  

 kontorlokalet er beregnet til, bortset fra kontorlokaler med flugtveje, som  

 angivet i 6.5.2, stk. 3.
(6.15.1, stk. 1) Reglerne i kap. 6.15 gælder for indretning af  

 kontorlokaler m.v. i en selvstændig bygning eller som et særligt afsnit i  

 tilslutning til anden erhvervsvirksomhed, institution m.v.
Kontorlokaler  

 omfatter foruden arbejdsrum tillige møderum, spisestuer m.v.
 Udover disse regler gælder også de generelle krav i kap. 6.3 - 6.7,  

 idet lempelser og skærpelser af disse krav vil fremgå af bestemmelserne i  

 kap. 6.15.
 Stk. 2.  Kontorafsnit skal udgøre selvstændige  

 brandsektioner, hvis etageareal ikke må overstige 1.000 (m2) i bygninger med  

 mere end 1 etage og 2.000 (m2) i 1-etages bygninger.
 (6.15.1, stk. 2) Ved kontorafsnit forstås et eller flere kontorlokaler  

 med tilhørende gange, arkivrum, depotrum og lignende med direkte tilknytning  

 til det pågældende afsnit.
 Stk. 3.  Overflader på lofter i brandceller på indtil  

 150 (m2) i bygninger med højst 2 etager skal udføres mindst som klasse 2  

 beklædning.
 (6.15.1, stk. 3 og 4) Bestemmelserne er en lempelse i forhold til de  

 generelle krav i 6.7.4.
 Stk. 4.  Vægoverflader i brandceller på indtil 150 (m2)  

 i bygninger, hvor underkant af redningsåbning i øverste etage ligger højst 23  

 m over terræn, kan udføres mindst som klasse 2 beklædning.
6.15.2 Flugtveje Stk. 1.  Et kontorlokale med et etageareal mindre end  

 150 (m2) og beregnet for højst 50 personer kan have adgang til flugtvej  

 gennem et andet kontorlokale, der har flugtvej som angivet i 6.5.2, stk. 3.  

 Afstanden fra det fjerneste punkt i førnævnte kontorlokale til gang, der er  

 flugtvej, må højst være 25 m.
 (6.15.2, stk. 1) Bestemmelsen giver mulighed for at indrette  

 kontorlokale med flugtvej gennem nabokontor eller andet fællesareal.  

 Bestemmelsen er en lempelse i forhold til de generelle krav i kap. 6.5.2,  

 stk. 1.
 Stk. 2.  Brandcelle beregnet for højst 50 personer, hvor  

 underkant af redningsåbning ligger højst 2,0 m over terræn, kan have dør til  

 gang eller anden brandcelle, hvorfra der kun er udgang i en retning.  

 Afstanden fra den fjernest beliggende brandcelles dør til udgangen må højst  

 være 25 m.
 (6.15.2, stk. 2) Bestemmelsen er en lempelse i forhold til de  

 generelle krav om flugtvejsforhold i 6.5.2.
6.15.3 Installationer Stk. 1.  I flugtveje fra kontorafsnit, der tilsammen er  

 indrettet til at rumme mere end 150 personer, kan kommunalbestyrelsen kræve  

 udført nødbelysning og panikbelysning.
6.15.4 Kontorafsnit med et etageareal på højst 150 (m2) Stk. 1.  Kontorafsnit med et etageareal på højst 150  

 (m2) kan indrettes i bygninger, der er udført efter bestemmelserne om  

 etageboligbyggeri.
I bygninger med mere end 2 etager og kælder må der dog  

 højst udføres et sådant afsnit på hver etage i forbindelse med hver trappe.
6.16 Industri- og lagerbygninger i 1 etage 6.16.1 Brandceller og brandsektioner m.v.
Stk. 1.  Bygninger på over 1.000 (m2) etageareal skal  

 opdeles, så områder med væsentligt forskellige brandrisikoforhold kommer til  

 at udgøre selvstændige brandceller og/eller brandsektioner.
Opdelingen skal  

 udføres med brandsektionsafgrænsende konstruktioner i bygninger med mere end  

 2.000 (m2) etageareal.
Døre i adskillelser skal udføres mindst som BS-døre  

 60. I bygninger eller brandsektioner på højst 2.000 (m2) etageareal skal  

 opdelingen udføres med brandcelleafgrænsende konstruktioner.
Døre i  

 adskillelser skal udføres mindst som BD-døre 60.
 (6.16.1, stk. 1) Reglerne i kap. 6.16 gælder for industri- og  

 lagerbygninger i 1 etage.
 Udover disse regler gælder også de generelle krav i kap. 6.3 - 6.7,  

 idet lempelser og skærpelser af disse krav vil fremgå af bestemmelserne i  

 kap. 6.16.
 Bygninger med virksomhed eller oplag af en sådan art og størrelse, at  

 de kan klassificeres som brandfarlige, er yderligere undergivet bestemmelser  

 i brandlovgivningen.
 Ved vurderingen af forskelle i brandrisikoforholdene i bygningen skal  

 der såvel tages hensyn til antændelsesmuligheder som til brandbelastningen.  

 Der vil typisk være forskel i brandrisikoforhold mellem produktionsområder og  

 lagerområder med emballerede produkter i brændbar emballage.
 Bygninger større end 1.000 (m2) skal ikke opdeles, hvis der ikke er  

 forskel i brandrisikoforholdene i bygningen, sålænge den maksimale  

 sektionsstørrelse efter stk. 2 ikke er overskredet.
Stk. 2.  Brandsektioner, hvis etageareal overstiger  

 5.000 (m2), skal forsynes med automatisk sprinkleranlæg.
Brandsektioner med  

 stor brandbelastning skal forsynes med automatisk sprinkleranlæg, hvor  

 etagearealet overstiger 2.000 (m2). Sprinklede brandsektioner kan udføres med  

 et etageareal større end 10.000 (m2), hvor brandsikkerheden efter 6.1, stk. 1  

 er sikret eventuelt ved supplerende foranstaltninger.
Bygninger med  

 automatisk sprinkleranlæg er undtaget fra bestemmelserne om opdeling i  

 brandceller og brandsektioner efter stk. 1.
 (6.16.1, stk. 2) Brandsektion med stor brandbelastning er f.eks. lager  

 af produkter i brændbar emballage.
 Stk. 3.  I brandsektioner, hvis etageareal overstiger  

 2.000 (m2), og som ikke er omfattet af bestemmelserne i stk. 2, kan  

 kommunalbestyrelsen stille krav om automatisk brandalarmanlæg.
 Stk. 4.  Bygninger med mindre end 200 (m2) etageareal  

 kan udføres uden krav til brandmodstandsevne for de bærende konstruktioner.
 (6.16.1, stk. 4) Bestemmelsen er en lempelse i forhold til det  

 generelle krav i 6.7.2, stk. 1.
 Stk. 5.  En partiel, indskudt etageadskillelse samt  

 konstruktioner, der bærer denne, skal udføres som mindst BS-bygningsdel 60,  

 når etageadskillelsen er større end 150 (m2) og er ubrudt og tæt  

 (sammenhængende). I brandsektion med brandventilation må størrelsen af en  

 etageadskillelser dog ikke overstige 150 (m2).
(6.16.1, stk. 5) Ved en partiel, indskudt etageadskillelse forstås en  

 tæt etageadskillelse, hvis størrelse ikke overstiger 75 pct. af den  

 pågældende brandsektions areal.
En etageadskillelse af »risteværk«  

 må ikke udnyttes på en sådan måde, f.eks. til oplagring af varer, at den i  

 praksis er tæt.
 Stk. 6.  Ikke-bærende ydervægge kan udføres uden krav  

 til brandmodstandsevne.
 (6.16.1, stk. 6) Bestemmelsen er en lempelse i forhold til det  

 generelle krav i kap. 6.7.2, stk. 8.
 Stk. 7.  Uanset bestemmelserne i stk. 8 og 9 samt  

 bestemmelserne i 6.7.4, stk. 1, kan ydervægge i uopvarmede lagerbygninger  

 udføres mindst som klasse A materiale.
 Stk. 8.  Overflader på lofter og vægge i bygning eller  

 brandsektion på indtil 1.000 (m2) etageareal kan udføres mindst som klasse 2  

 beklædning.
 (6.16.1, stk. 8 og 9) Bestemmelserne er en lempelse i forhold til de  

 generelle krav i kap. 6.7.4, stk. 4.
 Stk. 9.  I bygning eller brandsektion på over 1.000 (m2)  

 etageareal kan vægoverflader op til en højde på 2,5 m udføres mindst som  

 klasse 2 beklædning.
6.16.2 Flugtveje Stk. 1.  Fra hver brandcelle skal der mindst være 2  

 flugtveje, der uafhængigt af hinanden fører til terræn i det fri og med  

 udgange placeret i eller umiddelbart ved brandcellens modstående ender.  

 Afstanden fra et vilkårligt punkt i brandcellen til nærmeste udgang må ikke  

 overstige 25 m.
 (6.16.2, stk. 1) Reglerne om flugtveje erstatter de generelle krav i  

 kap. 6.5.2, stk. 1 - 3.
 Flugtvejsprincippet anvendes også for lokaler, som er adskilt udfra  

 f.eks. støjmæssige eller forureningsmæssige hensyn, selvom lokalerne ikke  

 udgør selvstændige brandceller.
 Som udgang regnes dør til terræn i det fri og dør til anden  

 brandcelle, hvorfra der er dør til terræn i det fri.
Stk. 2.  Brandsektion på over 2.000 (m2) etageareal skal  

 have mindst 1 dør direkte til terræn i det fri.
Kommunalbestyrelsen kan af  

 hensyn til slukningsindsatsen stille krav om yderligere døre til det fri.
6.16.3 Installationer Stk. 1.  I industri- og lagerbygninger med et etageareal  

 på mere end 1.000 (m2) skal der installeres vandfyldte slangevinder.
 Stk. 2.  I brandceller og brandsektioner på over 1.000  

 (m2) etageareal skal der udføres brandventilation med et frit åbningsareal på  

 mindst 3 pct. af etagearealet.
 (6.16.3, stk. 2) Hvis der er udført brandventilation efter  

 bestemmelserne i kap. 6.7.2, stk. 2 er behovet for brandventilation efter  

 bestemmelserne i dette stk. også dækket.
6.17 Garageanlæg 6.17.1 Brandceller og brandsektioner m.v.
Stk. 1.  Et garageanlæg skal udgøre en selvstændig  

 brandsektion, adskilt med mindst BS-dør 60 fra andre rum, herunder  

 elevatorskakt.
Et garageanlæg, der er forsynet med et automatisk  

 sprinkleranlæg, kan dog adskilles med BD-dør 60 eller F-dør 60 fra anden  

 brandsektion, der er forsynet med et automatisk sprinkleranlæg.
 (6.17.1, stk. 1) Reglerne i kap. 6.17 gælder for indretning af  

 garageanlæg til parkering af biler i en bygning eller en del af en bygning  

 med et etageareal på mere end 100 (m2).
 Udover disse regler gælder også de generelle krav i kap. 6.3 - 6.7,  

 idet lempelser og skærpelser af disse krav vil fremgå af bestemmelserne i  

 kap. 6.17.
 Garageanlæg til parkering af dieseldrevne lastvogne, busser og  

 lignende erhvervskøretøjer indrettes efter bestemmelserne i kap. 6.16.
BS-dør 60 til andre rum er en skærpelse i forhold til bestemmelsen i  

 kap. 6.4.3 og gælder, uanset garageanlægget er sprinklet eller ej.
BD-dør 60  

 eller F-dør 60 anvendes kun i adskillelse mellem sektioner, der begge er  

 sprinklet.
 Stk. 2.  Garageanlæg med et etageareal på over 600 (m2)  

 skal forsynes med automatisk sprinkleranlæg.
 Stk. 3.  1-etages garageanlæg med gulv i eller over  

 terræn skal dog først forsynes med automatisk sprinkleranlæg, når  

 etagearealet er over 2.000 (m2).
Stk. 4.  Sprinkling kan undlades, hvis der udføres  

 ventilationsåbninger med et frit åbningsareal på mindst 5 pct. af  

 etagearealet. Åbningerne skal være jævnt fordelt og må ikke kunne lukkes.
Der  

 må intet sted i garageanlægget være mere end 12 m vandret afstand til  

 nærmeste åbning.
 Stk. 5.  Ved døre til anden brandsektion, trapper og  

 elevatorer samt ved rækværk, facadebrystninger og ramper skal der træffes  

 foranstaltninger imod, at udflydt væske (f.eks. benzin) kan brede sig til  

 andre lokaler og til underliggende etage.
6.17.2 Flugtveje Stk. 1.  Garageanlæg på over 600 (m2) etageareal skal  

 have mindst 2 flugtveje, der uafhængigt af hinanden fører til terræn i det  

 fri og med udgange placeret i eller umiddelbart ved garageanlæggets  

 modstående ender.
 (6.17.2, stk. 1 og 2) Reglerne om flugtveje erstatter de generelle  

 krav i kap. 6.5.2, stk. 1 - 3. Tilkørselsrampe kan anerkendes som flugtvej  

 fra et garageanlæg.
Stk. 2.  Fra et vilkårligt punkt i et garageanlæg må der  

 højst være 25 m til nærmeste udgang.
Kommunalbestyrelsen kan af hensyn til  

 flugtvejsforhold og slukningsindsats stille krav om yderligere udgange.
6.17.3 Installationer Stk. 1.  I garageanlæg med et etageareal på over 600  

 (m2), som ikke har dagslys, skal der udføres nødbelysning med belyste skilte  

 ved udgange suppleret i fornødent omfang med henvisningsskilte.
Er  

 etagearealet mere end 2.000 (m2) kan kommunalbestyrelsen endvidere kræve  

 panikbelysning.
 Stk. 2.  I garageanlæg med et etageareal på over 600  

 (m2) skal der installeres vandfyldte slangevinder.
6.17.4 Ventilation Stk. 1.  Garageanlæg skal forsynes med selvstændigt  

 ventilationsanlæg, der skal kunne fjerne eventuelle eksplosionsfarlige dampe.  

 Anlægget skal dimensioneres, så det tillige er i stand til at fjerne farlige  

 mængder af kulilte.
 (6.17.4, stk. 1) Ventilationsanlæg udføres i øvrigt efter  

 bestemmelserne i kap. 12.3.
For garageanlæg med et etageareal på indtil 1.000 (m2) med gulv i  

 eller over terræn kan kravet anses for opfyldt, hvis garageanlægget  

 ventileres gennem åbninger ved gulv til det fri i modstående sider.  

 Åbningerne bør have et samlet areal på mindst 0,25 pct. af gulvarealet.
For  

 andre garageanlæg kan kravet anses for opfyldt, hvis der tillige udføres  

 ventilationsåbninger som angivet i kap. 6.17.1, stk. 4.
 I garageanlæg, der ikke kan ventileres gennem åbninger til det fri,  

 udføres mekanisk ventilationsanlæg.
 Revisionsgrave bør ventileres separat.
 Stk. 2.  Afkastningsluft fra anden brandsektion kan  

 benyttes til opvarmning af garageanlægget, hvis der træffes foranstaltninger  

 til sikring mod brand- og røgspredning gennem afkastningsåbningerne.
 (6.17.4, stk. 2) Der henvises til DS 428, norm for brandtekniske  

 foranstaltninger ved ventilationsanlæg.
6.18 Avls- ogdriftsbygninger 6.18.1 Generelt Stk. 1.  Jordbrugerhvervets avls- og driftsbygninger  

 bortset fra væksthuse ved gartnerier skal alene udføres efter bestemmelserne  

 i 6.18 samt opfylde kravene i 6.3 og 6.4.
 (6.18.1, stk. 1) Kravene kan for visse avls- og driftsbygninger  

 normalt anses opfyldt, når bygningerne dimensioneres og opføres som beskrevet  

 i Landbrugets Byggeblade udgivet af Landbrugets Rådgivningscenter,  

 Landskontoret for bygninger og maskiner.
6.18.2 Brandceller og brandsektioner Stk. 1.  Avls- og driftsbygninger på 600 (m2) og derover  

 skal opdeles, så områder med væsentligt forskellige brandbelastninger eller  

 brandfaremomenter udgør selvstændige brandceller.
Der skal udføres  

 brandsektioner for hver 2.000 (m2) bebygget areal.
 Stk. 2.  Rum, der indrettes til hensætning af traktorer  

 eller andre landbrugsredskaber med forbrændingsmotor, skal være adskilt fra  

 stalde, rum med let antændeligt oplag og fra stråtage ved konstruktioner uden  

 åbning mindst svarende til BD-bygningsdel 60 med indvendige overflader mindst  

 som klasse 1 beklædning.
 Stk. 3.  Etageadskillelser i staldbygninger med  

 udnytteligt tagrum skal udføres mindst som BD-bygningsdel 30.
 Stk. 4.  Indvendige væg- og loftsoverflader i  

 staldbygninger skal udføres mindst som klasse 2 beklædning.
 Stk. 5.  Brændbare isoleringsmaterialer må kun opsættes  

 på lofter og vægge i staldbygninger, når de dækkes med mindst klasse 1  

 beklædning.
Stk. 6.  Tage kan udføres af strå eller andet materiale,  

 som ikke er brandmæssigt egnet klasse T tagdækning.
Over døre og andre  

 redningsåbninger skal stråtage syes med galvaniseret tråd eller på anden måde  

 sikres mod nedskridning.
6.18.3 Flugtveje Stk. 1.  I staldrum skal udgangsforholdene være således,  

 at dyrene under en brand hurtigt og let kan bringes i sikkerhed i det fri.
 (6.18.3, stk. 1) Kravet i stk. 1 kan normalt anses opfyldt, når der  

 findes 2 af hinanden uafhængige udgange placeret i eller umiddelbart ved  

 rummets modstående ender, og når der i ganglinien fra et vilkårligt punkt i  

 rummet er højst 25 m til nærmeste udgang til det fri.
Som udgang til det fri regnes dør til det fri eller dør til anden  

 brandcelle, hvorfra der er dør til det fri.
Udgang til en lukket gård kan  

 ikke betragtes som udgang til det fri.
 Stk. 2.  I staldrum over 600 (m2) med let antændeligt  

 strømateriale til mere end en uges forbrug, må der fra et vilkårligt punkt i  

 staldrummet højst være 25 m til nærmeste udgang til det fri.
Kapitel 7. Fugtisolering 7.1 Generelt Stk. 1.  Konstruktioner skal udføres på en sådan måde,  

 at regn og sne samt overfladevand, grundvand, jordfugt, byggefugt,  

 kondensvand, luftfugtighed og brugsvand ikke medfører fugtskader og  

 fugtgener.
(7.1, stk. 1) I SBI-anvisning 178 om bygningers fugtisolering er  

 nærmere beskrevet, hvorledes en række bygningsdele udføres fugtteknisk  

 korrekt.
Der er endvidere givet en udførlig omtale af den grundlæggende viden  

 om fugt og fugtbevægelser.
7.2 Overfladevand og dræning Stk. 1.  Terræn skal have tilstrækkeligt fald bort fra  

 bygninger, eller der skal træffes andre foranstaltninger til bortledning af  

 overfladevand.
 (7.2, stk. 1) Sådanne foranstaltninger kan f.eks. være dræning omkring  

 bygninger eller befæstelse af overfladen, så overfladevand ledes til afløb.  

 Af miljømæssige grunde (hensyn til grundvandsressourcerne eller  

 rensningsanlægs funktion) bør overfladevand, hvor det er forsvarligt og kan  

 godkendes af kommunalbestyrelsen, ledes til nedsivningsanlæg.
Stk. 2.  Der skal i nødvendigt omfang drænes under og  

 omkring bygninger.
Dræning skal udføres i overensstemmelse med DS 436 norm  

 for dræning af bygværker.
7.3 Klimaskærm Stk. 1.  Tagkonstruktioner, ydervægskonstruktioner og  

 kryberum, som indeholder fugtfølsomme materialer, skal sikres mod  

 akkumulering af skadelig kondensfugt.
 (7.3, stk. 1) Sikringen kan f.eks. ske ved passende ventilering af  

 konstruktionen eller anvendelse af diffusionsåbne overflader.
 Stk. 2.  Terrændæk skal konstrueres, så der ikke kan ske  

 fugtopsugning fra det underliggende terræn, og så der ikke kan forekomme  

 skadelig fugtophobning som følge af fugttransport fra indeluften.
 Stk. 3.  Tage skal være udført af sådanne materialer og  

 på en sådan måde, at der opnås tæthed mod indtrængen af regn og smeltevand og  

 sne.
 (7.3, stk. 3) I SBI-anvisning 178 om bygningers fugtisolering er  

 anført principper for fugtteknisk korrekt udførelse af forskellige typer af  

 tagkonstruktioner, illustreret med konkrete eksempler.
 Stk. 4.  Tage skal have en sådan hældning, at regn og  

 smeltevand fra sne på forsvarlig måde kan løbe af.
 (7.3, stk. 4) Dette vil sædvanligvis være opfyldt, hvis hældningen på  

 tagfladen er større end 1:40 svarende til 2,5 cm pr. m.
Stk. 5.  Tagvand skal afledes til tagrender, skotrender,  

 nedløbsrør eller indvendige afløb.
Tagrender kan dog udelades ved bygninger  

 med særlig fri beliggenhed samt ved garager, udhuse og lignende mindre  

 bygninger, medmindre kommunalbestyrelsen i det enkelte tilfælde forlanger  

 andet.
 Stk. 6.  Tagvand skal ledes væk fra bygningen og må ikke  

 afledes til gene for vejareal eller nabogrund.
 Stk. 7.  Overgangen mellem opvarmede rum og  

 tagkonstruktioner af træ skal udføres på en sådan måde, at der ikke opstår  

 skadelig kondens og sådan, at luftgennemgang forhindres.
(7.3, stk. 7) Såfremt der anvendes en dampspærre til at forhindre  

 luftgennemgang, anbringes den på den side af varmeisoleringen, der vender mod  

 det opvarmede rum.
Dampspærren skal slutte tæt til ydervægge og alle former  

 for gennembrydninger i loftsfladen.
7.4 Vådrum Stk. 1.  Baderum, wc-rum med gulvafløb og andre vådrum  

 skal opfylde følgende krav:
a.
Gulve og vægge skal udføres, så de kan modstå de fugtpåvirkninger og de  

 mekaniske og kemiske påvirkninger, der normalt forekommer i vådrum.
b.
Gulve og gulvbelægninger, herunder samlinger, tilslutninger,  

 rørgennemføringer og lignende skal være vandtætte.
c.
I rum med gulvafløb skal gulvet i den vandbelastede del af rummet have  

 fald mod afløbet.
d.
I den vandbelastede del af rummet må der ikke udføres rørgennemføringer  

 i gulvet.
e.
Vægge og vægbeklædninger, herunder samlinger, tilslutninger,  

 rørgennemføringer og lignende skal være vandtætte i den vandbelastede del af  

 rummet.
(7.4, stk. 1) I SBI-anvisning 169 om gulve og vægge i vådrum er ved en  

 række eksempler beskrevet, hvorledes gulve og vægge i vådrum kan udføres.  

 Endvidere fremgår af SBI-anvisning 180: Badeværelser.
Eksempler på  

 planlægning, projektering og udførelse af badeværelser i nye og gamle  

 boliger.
 Stk. 2.  Til vandtætning af skeletvægge samt gulv- og  

 vægkonstruktioner, der indeholder træ eller andre organiske materialer, skal  

 flisesystemer og fugefri belægningssystemer, som påføres i flydende form,  

 udføres i overensstemmelse med vilkårene i Boligministeriets godkendelse af  

 de enkelte fabrikater.
Kapitel 8. Varmeisolering 8.1 enerelt Stk. 1.  Bygninger skal varmeisoleres, så unødvendigt  

 energiforbrug undgås samtidig med, at der opnås tilfredsstillende  

 sundhedsmæssige forhold.
 8.1, stk. 1) Varmeisoleringen kan udføres efter en af de 3 metoder,  

 der fremgår af kap. 8.2, 8.3 eller kap. 8.4. Der er valgfrihed mellem disse  

 metoder.  Stk. 2. Bygningsdele mod det fri, herunder vinduer og døre, må  

 af hensyn til kondensrisikoen kun indeholde kuldebroer i uvæsentligt omfang.  

 Den energimæssige virkning af kuldebroer skal medtages ved beregning af  

 transmissionskoefficenten U for de enkelte bygningsdele.
 Stk. 3.  Bygninger og bygningsdele, herunder vinduer og  

 døre, skal udføres, så varmetabet ikke forøges væsentligt som følge af fugt,  

 blæst eller utilsigtet luftgennemgang.
 (8.1, stk. 3) Indgangspartier ved hoteller, større forretningslokaler  

 og adgang til opvarmede trapperum bør normalt forsynes med vindfang.  

 Varmeisolering, der udsættes for vindpåvirkning, bør afdækkes med vindtæt  

 materiale.
 Stk. 4.  Bygninger opvarmet til mindst 5 grader C skal  

 overholde U-værdier for de enkelte bygningsdele i 8.5.
 Stk. 5.  Bygningsdele, som begrænser rum, der får  

 tilført rigelig spildvarme, f.eks. kedelcentraler og bagerier, eller som ikke  

 eller kun kortvarigt opvarmes til over 5 grader C, skal varmeisoleres  

 svarende til anvendelsen.
 Stk. 6.  Ved beregning af U-værdierne anvendes DS 418,  

 beregning af bygningernes varmetab.
 Stk. 7.  Bestemmelserne i 8.2 - 8.5 træder i kraft den  

 1. april 1996.
8.2 U-værdier for bygningsdele Stk. 1.  Bygningsdele omkring rum, der normalt opvarmes  

 til mindst 18 grader C, skal udføres med en transmissionskoefficient U, der  

 højst er følgende:
 (8.2, stk. 1) Ved beregning af vægten af ydervægge medregnes kun den  

 del af ydervægskonstruktionen, som ligger indenfor et eventuelt hulrum, der  

 er ventileret.
Stk. 2.  Det er en forudsætning for anvendelse af de  

 nævnte U-værdier, at det samlede areal af vinduer og yderdøre, herunder  

 ovenlys, glasvægge og lemme mod det fri højst udgør 22 pct. af bygningens  

 opvarmede etageareal.
Ved beregningen medregnes etagearealet og arealet af  

 vinduer og yderdøre i butikker og lignende i stueetagen ikke.
 (8.2, stk. 2) Ved det opvarmede etageareal forstås her det samlede  

 etageareal af de etager eller dele heraf, der er opvarmede incl. eventuelle  

 glasrum, kældre og overdækkede rum, der er opvarmet til mindst 18 grader  

 C.
 Ved arealet af vinduer og yderdøre forstås arealet af den åbning, som  

 vinduet eller yderdøren indbygges i.
8.3 Varmetabsramme Stk. 1.  U-værdierne kan ændres og vinduesareal m.v.  

 forøges, hvis bygningens samlede varmetab ikke derved bliver større, end hvis  

 kravene i 8.2 var opfyldt.
De enkelte bygningsdele skal dog mindst isoleres  

 svarende til U-værdierne nævnt i 8.5.
8.4 Energirammer 8.4.1 Generelt Stk. 1.  For en bygning opvarmet til mindst 18 graderC  

 kan vinduesarealer vælges frit og U-værdier ændres, hvis bygningens samlede  

 varmebehov til rumopvarmning og ventilation overholder energirammen i  

 henholdsvis 8.4.2 eller 8.4.3.
 Stk. 2.  De enkelte bygningsdele skal dog mindst  

 isoleres svarende til værdierne i 8.5.
8.4.2 Energirammen for boliger Stk. 1.  Bygningens samlede varmebehov til rumopvarmning  

 og ventilation pr. (m2) opvarmet etageareal må højst være 160 MJ/(m2) pr. år,  

 tillagt 110 MJ/(m2) pr. år divideret med etageantallet.
Varmebehovet må ikke  

 overstige 250 MJ/(m2) pr. år.
(8.4.2, stk. 1) Ved beregning kan der bl.a. tages hensyn til  

 solindfald, personvarme og bygningens varmeakkumulerende egenskaber.  

 Eftervisning sker på grundlag af en forenklet beregningsmetode, hvor der  

 anvendes månedsmiddelværdier for vejrdata m.v.
Eftervisningen kan ske på  

 grundlag af SBI-anvisning 184, Bygningers energibehov.
Bestemmelsen gælder  

 også boliger med balanceret mekanisk ventilation.
 Det bebyggede areal er det opvarmede etageareal projiceret ned på  

 vandret plan.
 For boliger udtrykkes energirammen således:
 Stk. 2.  I bygninger, hvor kravet i 11.2.2, stk. 3 om  

 mekanisk udsugning fra baderum, wc-rum og køkken kan føre til, at luftskiftet  

 overstiger 0.5 gange i timen, og afkastluftens overskud af varme ikke kan  

 nyttiggøres, forøges energirammen svarende til varmebehovet til opvarmning af  

 den volumenstrøm, der overstiger et luftskifte på 0.5 gange i timen.
 (8.4.2, stk. 2) Tillæg til energirammen:
400 (qvm -0,3) MJ/(m2) pr. år hvor qvm er volumenstrømmen i udsugningsanlægget i varmesæsonen i l/s, pr.  

 (m2) opvarmet etageareal.
8.4.3 Energiramme for andre bygninger Stk. 1.  For andre bygninger end boliger må det samlede  

 varmebehov til rumopvarmning og ventilation pr. (m2) opvarmet etageareal  

 højst være 110 MJ/(m2) pr. år, tillagt 110 MJ/(m2) pr. år divideret med  

 etageantallet og tillagt 5.000 MJ pr. år divideret med det bebyggede areal.  

 Varmebehovet må ikke overstige 250 MJ/(m2) pr. år.
(8.4.3, stk. 1) Ved beregning kan der bl.a. tages hensyn til  

 solindfald, personvarme og bygningens varmeakkumulerende egenskaber.  

 Eftervisning sker på grundlag af en forenklet beregningsmetode, hvor der  

 anvendes månedsmiddelværdier for vejrdata m.v.
Eftervisningen kan ske på  

 grundlag af SBI-anvisning 184, Bygningers energibehov.
Energirammen for andre  

 bygninger:
 Stk. 2.  I bygninger med mekanisk ventilation med et  

 udeluftskifte, der overstiger to gange i timen i varmesæsonen, forøges  

 energirammen for den del af bygningen, ventilationsanlægget dækker, med 40  

 pct. af varmebehovet til opvarmning af den volumenstrøm, der overstiger et  

 luftskifte på to gange i timen.
 (8.4.3, stk. 2) Ventilationsanlæg skal normalt forsynes med  

 energigenvindingsaggregater, jf. 12.3. stk. 6. Tillæg til energirammen:
1,0 x Tdx (qvm -1,2) MJ/(m2) pr. år hvor Td er driftstiden i timer pr. uge i varmesæsonen, qvm er udeluftvolumenstrømmen i ventilationsanlægget i varmesæsonen i l/s,  

 pr. (m2) opvarmet etageareal.
 Stk. 3.  For bygninger, hvor det af hensyn til sikkerhed  

 eller sundhed ikke er muligt at etablere varmegenvinding i forbindelse med  

 den mekaniske ventilation, eller hvor afkastluftens varmeindhold ikke på  

 rimelig måde kan nyttiggøres, kan energirammen i stedet forøges med  

 varmebehovet til opvarmning af den volumenstrøm, der overstiger et luftskifte  

 på en gang i timen.
 (8.4.3, stk. 3) Tillæg til energirammen, hvor der ikke er  

 varmegenvinding:
2,4 x Td x(qvm -0,6)MJ/(m2) pr. år hvor Td er driftstiden i timer pr. uge i varmesæsonen, qvm er udeluftvolumenstrømmen i ventilationsanlægget i varmesæsonen i l/s,  

 pr. (m2) opvarmet etageareal.
8.5 Mindstevarmeisolering Stk. 1.  Benyttes energirammen i 8.4 eller  

 varmetabsrammen i 8.3, skal de enkelte bygningsdele mindst isoleres svarende  

 til U-værdier i nedenstående tabel.
Tilsvarende skal bygningsdele omkring  

 rum, der opvarmes til mindst 5 graderC, udføres med en  

 transmissionskoefficient U, der højest er følgende:
(8.5, stk. 1) Kravene til mindste varmeisolering omfatter bygningsdele  

 omkring rum, der opvarmes til mindst 5 grader C.
For at undgå gener i form af  

 kondens og lignende på kolde flader ved normal brug skal de enkelte  

 bygningsdele også ved beregning efter kap. 8.3, og kap. 8.4 opfylde kravene  

 til mindste varmeisolering.
9.1 Generelt Stk. 1.  Bygninger skal udføres og indrettes, så  

 brugerne sikres tilfredsstillende lydforhold.
(9.1, stk. 1) De lydtekniske betegnelser, der er anvendt i dette kapitel,  

 er luftlydisolation R'w, trinlydniveau L'n,w, efterklangstid T, støjniveau  

 LAeq,T og lydabsorptionsareal A.
De er nærmere defineret i DS 2186 Akustik.  

 Vurdering af lydisolation, DS/ISO 1996 Akustikmåling.
Beskrivelse af ekstern  

 støj og DS/ISO 31-7 Fysiske størrelser, måleenheder og symboler Akustik.
 Der henvises endvidere til SBI-anvisning 172, Bygningers lydisolering,  

 nyere bygninger og SBI-anvisning 173, Bygningers lydisolering, ældre  

 bygninger, hvori bl.a. er angivet eksempler på forskellige bygningsdeles  

 lydisolation.
 For arbejdsrum- og pladser gælder endvidere Arbejdstilsynets  

 bekendtgørelse nr. 801 af 4. oktober 1993 om støjgrænser på arbejdspladser og  

 Arbejdstilsynets anvisning nr. 1.1.0.1, december 1991 om akustik i  

 arbejdsrum.
 Stk. 2.  Lydmålinger skal udføres som angivet i bilag 4.
 (9.1, stk. 2) Kommunalbestyrelsen kan i byggetilladelsen stille krav  

 om, at der foretagets målinger i den færdige bygning til dokumentation af, at  

 de lydmæssige krav er opfyldt, jf. kap. 1.4, stk. 3.
 9.2 Beboelsesbygninger, hoteller, plejeinstitutioner m.v.
9.2.1 Luftlydisolation Stk. 1.  Mellem boligenheder samt mellem boligenheder og  

 fællesrum skal luftlydisolationen horisontalt være mindst 52 dB og vertikalt  

 være mindst 53 dB.
 (9.2.1, stk. 1) Kap. 9.2 omfatter beboelsesbygninger, hoteller,  

 kollegier, pensionater, kroer, klublejligheder, kostskoler, sygehjem,  

 plejeboliger, hvilehjem samt andre institutioner og virksomheder med lignende  

 formål.
 Ved fællesrum forstås f.eks. opholdsrum fælles for flere boligenheder,  

 trapperum og fællesgange. for vægge med før gælder kravet kun den omgivende  

 væg.
 Stk. 2.  Mellem rum i boligenheder og fællesrum skal  

 anvendes døre med luftlydisolation på mindst 32 dB.
 Stk. 3.  Mellem boligenheder og rum med særligt  

 generende støj skal luftlydisolationen være mindst 60 dB.
(9.2.1, stk. 3) Særligt generende støj kan forekomme i rum, der  

 anvendes til fælles service eller erhvervsmæssigt virksomhed (varmecentraler,  

 vaskerier, selskabslokaler, hobbyrum, forretningslokaler, værksteder,  

 restauranter og lignende.) 9.2.2 Trinlydniveau Stk. 1.  Gulve og dæk i boligenheder, tagterrasser,  

 altangange, trapper og fælles gange skal udføres, så trinlydniveauet højst er  

 58 dB i beboelsesrum og køkkener i omliggende boligenheder samt i fælles  

 opholdsrum.
Altangange kan udføres, så trinlydniveauet højst er 63 dB i  

 køkken beliggende med facaden mod altangangen.
 Stk. 2.  Altaner, gulve og dæk i bade- og wc-rum kan dog  

 udføres, så trinlydniveauet højst er 63 dB i beboelsesrum og køkkener i  

 omliggende boligenheder samt i fælles opholdsrum.
 Stk. 3.  Altaner samt gulve og dæk i wc-rum, baderum og  

 andre rum med gulvareal mindre end 2,5 (m2) omfattes ikke af kravene i stk. 1  

 - 2.
 Stk. 4.  Gulve og dæk i rum med særligt generende støj  

 skal udføres, så trinlydniveauet højst er 48 dB i beboelsesrum og køkkener i  

 omliggende boligenheder.
 (9.2.2, stk. 4) Særligt generende støj kan forekomme i rum, der  

 anvendes til fælles service eller erhvervsmæssig virksomhed (varmecentraler,  

 vaskerier, selskabslokaler, hobbyrum, forretningslokaler, værksteder,  

 restauranter og lignende).
9.2.3 Efterklangstid Stk. 1.  I trapperum med adgang til mere end 4  

 boligenheder skal der være en efterklangstid, hvis gennemsnitsværdi i  

 frekvensområdet 500 - 3.150 Hz ikke overstiger 1,3 sekund.
 Stk. 2.  I gange med adgang til mere end 2 boligenheder  

 skal der være en efterklangstid, hvis gennemsnitsværdi i frekvensområdet 500  

 - 3.150 Hz ikke overstiger 0,9 sekund.
9.2.4 Støjniveau Stk. 1.  Ved bebyggelse langs veje og jernbaner med en  

 trafikintensitet, der medfører et støjniveau på mere end 55 dB ved den  

 enkelte bygning, skal der isoleres mod den udefra kommende støj, så det  

 indendørs støjniveau i beboelsesrum ikke overstiger 30 dB.
 Stk. 2.  Tekniske installationer må ikke give et  

 støjniveau i beboelsesrum og køkkener på mere end 30 dB.
 (9.2.4, stk. 2) Ved tekniske installationer forstås bl.a.  

 afløbsinstallationer, brugsvandsinstallationer, elevatorer,  

 ventilationsanlæg, varmeanlæg, afløbskværn m.m. samt installationer i fælles  

 servicerum f.eks. vaskerum, køkkener og lignende.
 Støjniveauet i en boligenhed frembragt ved brug af den del af  

 brugsvandsanlægget, som ligger i selve boligen, er ikke omfattet.
 Stk. 3.  Tekniske installationer må ikke give et  

 støjniveau på mere end 40 dB umiddelbart uden for bygningernes vinduer og på  

 rekreative arealer, herunder altaner, tagterrasser, uderum og lignende.
 (9.2.4, stk. 3) Sådanne installationer kan f.eks. være anlæg til  

 opvarmning og ventilation, mekaniske renovationsanlæg og lignende.
 Stk. 4.  Installationer i erhvervsenheder i  

 beboelsesbygninger, hoteller, plejeinstitutioner m.v. må ikke give et  

 støjniveau på mere end 30 dB i omliggende beboelsesrum.
 (9.2.4, stk. 4) Se også Miljøstyrelsens vejledning nr. 5/1984 om  

 ekstern støj fra virksomheder.
9.3 Bygninger til undervisningsformål (9.3) Kap. 9.3 omfatter bygninger til normal undervisning, f.eks.  

 skoler og gymnasier.
Afsnittet gælder endvidere for bygninger til  

 undervisningsformål, der kan sidestilles hermed, f.eks. højere læreanstalter,  

 efteruddannelsesinstitutioner m.v.
Grupperum fælles for flere klasser  

 betragtes som undervisningsrum.
9.3.1 Luftlydisolation Stk. 1.  Mellem undervisningsrum samt mellem  

 undervisningsrum og fællesrum skal der være en luftlydisolation, som  

 horisontalt er mindst 48 dB og vertikalt er mindst 51 dB.
 (9.3.1, stk. 1) For vægge med dør gælder kravet kun den omgivende  

 væg.
 Stk. 2.  Mellem undervisningsrum og fællesrum, herunder  

 gange skal døre have en luftlydisolation på mindst 27 dB.
 Stk. 3.  Mellem undervisningsrum bortset fra rum til  

 sang, musik og sløjd skal døre have en luftlydisolation på mindst 37 dB.
 Stk. 4.  Mellem undervisningsrum til sang, musik og  

 sløjd og mellem disse og andre undervisningsrum skal luftlydisolationen være  

 mindst 60 dB.
9.3.2 Trinlydniveau Stk. 1.  Gulve og dæk samt trapper skal udføres, så  

 trinlydniveauet højst er 63 dB i undervisningsrum.
 Stk. 2.  Gulve og dæk i undervisningsrum til musik, sang  

 og sløjd skal udføres, så trinlydniveauet højst er 53 dB i omliggende  

 undervisningsrum.
9.3.3 Efterklangstid Stk. 1.  I trapperum og fællesgange skal der være en  

 efterklangstid, hvis gennemsnitsværdi i frekvensområdet 500 - 3.150 Hz ikke  

 overstiger henholdsvis 1,3 sekund og 0,9 sekund.
Stk. 2.  I klasserum bortset fra rum til sang og musik  

 skal der være en efterklangstid, hvis gennemsnitsværdi i frekvensområdet 125  

 - 2.000 Hz ikke overstiger 0,9 sekund.
Afvigelser fra gennemsnitsværdien må  

 ikke i noget frekvensinterval overstige 0,2 sekund.
Stk. 3.  I klasserum for særundervisning skal der være  

 en efterklangstid, hvis gennemsnitsværdi i frekvensområdet 125 -2.000 Hz ikke  

 overstiger 0,6 sekund.
Afvigelser fra gennemsnitsværdien må ikke i noget  

 frekvensinterval overstige 0,2 sekund.
Stk. 4.  I gymnastiksale med et rumfang indtil 3.500  

 (m3) og i svømmehaller med et rumfang indtil 1.500 (m3) til undervisningsbrug  

 skal der være en efterklangstid, hvis gennemsnitsværdi i frekvensområdet 125  

 - 2.000 Hz ikke overstiger henholdsvis 1,6 sekund og 2,0 sekund.
Afvigelser  

 fra gennemsnitsværdien må ikke i noget frekvensinterval overstige 0,3 sekund.
Stk. 5.  I undervisningsområder beregnet til  

 undervisning af flere klasser/grupper skal de rumbegrænsende loft-, gulv- og  

 vægflader udføres af materialer med et lydabsorptionsareal, hvis  

 gennemsnitsværdi i frekvensområdet 125 - 2.000 Hz er mindst 0,9 x  

 gulvarealet.
Afvigelser fra gennemsnitsværdien må ikke i noget  

 frekvensinterval overstige 0,2 x gulvarealet.
9.3.4 Støjniveau Stk. 1.  Støjniveauet fra tekniske installationer må i  

 undervisningsrum ikke overstige 35 dB.
9.4 Daginstitutioner Stk. 1.  I opholdsrum i daginstitutioner skal der være  

 en efterklangstid, hvis gennemsnitsværdi i frekvensområdet 125 -2.000 Hz ikke  

 overstiger 0,6 sekund.
 (9.4, stk. 1) Bestemmelsen omfatter børnehaver, vuggestuer,  

 fritidshjem, skolefritidsordninger, daghjem for ældre og lignende.
Kapitel 10. Ildsteder og skorstene 10.1 Generelle krav til ildsteder  Stk. 1. Centralvarmekedler,  

 brændeovne, pejse og andre ildsteder skal udføres og installeres, så der ikke  

 opstår fare for brand, eksplosion, forgiftning og sundhedsmæssige gener.
 10.1, stk. 1) Centralvarmeanlæg med kedler skal opfylde Direktoratet  

 for Arbejdstilsynets forskrifter for fyrede varmtvandsanlæg, AT-publikation  

 nr. 42/1980, 3. udgave 1988.
 Stk. 2.  Der skal anvendes materialer, der er  

 modstandsdygtige overfor røggasser, ild, varme og korrosion.
 Stk. 3.  Ildsteder skal indrettes og opstilles, så de  

 uden hindringer kan renses.
 Stk. 4.  Ildstedet skal være tæt og indrettes, så god  

 forbrænding opnås.
 Stk. 5.  Ildstedet skal kunne få tilstrækkelig tilførsel  

 af luft til forbrændingen.
(10.1, stk. 5) Tilstrækkelig luft til forbrændingen opnås ved, at  

 ildstedet installeres i et rum, der er forsynet med oplukkeligt vindue med  

 reguleringsbeslag eller regulerbar udeluftventil eller ved, at der tilføres  

 forbrændingskammeret luft gennem en kanal fra det fri.
For anlæg forsynet med  

 en blåflammebrænder for olie bør der enten være en åbning eller en kanal til  

 det fri.
 For gasfyrede ildsteder henvises til gasreglementets afsnit A-4 og  

 B-4.
 Stk. 6.  Ildstedet skal installeres, så der ikke opstår  

 højere temperatur end 80 graderC på brændbare materialer.
(10.1, stk. 6) For centralvarmekedler anses kravet for opfyldt, når  

 afstanden fra den udvendige side af kedlen til brændbart materiale er mindst  

 150 mm.
Centralvarmekedler, der er godkendt af Boligministeriet, kan  

 opstilles i den mindre afstand, der fremgår af godkendelsen.
 Stk. 7.  Ildsteder må ikke opstilles i stalde eller rum  

 med let antændeligt oplag uden tilfredsstillende brandmæssig adskillelse.
 (10.1, stk. 7) En brandmæssig akskillelse kan f.eks. udføres med vægge  

 og etageadskillelser mindst som BS-bygningsdel 60 og med døre mindst som  

 BD-dør 30.
10.2 Særlige krav til pejse og brændeovne Stk. 1.  Kravet i 10.1, stk. 6 anses for opfyldt, når  

 afstanden fra den udvendige side af pejsen eller brændeovnen til brændbart  

 materiale i væg og loft er mindst 500 mm.
Pejse og brændeovne, der er udført  

 i overensstemmelse med DS 887, Brændeovne, kan dog opstilles i de  

 mindsteafstande fra brændbart materiale, der fremgår af kontrolmærket.
Stk. 2.  Gulvet under brændeovne og pejse skal være  

 ubrændbart eller fast beklædt med et ubrændbart materiale.
Det ubrændbare  

 materiale skal gå mindst 300 mm frem foran lukkede ildsteder og mindst 500 mm  

 foran åbne ildsteder.
Materialet skal desuden gå mindst 150 mm ud til hver  

 side for ildstedets åbning.
 Stk. 3.  Brændeovne kan forsynes med håndbetjente  

 røgspjæld, der i lukket tilstand sikrer et frit gennemstrømningsareal på  

 mindst 20 (cm2).
 Stk. 4.  Vandbeholdere i pejse og brændeovne må ikke  

 sluttes til lukkede centralvarmeanlæg.
 (10.2, stk. 4) Ved lukkede centralvarmeanlæg forstås anlæg med  

 sikkerhedsventiler og tilsluttet trykekspansionsbeholder.
Forbudet mod tilslutning til lukkede anlæg skyldes, at fyringen i  

 pejse og brændeovne ikke er automatisk styret som i olie- eller gasfyrede  

 kedler.
Der er derfor risiko for periodevis overophedning og dermed fare for  

 eksplosion i anlægget.
 Stk. 5.  Pejse og brændeovne må ikke tilsluttes aftræk  

 fra gasfyrede kedel- og varmtluftsanlæg.
 10.3 Krav til centralvarmekedler, oliebrændere m.v.
 Stk. 1.  Anlæg bestående af en centralvarmekedel og en  

 olie- eller gasbrænder skal have en tilfredsstillende virkningsgrad.
 (10.3, stk. 1) Kravet om tilfredsstillende virkningsgrad anses for  

 opfyldt, når anlægget opfylder Bygge- og Boligstyrelsens bekendtgørelse nr.  

 488 af 7. juni 1994 om krav til virkningsgrad i varmtvandskedler, der  

 anvender flydende eller luftformigt brændsel.
Stk. 2.  Ved installation af centralvarmekedler med  

 oliebrænder eller gasblæseluftbrænder skal brænderen indreguleres.
Røgtabet  

 må under drift ikke overstige 12 pct.
Sodtallet må ikke overstige 2.  

 Røggassens carbonmonoxid (kulilte) må for blåflammebrændere ikke overstige  

 0,05 pct.
Indregulering af brænderen skal også ske ved udskiftning af såvel  

 brænder som kedel.
 (10.3, stk. 2) Med hensyn til indregulering af gasblæseluftbrændere  

 henvises til gasreglementet.
Stk. 3.  Oliefyrede varmluftsaggregater til  

 bygningsopvarmning skal opfylde kravene til luftvarmere af klasse A i DS 2187  

 om oliefyrede luftvarmere med tvangscirkulation af luft.
Oliefyrede  

 varmluftsaggregater med indfyret effekt under 120 kW skal godkendes af  

 Boligministeriet.
10.4 Særlige krav til store centralvarmekedler Stk. 1.  Store centralvarmekedler skal varmeisoleres, så  

 overfladetemperaturen på deres udvendige flader bortset fra luger og lignende  

 ikke overstiger 35 graderC ved en rumtemperatur på 20 graderC.
(10.4, stk. 1) Store centralvarmekedler er kedler, hvis maksimale  

 indfyrede effekt overstiger 60 kW.
Den maksimale indfyrede effekt vil for de  

 fleste ildsteder kunne oplyses af fabrikanten.
 Stk. 2.  For store olie- eller gasfyrede  

 centralvarmekedler med en nominel effekt på mere end 400 kW, må den indfyrede  

 effekt ikke overstige, hvad der svarer til en røggastemperatur ved afgang fra  

 kedlen på 250 graderC under vedvarende belastning med renset kedel.
Stk. 3.  Store oliefyrede eller gasfyrede  

 centralvarmekedler skal ud over kedelvandstermometer forsynes med  

 røgtermometer og hensigtsmæssigt anbragt udtag til røggasanalyse.
Olie- eller  

 gasbrændere med et eller flere trin skal forsynes med timetæller på hvert  

 driftstrin.
 (10.4, stk. 3) Røgtermometer og udtag til røggasanalyse kan også  

 placeres på røgrøret.
Stk. 4.  Store centralvarmekedler skal opstilles i rum,  

 der udgør en selvstændig brandcelle.
Brandcellen må ikke have dør direkte til  

 fælles adgangsvej og må ikke benyttes som arbejdsrum eller til formål, der  

 kan medføre brandfare.
Ved anlæg over 600 kW skal der være let og uhindret  

 adgang direkte til det fri.
Brandcellen skal mod andre rum udføres med vægge  

 og etageadskillelser mindst som BS-bygningsdel 60. Døre til brandcellen kan  

 udføres mindst som BD-dør 30 for anlæg indtil 600 kW og mindst som BD-dør 60  

 for anlæg over 600 kW.
 Stk. 5.  For olie- og gasfyrede varmluftaggregater  

 indtil 600 kW, der anvendes til opvarmning af arbejdsrum, og for ildsteder,  

 der indgår i erhvervsmæssige produktionsanlæg, kan kommunalbestyrelsen  

 tillade, at kravet i stk. 4 fraviges.
 Stk. 6.  Centralvarmekedler over 120 kW, der er  

 indrettet til overtryksforbrænding, må kun installeres i rum, som er forsynet  

 med uafspærrelige ventilationsåbninger til det fri.
 (10.4, stk. 6) For gasfyrede centralvarmekedler henvises til  

 gasreglementets afsnit B-4.
10.5 Særlige krav til halmfyringsanlæg Stk. 1.  Halmfyringsanlæg med en effekt på indtil 600 kW  

 skal udføres og installeres i overensstemmelse med Dansk Brandteknisk  

 Instituts brandtekniske vejledning nr. 22 Halmfyringsanlæg, opstilling,  

 indretning samt drift og vedligehold.
10.6 Særlige krav til ildsteder til erhvervsmæssig brug Stk. 1.  Kommunalbestyrelsen kan stille særlige krav til  

 ildsteder m.m., der benyttes erhvervsmæssigt.
 (10.6, stk. 1) For tørringsanlæg for korn, frø og grøntafgrøder,  

 røgeanlæg og varmolieanlæg kan henvises til Dansk Brandteknisk Instituts  

 brandtekniske vejledninger, henholdsvis nr. 8, 14 og 20.
 For gasfyrede anlæg henvises til gasreglementets afsnit B-4.
10.7 Tilslutning til skorsten Stk. 1.  Lysningsarealet i en skorsten skal svare til  

 den indfyrede effekt.
Lysningsarealet skal dog mindst være 50 (cm2) (80 mm  

 diameter) for oliefyrede ildsteder og mindst 175 (cm2) (150 mm diameter) for  

 ildsteder til fast brændsel.
 (10.7, stk. 1) Tilsluttes der flere ildsteder til samme skorsten,  

 beregnes lysningsarealet i forhold til ildstedernes samlede effekt.
 For gasfyrede ildsteder gælder gasreglementets bestemmelser.  

 Gasreglementet stiller visse betingelser for tilslutning af gasfyrede  

 ildsteder til skorstene, hvortil der er sluttet andre ildsteder.
Stk. 2.  Åbne ildsteder (pejse) må kun tilsluttes egen  

 selvstændig skorsten uden aftræk fra andre ildsteder.
Lysningsarealet i  

 skorsten og røgrør skal være mindst 300 (cm2). Hvis pejsens frie åbning ikke  

 er større end 2.500 (cm2), kan lysningsarealet nedsættes til 175 (cm2).
10.8 Krav til skorstene og røgrør Stk. 1.  Skorstene og røgrør skal udføres og opsættes,  

 så der ikke opstår fare for brand, eksplosion, skadelig kondens, forgiftning  

 og sundhedsmæssige gener.
 Stk. 2.  Der skal anvendes materialer, der er  

 modstandsdygtige over for røggasser, ild, varme og korrosion.
 Stk. 3.  Skorstene og røgrør skal udføres og opsættes,  

 så der ikke opstår højere temperatur end 80 graderC på brændbare materialer.
 Stk. 4.  Skorstene og røgrør skal have en sådan  

 udformning, lysningsareal og højde, at der bliver tilfredsstillende  

 trækforhold og røgafkast.
(10.8, stk.4) Hvis et fyringsanlæg medfører væsentlige røgluftgener  

 for omgivelserne, giver miljøbeskyttelsesloven kommunalbestyrelsen mulighed  

 for at kræve, at ildsteder og skorstene eller fyringen ændres, så generne  

 ophører.
Hvis ulemperne ikke kan afhjælpes, kan kommunalbestyrelsen forbyde  

 anvendelse af anlægget.
 For gasfyrede anlæg henvises til gasreglementets afsnit A og til  

 afsnit B-4.
Stk. 5.  Der skal være mulighed for rensning af  

 skorstene og røgrør.
Renselemmes størrelse skal mindst svare til skorstenens  

 lysningsareal.
(10.8. stk. 5) Lige og korte røgrør vil normalt kunne renses uhindret,  

 uden at der monteres renselem på røret.
Ved andre udformninger af røgrøret  

 vil montering af renselem være nødvendig.
 Der henvises til DS 1073 - Aftræksforbindelser, ovne og kedler for  

 fast og flydende brændsel samt gas ved gasblæseluftbrænder.
 Stk. 6.  Skorstene skal være tilgængelige for udvendigt  

 eftersyn.
 Stk. 7.  Hvis skorstene er indrettet til at renses fra  

 toppen, skal der være sikkerheds- og sundhedsmæssigt forsvarlige  

 adgangsmuligheder til skorstenen.
 Stk. 8.  Små stålskorstene, skorstenselementer og  

 skorstensforinger til små skorstene for olie eller fast brændsel skal være  

 godkendt af Boligministeriet.
 (10.8, stk. 8) Ved små skorstene forstås skorstene af enhver art, der  

 modtager aftræk fra et eller flere ildsteder, for hvilke den samlede  

 indfyrede effekt er højst 120 kW.
Stk. 9.  Brændbart materiale skal mindst holdes i  

 følgende afstande fra små skorstene og fra de tilhørende røgrør og renselemme - stålskorstene og murede skorstene 100 mm - røgrør 300 mm - renselemme 200 mm Afstandene måles til den udvendige side.
Stk. 10.  Når vangerne i en muret skorsten er mindst 228  

 mm tykke, eller skorstenen er udført i en tilsvarende isoleret konstruktion,  

 kan bjælker, spær og trappevanger dog anbringes direkte op ad  

 skorstensvangerne.
Kanten af brændbare beklædninger, der er højst 30 mm  

 tykke, kan anbringes umiddelbart op til murede skorstene og 50 mm fra  

 stålskorstene.
 (10.8, stk. 10) Eksempler på tilsvarende konstruktioner:
- elementskorstene med mindst 108 mm skalmuring - muret skorsten med 108 mm vanger og skorstens foring og isoleret fra  

 træværket med mindst 20 mm mineraluld.
 Stk. 11.  I forbindelse med tagdækninger, som ikke kan  

 klassificeres som klasse T tagdækning, skal skorstene udføres og opsættes på  

 en sådan måde, at der opnås tilstrækkelig sikkerhed mod brand.
 (10.8, stk. 11) Klasse T tagdækninger er klassificeret i DS 1063.1  

 Tagdækninger.
Kapitel 11. Indeklima 11.1 Generelt Stk. 1.  Bygninger skal opføres, så der under normal  

 brug af bygningerne kan opretholdes et sundheds- og sikkerhedsmæssigt  

 tilfredsstillende indeklima.
(11.1, stk. 1) Den bygningsmæssige del af indeklimaet er først og  

 fremmest fastlagt ud fra den anvendte ventilation og forureningerne  

 indendørs, herunder fugtproduktionen.
Der bør altid benyttes byggematerialer  

 med den lavest mulige afgivelse af forureninger.
Sundhedsmæssigt  

 tilfredsstillende forhold i bygninger omfatter også komfort og velvære.
Der  

 henvises til SBI-anvisning 182, Indeklimahåndbogen.
11.2 Ventilation 11.2.1 Generelt Stk. 1.  Ventilationsanlæg skal drives og vedligeholdes,  

 så de i benyttelsestiden mindst yder de ydelser, der er anført i 11.2.2 eller  

 11.2.3.
(11.2.1, stk. 1) Boligenheder anses normalt for at være benyttet  

 døgnet rundt.
For ventilation af rum med ildsteder henvises også til  

 bestemmelserne i kapitel 10 samt til gasreglementet, afsnit A.
Bestemmelserne  

 om ventilation i arbejdsrum varetager alene de almene ventilationsbehov, mens  

 eventuelle yderligere krav vedrørende ventilationsbehov forårsaget af selve  

 arbejdets art og udførelse, herunder behov for procesventilation, stilles i  

 medfør af arbejdsmiljølovgivningen.
 Der henvises til DS 447, norm for ventilationsanlæg, DS/ISO 7730,  

 Termisk miljø, moderate omgivelser vedrørende placering af luftindtag og  

 -afkast, filtrering af luft, lufthastigheder i opholdszonen og forskel i  

 vertikal lufttemperatur, og AT-meddelelse nr. 1.01.8 December 1993,  

 Ventilation på faste arbejdssteder.
 Ventilationsanlæg udføres i henhold til kap. 12.3.
 Stk. 2.  Tilførsel af udeluft skal tilvejebringes gennem  

 åbninger direkte til det fri eller med ventilationsanlæg.
 Stk. 3.  Ved tilførsel af luft og ved bortskaffelse af  

 luft skal det i rum, hvor personer opholder sig længere tid, sikres, at der  

 ikke i opvarmningssæsonen optræder træk i opholdszonen.
 (11.2.1, stk. 3) For at undgå træk bør lufthastigheder i opholdszonen  

 højst være 0,15 m/s.
Stk. 4.  Luftoverføring, herunder recirkulation mellem  

 rum må kun ske fra mindre til mere luftforurenet rum.
I erhvervsbyggeri er  

 recirkulation kun tilladt, hvis der ikke finder forurening sted.
 (11.2.1, stk. 4) I boliger vil de luftforurenede rum være køkkener,  

 baderum og wc-rum.
 Stk. 5.  Ventilationsanlæg og udeluftventiler skal være  

 konstrueret og installeret, så de ikke tilfører de ventilerede rum stoffer,  

 herunder mikroorganismer, som gør indeklimaet sundhedsmæssigt  

 utilfredsstillende.
11.2.2. Beboelsesbygninger Stk. 1.  I ethvert beboelsesrum såvel som i boligenheden  

 totalt skal der være et samlet luftskifte på mindst 0,5 gang i timen,  

 svarende til en volumenstrøm på 0,35 l/s pr. (m2) ved en rumhøjde på 2,5 m.
Stk. 2.  Boligenheder skal ventileres med et  

 ventilationsanlæg, der enten skal være et udsugningsanlæg kombineret med  

 udeluftventiler eller et indblæsnings- og udsugningsanlæg.
Anlægget skal  

 dimensioneres, så udelufttilførslen mindst svarer til den største af følgende  

 2 ydelser:
- den udsugning (volumenstrøm), der er angivet i stk. 3, eller - et luftskifte, for boligenheden totalt, på 0,5 gang i timen, svarende  

 til en volumenstrøm på 0,35 l/s pr. (m2) ved en rumhøjde på 2,5 m, fordelt  

 forholdsmæssigt på udsugning fra køkken, bade- og wc-rum ud fra  

 volumenstrømmene angivet i stk. 3.
Stk. 3.  Kravene til ventilation i rum med normal  

 rumhøjde anses for opfyldt, når tilførslen af udeluft og udsugningen udføres  

 som angivet nedenfor.
Størrelsen af udsugningen er angivet som en  

 volumenstrøm i l/s.
(11.2.2, stk. 3) En udeluftventil bør i fornødent omfang kunne  

 filtrere den indkomne luft og bør placeres, så den indkomne luft bliver  

 mindst muligt forurenet.
Udeluftventilen bør kunne reguleres, og den bør  

 kunne betjenes fra gulv.
Vedrørende træk se kap. 11.2.1 stk. 3. Vedrørende  

 støjisolering se kap. 9.2.4 stk. 1. Der henvises i øvrigt til SBI-rapport  

 196, Udeluftventiler.
Beboelsesrum Tilførsel af udeluft: Oplukkeligt vindue, lem eller dør samt en eller  

 flere udeluftventiler med en samlet fri åbning på mindst 30 (cm2) pr. 25 (m2)  

 gulvareal.
Udeluftventilarealet kan subsidiært bestemmes ud fra en  

 ventilationsteknisk beregning.
Køkkener (særskilte rum eller som del af beboelsesrum eller  

 køkken/kogeniche i boliger under 50 (m2)) Tilførsel af udeluft: Oplukkeligt vindue, lem eller dør eller  

 udeluftventil.
Udsugning: Volumenstrøm 20 l/s.
Udsugning skal ske gennem emhætte.
Bade- og wc-rum Tilførsel af luft: Oplukkeligt vindue, lem eller udeluftventil, og/eller  

 åbning mod adgangsrummet.
Udsugning: Volumenstrøm 15 l/s.
Særskilt wc-rum Tilførsel af luft: Som ved baderum.
 Udsugning: Volumenstrøm 10 l/s.
Bryggers eller skabsrum i boligenhed Tilførsel af luft: Som ved baderum.
 Udsugning: Volumenstrøm 10 l/s, hvis luften tilføres gennem adgangsrummet,  

 ellers ingen særskilt mekanisk udsugning.
Trapperum eller fælles forrum med direkte adgang til boligenheder Tilførsel af udeluft: Oplukkeligt vindue, udeluftventil eller luftsluse.  

 Tilførslen af udeluft skal ske forneden i rummet.
 Stk. 4.  For andre rum end de i stk. 3 nævnte skal  

 ventilationens dimensionering godkendes af kommunalbestyrelsen under hensyn  

 til rummets størrelse og anvendelse.
(11.2.2, stk. 4) Det gælder f.eks. vaske- og tørrerum.
Vedrørende  

 ventilation i affaldsrum og elevatorer, se kap. 12.6 og 12.7. Vedrørende  

 ventilation i garageanlæg, se kap. 6.17.4.
11.2.3 Andre bygninger end beboelsesbygninger Stk. 1.  Opholdsrum i dag- og døgninstitutioner skal  

 ventileres med et ventilationsanlæg, der omfatter såvel et indblæsningsanlæg  

 som et udsugningsanlæg.
Indblæsningen med udeluft og udsugningen skal være  

 mindst 3 l/s pr. barn og mindst 5 l/s pr. voksen, samt 0,4 l/s pr. (m2) gulv.
(11.2.3, stk. 1) Det gælder f.eks. for institutioner for pasning af  

 børn som vuggestuer, børnehaver, skolefritidsordninger, fritidshjem,  

 dagcentre og andre institutioner med lignende formål.
Ventilationsraten for  

 bygningen er under den forudsætning, at der anvendes lavforurenende  

 byggematerialer.
Bestemmelsen skal ses i sammenhæng med kap. 4.4.2, stk.  

 2.
Stk. 2.  Undervisningsrum i skoler og lignende skal  

 ventileres med et ventilationsanlæg, der omfatter såvel et indblæsningsanlæg  

 som et udsugningsanlæg.
Indblæsningen med udeluft og udsugningen skal i  

 normalklasserum være mindst 5 l/s pr. person, samt 0,4 l/s pr. m2 gulv.
Ved  

 benyttelse af særlige byggetekniske tiltag, som f.eks. større rumvoluminer  

 pr. person, brug af flere udluftningsmuligheder, herunder muligheder for  

 tværventilation, kan kravet om mekanisk ventilation fraviges under  

 forudsætning af, at der kan opretholdes et sundhedsmæssigt tilfredsstillende  

 indeklima.
(11.2.3, stk. 2) Ventilationsraten for bygningen er under den  

 forudsætning, at der anvendes lavforurenende byggematerialer.
Bestemmelsen  

 skal ses i sammenhæng med kap. 4.4.2, stk. 2.
 Stk. 3.  For andre rum end de i stk. 1 og 2 nævnte skal  

 ventilationens dimensionering godkendes af kommunalbestyrelsen under hensyn  

 til rummets størrelse og anvendelse.
(11.2.3, stk. 3) Opmærksomheden henledes på, at naturlig ventilation i  

 visse tilfælde kan dække behovet, i andre tilfælde bør der stilles krav om  

 mekanisk ventilation for at opnå et sundhedsmæssigt tilfredsstillende  

 indeklima.
Rum, hvor ventilationsbehovet kan dækkes med naturlig ventilation,  

 kan f.eks. være kontorrum til en eller få personer, hotelværelser og visse  

 typer forretningslokaler.
Rum, der kan kræve mekanisk ventilation, kan f.eks  

 være kontorrum til mange personer, forsamlingslokaler, kantiner, restauranter  

 og rum på hospitaler.
Ventilationens størrelse kan f.eks. fastlægges på  

 grundlag af DS 447, norm for ventilationsanlæg, afsnit 2.2. Vedrørende  

 ventilation i affaldsrum og i elevatorer, se kap. 12.6 og 12.7. Vedrørende  

 ventilation i garageanlæg, se kap. 6.17.4.
11.3. Forureninger fra byggematerialer 11.3.1 Generelt Stk. 1.  Byggematerialer må ikke afgive gasser, dampe,  

 partikler eller ioniserende stråling, der kan give anledning til  

 utilfredsstillende sundhedsmæssige indeklimaforhold.
(11.3.1, stk. 1) Der henvises vedrørende forurening fra  

 byggematerialer generelt til f.eks.
Indeklimamærkning af byggevarer - Del 1:  

 Beskrivelse af en prototypeordning, SBI-rapport nr. 232, og Indeklimamærkning  

 af byggevarer - Del 2: Faglig og teknisk dokumentation af en  

 prototypeordning, SBI-rapport 233.
11.3.2 Formaldehyd Stk. 1.  Spånplader, træfiberplader, krydsfinerplader og  

 lignende plader, der indeholder en formaldehydafgivende lim, må kun anvendes,  

 såfremt de er omfattet af en kontrolordning, der er godkendt af  

 Boligministeriet.
 (11.3.2, stk. 1) Det overordnede formål med bestemmelsen er at sikre,  

 at formaldehydkoncentrationen i luft, svarende til rumluft under realistisk  

 brug af de pågældende byggematerialer og fastlagte ventilationsforhold,  

 temperaturforhold og luftfugtighedforhold, ikke overstiger 0,15 mg/(m3).  

 Bestemmelsen omfatter kun plader, der indeholder formaldehydafspaltende lim,  

 og således ikke plader, der er limet med f.eks. fenol-, resorcinol- eller  

 isocyanatlim uden tilsætning af ureaformaldehyd.
Der er etableret en godkendt kontrolordning under Træpladekontrollen.  

 Metoder og fastlagte prøvningsbetingelser er specificeret i  

 Træpladekontrollens godkendelses- og kontrolregler.  Stk. 2.  

 Varmeisoleringsmaterialer, der fremstilles ved opskumning af urea og  

 formaldehyd, må kun anvendes, hvis de er omfattet af en kontrolordning, der  

 er godkendt af Boligministeriet.
Materialerne må kun anvendes til isolering  

 af ydervægskonstruktioner.
 (11.3.2, stk. 2) Det overordnede formål med bestemmelsen er at sikre,  

 at formaldehydkoncentrationen i luft, svarende til rumluft under realistisk  

 brug af de pågældende byggematerialer og fastlagte ventilationsforhold,  

 temperaturforhold og luftfugtighedforhold, ikke overstiger 0,15 mg/(m3).
11.3.3 Asbest Stk. 1.  Asbestholdige materialer må ikke anvendes  

 indendørs.
 (11.3.3, stk. 1) Brug af asbest er generelt forbudt i henhold til  

 Arbejdsministeriets bekendtgørelse nr. 660 af 24. september 1986 med ændring  

 af 11. december 1992 om asbest.
11.3.4 Mineraluld Stk. 1.  Mineraluldholdige materialer skal være  

 overfladebehandlede eller på anden måde afdækkede, indkapslede eller  

 forseglede på overfladen mod indeklimaet.
Mineraluldsplader i nedhængte  

 lofter skal være overfladebehandlede på alle sider og kanter.
(11.3.4, stk. 1) Bestemmelsen omfatter produkter af mineraluld, dvs.  

 produkter der har en uldet konsistens fabrikeret af smeltet sten, slagger  

 eller glas.
Bestemmelsen omfatter f.eks. akustiklofter, indblæsningskanaler  

 og lyddæmpere i indblæsningsanlæg.
Varmeisoleringsmaterialer, der ikke er i  

 direkte forbindelse med indeklimaet, er ikke omfattet af bestemmelsen.
11.3.5 Flyveaske og slagger fra kulfyring Stk. 1.  Flyveaske og slagger fra kulfyring anvendt som  

 underlag for byggeri skal dækkes af et gruslag på mindst 0,20 m.
(11.3.5, stk. 1) Affaldet fra kulfyring, f.eks fra kraftværker, kan  

 indeholde radioaktive stoffer fra kullene, som udsender gammastråling.  

 Strålingsbidraget herfra kan reduceres, såfremt underlaget dækkes af et  

 gruslag.
Der henvises til Bygge- og Boligstyrelsens vejledningsskrivelse af  

 21. februar 1992 om brug af flyveaskeunderlag ved byggeri.
11.4 Forureninger i øvrigt 11.4.1 Kvælstofilter Stk. 1.  Kvælstofilter afgivet til indeklimaet fra  

 forbrændinger i komfurer, centralvarmekedler og lignende skal begrænses ved  

 bortførsel af røggasserne.
 (11.4.1, stk. 1) For køkkener er kravet opfyldt med udsugning gennem  

 emhætte jf. kap. 11.2.2, stk. 3. Der henvises i øvrigt til Bygge- og  

 Boligstyrelsens pjece »Kvælstofilte fra gaskomfurer - Sådan kan den  

 mindskes«.
11.4.2 Radon Stk. 1.  Bygningskonstruktioner mod undergrunden skal  

 udføres lufttæt.
(11.4.2, stk. 1) Radon er en radioaktiv gas og kommer især fra  

 undergrunden.
Radon forhindres i at trænge op i bygninger ved at gøre  

 fundamenter, terrændæk, gulve, kældergulve og kælderydervægge lufttætte ved  

 f.eks. at udføre konstruktionerne af beton med omhyggelig udførelse, så der  

 opnås en god, ensartet og revnefri konstruktion, og ved at tætne omkring rør-  

 og kanalgennemføringer i disse bygningsdele.
Der henvises til pjecen  

 »Radon i boliger«, Bygge- og Boligstyrelsen og Statens  

 Byggeforskningsinstitut, og Bygge- og Boligstyrelsens »Vejledning om  

 Radon og nybyggeri«.
11.4.3 Anden forurening fra undergrund Stk. 1.  Forurening fra tidligere lossepladser,  

 gasværker, forurenede industrigrunde og lignende må ikke give anledning til  

 sundheds- eller sikkerhedsmæssigt utilfredsstillende indeklima.  

 Bygningskonstruktioner mod undergrunden skal udføres såvel lufttæt som  

 diffusionstæt, såfremt grunden bebygges, uden at forureningen i jorden er  

 fuldstændig oprenset.
I særlige tilfælde, hvor grunden inden bebyggelse ikke  

 oprenses delvis af hensyn til beskyttelse af grundvand og de øvre jordlag,  

 kan kommunalbestyrelsen stille yderligere krav.
(11.4.3, stk. 1) Der henvises til lov om affaldsdepoter og lov om  

 miljøbeskyttelse og til kap. 1.8. De mulige jordforureninger kan trænge op i  

 bygninger især ved konvektion og diffusion gennem fundamenter, terrændæk,  

 gulve, kældergulve og kælderydervægge.
Konvektionen forhindres ved at gøre  

 konstruktionen lufttæt, f.eks. ved at udføre konstruktionerne i beton med  

 omhyggelig udførelse, så der opnås en god, ensartet og revnefri konstruktion.  

 Diffusionen reduceres ved at gøre konstruktionen diffusionstæt, f.eks. ved at  

 udføre betonkvaliteten som moderat miljøklasse med indhold af op til 5 %  

 porøse partikler.
Der henvises til Bygge- og Boligstyrelsens vejledning om  

 Radon og nybyggeri og DS 411, norm for betonkonstruktioner.
11.5 Temperatur Stk. 1.  Bygninger skal opføres, så der under normal  

 brug af bygningerne i de rum, hvor mennesker opholder sig i længere tid, kan  

 opretholdes sundhedsmæssigt tilfredstillende temperaturer under hensyn til  

 den menneskelige aktivitet i rummene.
 (11.5, stk. 1) Funktionskrav og metoder til specifikation,  

 verifikation og kontrol af termisk indeklima findes i DS 474, norm for  

 specifikation af termisk indeklima.
 Stk. 2.  Ved planlægning af byggeri og ved valg af  

 materialer, vinduesarealer, orientering og solafskærmning skal det sikres, at  

 der opnås hensigtsmæssige temperaturforhold også i sommerperioden, og at  

 gener ved direkte solstråling kan undgås.
Kapitel 12. Installationer 12.1 Generelt Stk. 1  Installationer skal udføres, så de ikke giver  

 anledning til skader på bygningen.
Generende rystelser må ikke overføres til  

 bygningen.
12.1, stk. 1) Med hensyn til udgravning for installationer henvises  

 til DS 415 om fundering, jf. kap. 5.1.2, stk. 1. Der henvises endvidere til  

 Arbejdstilsynets bekendtgørelse nr. 746 af 26. november 1987 om trykbeholdere  

 og rørsystemer under tryk.  Stk. 2. Installationer skal udføres, så de  

 ikke medfører brandfare.
Ved rørgennemføringer, kanaler og lignende skal der  

 træffes foranstaltninger, der hindrer gennemgang af støj, fugt, ild, gas, røg  

 og lugt.
Overfladetemperaturen på brændbart materiale må ikke overstige 80  

 graderC.
Når dette ikke godtgøres, skal installationer med en temperatur  

 mellem 100 graderC og 120 graderC holdes mindst 30 mm fra træværk eller andet  

 brændbart materiale.
Med en temperatur mellem 120 graderC og 150 graderC skal  

 afstanden være mindst 50 mm.
 Stk. 3.  Installationer skal udføres, så de medfører  

 sundhedsmæssigt tilfredsstillende forhold.
12.1, stk. 3) Dette indebærer bl.a. sikring mod rotter og andre  

 skadedyr.
Der henvises endvidere til kap. 11.4.3, stk. 1 om radon og kap.  

 11.4.3, stk. 1 om anden forurening fra undergrund.
 Stk. 4.  Installationer skal beskyttes mod  

 frostsprængning, hvor der kan være risiko for, at de udsættes for frost.
Stk. 5.  Installationer skal udføres, så unødvendigt  

 energiforbrug undgås.
De skal isoleres mod varmetab og kondens i  

 overensstemmelse med DS 452, norm for termisk isolering af tekniske  

 installationer.
 (12.1, stk. 5) Ledninger og beholdere bør så vidt muligt anbringes, så  

 varmeafgivelsen fra dem kommer bygningen til gode.
 Stk. 6.  Tekniske installationer m.v., der kræver  

 betjening, eftersyn eller vedligeholdelse, skal anbringes, så der er en fri  

 passagehøjde på mindst 1,9 m og en fri bredde på mindst 0,7 m eller i kanal  

 med aftagelig dæk.
 (12.1, stk. 6) Bestemmelsen indebærer, at installationer som  

 hovedregel anbringes enten i ingeniørgange eller i kanaler med aftagelige  

 dæk.
12.2 Varme-, varmtvands- og køleanlæg Stk. 1.  Varme-, varmtvands- og køleanlæg skal  

 dimensioneres og udføres, så de ikke medfører brand- og eksplosionsfare.
 (12.2, stk. 1) Der henvises til Direktoratet for Arbejdstilsynets  

 forskrifter for fyrede varmtvandsanlæg 42/1980 og for ufyrede varmtvandsanlæg  

 58/1975.
 Stk. 2.  Varmeanlæg skal udføres efter DS 469, norm for  

 varmeanlæg med vand som varmebærende medium.
(12.2, stk. 2) Normen indeholder bl.a. funktionskrav til varmegiveres  

 styring og regulering.
Herudover indeholder normen funktionskrav til  

 indregulering af varmeanlæg og krav til vejledninger for brug, drift og  

 vedligehold.
 Stk. 3.  El- og luftvarmeanlæg i bygninger skal forsynes  

 med automatisk regulering, så varmetilførslen kan tilpasses varmebehovet.  

 Anlægget skal endvidere forsynes med tids- og temperaturstyring, så  

 varmetilførslen til rummene kan afbrydes eller reduceres i perioder uden  

 benyttelse.
Stk. 4.  Køleanlæg skal forsynes med automatisk  

 regulering, så køleydelsen kan tilpasses kølebehovet.
Køleanlæg skal forsynes  

 med tids- og temperaturstyring, så køleydelsen til rummene kan afbrydes eller  

 reduceres i perioder uden benyttelse.
 (12.2, stk. 4) Der henvises til Arbejdsministeriets bekendtgørelse nr.  

 539 af 30. december 1950 om indretning og brugen af køleanlæg.
 Stk. 5.  Varmeanlæg, der skal tilsluttes fjernvarme,  

 dimensioneres for en fjernvarmefremløbstemperatur på 70 graderC og en  

 afkøling af fjernvarmevandet på mindst 30 graderC ved -12 graderC  

 udetemperatur.
(12.2, stk. 5) For varmeanlæg, der forsynes direkte med fjernvarme,  

 dimensioneres varmeafgiverne for en fremløbstemperatur på 70 graderC.
For  

 varmeanlæg, der tilsluttes via en varmeveksler, må der ved dimensionering af  

 varmeafgivere tages hensyn til temperaturfaldet i varmeveksleren.
 Stk. 6.  Brugsvandsanlæg dimensioneres for en  

 fjernvarmefremløbstemperatur på 60 graderC og en afkøling på mindst 20  

 graderC.
 (12.2, stk. 6) Brugsvandsanlæg dimensioneres for sommerforhold af  

 hensyn til fjernvarmeværkets mulighed for at sænke fremløbstemperaturen efter  

 udeklimaet.
 Stk. 7.  Bestemmelserne i stk. 5 og 6 træder i kraft,  

 når den kommunale varmeforsyningsplanlægning efter varmeforsyningsloven  

 dokumenterer, at overgang til lavtemperaturdrift kan ske i  

 varmeforsyningsområdet.
Stk. 8.  Gasfyrede varmeanlæg med indfyret effekt under  

 eller lig 120 kW samt anlæg med varmepumper skal dimensioneres og udføres, så  

 energiøkonomisk drift opnås.
Komponenternes type, størrelse og funktion skal  

 passe sammen og skal tilpasses bygningens dimensionerende varmetab og  

 forbrugets variation over året.
Varmeafgivere dimensioneres for en  

 middeltemperatur på vandsiden på maksimalt 55 graderC ved en udetemperatur på  

 -12 graderC.
Stk. 9.  For varmeanlæg med indfyret effekt over 120 kW  

 fyret med olie, gas eller fast brændsel dimensioneres rørnet og varmeafgivere  

 for en fremløbstemperatur på maksimalt 70 graderC og en returtemperatur på  

 højst 40 graderC ved -12 graderC udetemperatur.
Brugsvandsanlæg dimensioneres  

 efter stk. 6.
12.3 Ventilationsanlæg Stk. 1.  Ventilationsanlæg skal udføres forsvarligt ud  

 fra sikkerhedsmæssige, energimæssige og indeklimamæssige hensyn.
 (12.3, stk. 1) De indeklimarelaterede ventilationsbestemmelser fremgår af  

 -25kap. 11.2.
Stk. 2.  Ventilation skal kunne ske på en sådan måde, at  

 funktionen ikke påvirkes uacceptabelt af andre luftforbrugende  

 installationer, og så unødvendigt energiforbrug undgås.
Tilførsel af udeluft  

 skal kunne begrænses i perioder, hvor behovet for ventilation af bygningen er  

 reduceret.
I rum med stærkt varierende ventilationsbehov skal tilførsel af  

 udeluft kunne tilpasses belastningen.
 (12.3, stk. 2) Luftforbrugende installationer kan bl.a. være gas- og  

 oliefyringsinstallationer, pejse, brændeovne, tørretumblere, tørreskabe og  

 lignende.
 Stk. 3.  Ventilationsanlæg skal udføres i  

 overensstemmelse med DS 447, norm for ventilationsanlæg.
Stk. 4.  Ventilationsanlæg skal udføres, så de ikke  

 medfører brandfare.
Udførelse skal ske i overensstemmelse med DS 428, norm  

 for brandtekniske foranstaltninger ved ventilationssystemer.
 Stk. 5.  Ventilationsanlæg skal udføres, så anlæg og  

 kanaler kan renses og vedligeholdes.
 Stk. 6.  Ventilationsanlæg skal drives og vedligeholdes,  

 så de holdes i en teknisk og hygiejnisk forsvarlig stand.
 Stk. 7.  Ventilationsanlæg skal forsynes med  

 måleinstrumenter eller måleudtag, der muliggør kontrol af driftsforhold og  

 energiforbrug.
Stk. 8.  Ventilationsanlæg skal forsynes med effektive  

 energigenvindingsaggregater.
Kravet kan dog fraviges, når afkastningsluftens  

 overskud af varme ikke på rimelig måde kan udnyttes.
Stk. 9.  For ventilationsanlæg med konstant luftydelse  

 må elforbruget til lufttransport ikke overstige 2.500 J/(m3) udeluft.
For  

 anlæg med variabel luftydelse må elforbruget til lufttransport ikke overstige  

 3.200 J/(m3) udeluft ved maksimal luftydelse.
Bestemmelsen gælder ikke for  

 ventilationsanlæg uden mekanisk udelufttilførsel, for anlæg knyttet til  

 industriprocesser og lignende samt anlæg, hvor det årlige elforbrug til  

 lufttransport er mindre en 2,5 GJ (700 kWh).
(12.3, stk. 9) Ved elforbruget til lufttransport forstås her det  

 samlede elforbrug pr. (m3) flyttet luft regnet fra luftindtag til luftafkast.  

 Luften kan hermed flyttes af flere ventilatorer.
Ved anlæg med variabel  

 luftydelse forstås anlæg, hvor luftydelsen, når anlægget er i drift, kan  

 reguleres med manuelt eller automatisk på en sådan måde, at forbruget  

 reduceres væsentligt.
Elforbruget til lufttransport kan beregnes for det  

 enkelte anlæg for sig eller samlet for flere anlæg i en bygning.
 Stk. 10.  Anlæg for befugtning af indblæsningsluft må  

 kun installeres, såfremt sikkerhedsmæssige, produktionsmæssige,  

 bevaringsmæssige eller sundhedsmæssige grunde taler herfor.
Stk. 11.  Anlæg for køling af indblæsningsluft må kun  

 installeres, når tilfredsstillende indeklimaforhold herved opnås  

 energiøkonomisk hensigtsmæssigt.
Installation af køling forudsætter, at andre  

 foranstaltninger, herunder solafskærmning og fjernelse af varmeudvikling  

 direkte fra maskiner, belysning m.v. ikke er tilstrækkelige til opretholdelse  

 af tilfredsstillende forhold.
 (12.3, stk. 11) Vedrørende køleanlægs regulering henvises til kap.  

 12.2, stk. 4.
12.4 Vandinstallationer Stk. 1.  Installationer for vand skal udføres i  

 overensstemmelse med DS 439, norm for vandinstallationer.
 (12.4, stk. 1) Der henvises til SBI-anvisning 118 om  

 vandinstallationer, der mere detaljeret beskriver, hvordan sådanne  

 installationer kan udføres på grundlag af normen.
12.5 Afløbsinstallationer Stk. 1.  Installationer for afløb skal udføres i  

 overensstemmelse med DS 432, norm for afløbsinstallationer.
 (12.5, stk. 1) Der henvises til SBI-anvisning 96 om  

 afløbsinstallationer, der mere detaljeret beskriver, hvordan sådanne  

 installationer kan udføres på grundlag af normen.
12.6 Renovationsanlæg Stk. 1.  Renovationsanlæg skal udføres sikkerheds- og  

 sundhedsmæssigt forsvarligt og med størst mulig hensyntagen til  

 genbrugsfremmende affaldssystemer.
Stk. 2.  Ved enhver bebyggelse skal der sikres mulighed  

 for, at håndtering, sortering, opbevaring, bortskaffelse og transport af  

 affald kan ske forsvarligt.
Omfanget af beholdere, bokse m.v. og omfanget af  

 nødvendig plads til affald sorteret i flere fraktioner fastsættes af  

 kommunalbestyrelsen.
 (12.6, stk. 2) Der henvises til Arbejdstilsynets anvisning nr.  

 4.1.0.1/93 om manuel håndtering og transport af dagrenovation og til  

 Arbejdstilsynets cirkulære nr. 10/90 om konstruktion af renovationssystemer  

 m.v.
 Stk. 3.  Affaldsbeholdere, bokse m.v. skal være placeret  

 i samme niveau som tilkørsel for renovationsafhentningen eller så affaldet  

 nemt kan afhentes ved hjælp af teknisk egnet hjælpemiddel.
Stk. 4.  Indrettes rum til opbevaring af affald i  

 bygningen, skal gulv, vægge og loft udføres mindst som BS-bygningsdel 60 og  

 ventilationskanaler mindst som BS-bygningsdel 30 eller F-bygningsdel 60.  

 Adgangdør skal være til det fri.
Rummet skal ventileres med et  

 ventilationsanlæg, der enten skal være et udsugningsanlæg kombineret med  

 åbninger til det fri eller et indblæsnings- og udsugningsanlæg.
Kravene til  

 ventilationen er:
Tilførsel af udeluft: Rist eller anden åbning til det fri ved gulv.  

 Åbningsarealet skal kunne tilføre en volumenstrøm svarende til den udsugede  

 volumenstrøm.
Ved benyttelse af indblæsningsanlæg skal den indblæste  

 volumenstrøm svare til den udsugede volumenstrøm.
 Udsugning: Volumenstrøm 1 l/s pr. affaldsbeholder, dog mindst 15 l/s.
 Stk. 5.  I beboelsesbygninger, hvor gulvet i øverste  

 boligenhed ligger mere end 5,5 m over terræn, skal indrettes affaldsskakt for  

 hver opgang.
Stk. 6.  Affaldsskakter skal udføres med væg mindst som  

 BS-bygningsdel 60 og ventilationskanaler mindst som BS-bygningsdel 30 eller  

 F-bygningsdel 60. Indkastningslåger skal være af ubrændbart materiale og må  

 ikke anbringes i beboelseslejligheden.
Affaldsskakter skal ventileres med et  

 udsugningsanlæg kombineret med åbninger til det fri i skarnboksene.
Kravene  

 til ventilationen er:
 Tilførsel af udeluft: Åbning til det fri ved gulv med et areal på 25 (cm2)  

 pr. skarnboks.
 Udsugning: Volumenstrøm 80 l/s, når en indkastningslåge eller dør til  

 skarnboks er åben.
 Stk. 7.  Affaldsskakter skal udføres med mulighed for  

 sortering af affald i flere fraktioner efter kommunalbestyrelsens nærmere  

 bestemmelse.
12.7 Elevatorer Stk. 1.  Elevatoranlæg skal udføres sikkerhedsmæssigt  

 forsvarligt.
 (12.7, stk. 1) Der henvises til Arbejdsministeriets bekendtgørelse nr.  

 626 af 18. december 1980 om elevatorer, hejseværker, rulletrapper,  

 rullefortove og lignende samt nr. 627 af 18. december 1980 om supplerende  

 regler for indretning af elevatorer m.v.
 Opmærksomheden henledes på kap. 4.2.1, stk. 4.
Stk. 2.  Der skal være udsugning fra elevatorskakte med  

 naturlig ventilation.
Udsugningskanalen skal have et areal på 1 pct. af  

 skakttværsnittet.
Maskinrum skal ventileres.
12.8 Antenner Stk. 1.  Antenner skal fastgøres forsvarligt og på en  

 sådan måde, at de ikke kan beskadige de bygningsdele, som de opsættes på.
 12.9 Belysningsanlæg m.v.
 Stk. 1.  Ved udførelse af belysningsanlæg søges  

 energiforbrug og effektbehov begrænset mest muligt under hensyntagen til  

 rummets udformning og anvendelse, herunder krav til belysningens kvalitet og  

 driftstid.
 (12.9, stk. 1) Begrænsning af energiforbruget kan f.eks. ske ved at  

 følge de metoder og vejledninger, der er angivet i SBI-anvisning 184:  

 Bygningers energibehov.
 Stk. 2.  Belysningsanlæg skal udføres opdelt i zoner med  

 mulighed for benyttelse efter dagslysforhold og aktiviteter.
(12.9, stk. 2) Zoneopdeling sikrer, at der er mulighed for at begrænse  

 brugstiden mest muligt.
Bestemmelsen indebærer f.eks., at belysningsarmaturer  

 nær vinduer kan udgøre en zone, mens armaturer placeret inde i rummet kan  

 udgøre en eller flere selvstændige zoner.
Bestemmelsen opfyldes ved at  

 montere manuel og/eller automatisk afbryder for hver zone.
 Stk. 3.  Belysningsanlæg skal udføres på grundlag af DS  

 700-serien »Retningslinier for kunstig belysning i arbejdslokaler«.
 (12.9, stk. 3) I DS 700-serien findes endvidere:
DS 703 Retningslinier for belysning i sygehuse DS 704 Lysteknisk terminologi DS 705 Kunstig belysning i tandlægeklinikker DS 707 Idrætsbelysning (707.1-17 for 17 forskellige idrætsgrene).
 Stk. 4.  Bestemmelserne i stk. 1 - 3 gælder ikke for  

 kirker, museer, restauranter og beboelsesbygninger.
 Stk. 5.  Anlæg til belysning af fælles adgangsveje og  

 udendørsarealer, herunder trapper, gange, stier samt indendørs og udendørs  

 parkeringsanlæg, skal forsynes med automatisk styring efter dagslysforhold og  

 brugstid, med mindre særlige forhold gør sig gældende, f.eks.  

 sikkerhedshensyn.
 (12.9, stk. 5) Bestemmelsen gælder også fælles adgangsveje i  

 bygninger.
Kapitel 13. Avls- og driftsbygninger og vindmøller 13.1 Generelt Stk. 1.  Bebyggelserne skal overholde bestemmelserne i  

 13.2 - 13.5. I avls- og driftsbygninger, hvor der indrettes arbejdssteder,  

 som er omfattet af lov om arbejdsmiljø, skal arbejdsstedet indrettes i  

 overensstemmelse med Arbejdsministeriets bekendtgørelse om faste  

 arbejdssteders indretning.
(13.1, stk. 1) Af § 61 i Arbejdsministeriets bekendtgørelse nr. 1163  

 af 16. december 1992 om faste arbejdssteders indretning fremgår, hvilke arter  

 af erhvervsbyggerier, der skal behandles af kommunalbestyrelsen uden  

 Arbejdstilsynets medvirken.
Bekendtgørelsen er gengivet i bilag 2. I  

 tilknytning til bekendtgørelsen har Arbejdstilsynet udsendt en række  

 vejledninger og anvisninger, hvortil der henvises.
 Opmærksomheden henledes på, at dispensation i medfør af byggelovens §  

 22 alene kan meddeles inden for kommunalbestyrelsens kompetenceområde i  

 henhold til byggeloven.
13.2 Bygningshøjder - og afstande Stk. 1.  Bebyggelserne skal overholde de højde- og  

 afstandskrav, der fremgår af 3.1 - 3.3 og 3.5. Kravene gælder dog ikke for  

 siloer, der opføres som en del af en større bygning, og som har et tværsnit  

 på højst 20 (m2).
 (13.2, stk. 1) I Bygge- og Boligstyrelsens bekendtgørelse nr. 496 af  

 29. juni 1990 om supplerende bestemmelser er der for en række bygninger,  

 konstruktioner og anlæg fastsat undtagelser fra de almindelige  

 højdebestemmelser.
13.3 Bygningskonstruktioner Stk. 1.  Bygninger skal overholde bestemmelserne i 5.1.1  

 og 5.1.2 om udførelse og dimensionering af bygningskonstruktioner.
 (13.3, stk. 1) Bygninger kan projekteres og udføres på grundlag af de  

 af Landbrugets Rådgivningscenter udgivne »Landbrugets  

 byggeblade«.
 Stk. 2.  For væksthuse ved gartnerier gælder stk. 1 med  

 den lempelse, at kravene til snelast kan reduceres med 65 pct.
 (13.3, stk. 2) Væksthuse kan projekteres og udføres på grundlag af de  

 af Dansk Erhvervsgartnerforening udarbejdede typetegninger for væksthuse.
 Stk. 3.  Mindre tilbygninger på indtil 200 (m2)  

 etageareal til bestående avls- og driftsbygninger kan, uanset bestemmelserne  

 i stk. 1, udføres i samme konstruktion som den bestående bygning.
 Stk. 4.  For vindmøller kan kravet i stk. 1 anses for  

 opfyldt, når vindmøllen opføres i overensstemmelse med den typegodkendelse,  

 der er meddelt i henhold til Energiministeriets bekendtgørelse om  

 certificering af vindmøller.
13.4 Brandforhold Stk. 1.  Bebyggelsen skal overholde de i 6.3 fastsatte  

 brandmæssige afstandskrav, de i 6.4 fastsatte krav til brandvægge og de i  

 6.18 fastsatte brandkrav til avls- og driftsbygninger.
Kravene gælder dog  

 ikke for væksthuse ved gartnerier.
 Stk. 2.  For ildsteder og skorstene gælder  

 bestemmelserne i kap. 10.
13.5 Afløbsforhold Stk. 1.  Afløb fra bygninger med dertil knyttede  

 afløbsinstallationer skal udføres i overensstemmelse med DS 432, norm for  

 afløbsinstallationer.
BILAG 1 ANERKENDELSESORDNING FOR STATIKERE Ingeniørforeningen i Danmark's regler om anerkendelsesordning for  

 statikere.
§ 1 Anerkendelse Anerkendelse tildeles ved beslutning af det i § 2 nævnte  

 anerkendelsesudvalg.
For tildeling af anerkendelse kræves, at mindst 2/3 af udvalget går ind  

 for tildelingen.
Såfremt blot et af de af rektor for Danmarks Tekniske  

 Universitet godkendte medlemmer, jf. § 2, går imod tildeling af anerkendelse,  

 vil en sådan ikke kunne gives.
 I tilfælde, hvor anerkendelsesudvalget nægter en ansøger anerkendelse, er  

 udvalget forpligtet til at underrette den pågældende herom.
 En sådan meddelelse skal indeholde oplysning om:
- anerkendelsesudvalgets begrundelse for afslaget - ansøgerens mulighed for personligt af give møde for anerkendelsesudvalget - ansøgerens ankemulighed, jf. § 5.
§ 2 Anerkendelsesudvalget Til at varetage de i nedenstående paragraffer specificerede opgaver,  

 nedsættes et udvalg på 9 medlemmer, der vælges for 4 år ad gangen.
 Udvalget vælges således:
5 medlemmer udpeges af Ingeniørforeningen i Danmark, IDA's  

 Hovedbestyrelse. 1 af disse medlemmer udpeges efter indstilling fra  

 Entreprenørforeningen, 3 udpeges efter indstilling fra Foreningen af  

 Rådgivende Ingeniører, F.R.I. og 1 medlem efter indstilling fra Kommunernes  

 Landsforening.
Medlemmet skal være kommunalt ansat.
Disse udpegninger sker  

 efter høring i det siddende udvalg.
 4 medlemmer vælges efter forhandling mellem IDA's Hovedbestyrelse og  

 henholdsvis rektor ved Danmarks Tekniske Universitet (2 repræsentanter) og  

 Rektorforsamlingen ved Ingeniørhøjskolerne (2 repræsentanter).
 Anerkendelsesudvalget vælger selv sin formand af sin midte.
§ 3 Regler for tildeling Som grundlag for anerkendelsesudvalgets beslutning tjener følgende  

 oplysninger:
 Som grundlag for anerkendelsesudvalgets beslutning tjener følgende  

 oplysninger:
 Det påhviler anerkendelsesudvalget at gennemgå og bedømme de ovenfor  

 nævnte oplysninger og på grundlag af disse samt på grundlag af eventuelle  

 samtaler og prøver at træffe beslutning om tildeling af anerkendelse.
Tildeling af anerkendelse gives for 5 år.
Ved fornyelse af anerkendelse  

 efter udløbet af 5års perioden ses normalt bort fra de under pkt.
A), stk. 1)  

 og 2) samt pkt.
B), stk. 1) og 2) nævnte oplysninger.
Anerkendelsesudvalget  

 kan dog forlange disse oplysninger også i forbindelse med fornyelser.
Såfremt  

 en bortfaldet anerkendelse senere ønskes gen- optaget, afgør  

 anerkendelsesudvalget, hvilke af de nævnte oplysninger udvalget ønsker til  

 brug for beslutning om genoptagelse.
§ 4 Fratagelse af anerkendelse Anerkendelsesudvalget kan, såfremt det ved indberetning fra  

 bygningsmyndigheden eller på anden måde bliver opmærksom på væsentlige  

 mangler ved en anerkendt statikers projekter, fratage denne anerkendelsen.
 I sådanne tilfælde er anerkendelsesudvalget forpligtet til forud for  

 beslutning om fratagelse at underrette den pågældende herom.
 En sådan meddelelse skal indeholde oplysninger om:
- anerkendelsesudvalgets begrundelse for at ville fratage anerkendelsen - at pågældende har ret til forinden beslutning tages at give personligt møde for udvalget - at fratagelse af anerkendelse kan indankes for Ingeniørforeningen i Danmark's Hovedbestyrelse, jf. § 5.
 Når en ingeniør har fået frataget anerkendelsen som statiker, kan han  

 tidligst tildeles anerkendelse igen efter 3 år, og da efter samme procedure  

 som ved første ansøgning, jf. § 3.
§ 5 Anke Anerkendelsesudvalgets beslutning om at afslå eller fratage en  

 anerkendelse kan af den berørte indankes for Ingeniørforeningen i Danmarks's  

 hovedbestyrelse.
 I forbindelse med en sådan anke må den pågældende skriftligt fremsætte  

 sine synspunkter, og vedkommende er berettiget til personligt at forelægge  

 sin sag for hovedbestyrelsen.
 Hovedbestyrelsens afgørelse af sagen er endelig og kan ikke indbringes for  

 domstolene.
§ 6 Ansvarsforsikring Anerkendelsen kan udnyttes, når det overfor anerkendelsesudvalget  

 dokumenteres, at statikeren på tilfredsstillende måde er forsikret for ansvar  

 som rådgivende ingeniør på det omhandlede område.
Forsikringssummen skal  

 mindst svare til den af Foreningen af Rådgivende Ingeniører (F.R.I.)  

 fastsatte obligatoriske kollektive ansvarsforsikring for rådgivende  

 ingeniører.
§ 7 Brugen af anerkendelsen I andragender til bygningsmyndighederne i medfør af anerkendelsesordningen  

 skal statiske beregninger med dertil hørende tegninger være underskrevet af  

 den anerkendte statiker personligt, og den anerkendte statiker indestår med  

 sin underskrift for, at beregninger og tegninger er udført i overensstemmelse  

 med gældende forskrifter.
 Det indsendte projektmateriale skal som minimum indeholde følgende  

 tekniske dokumentation:
- byggeriets disposition med hovedmål samt en kort beskrivelse af  

 hovedbygningsdelene - beregningsforudsætninger med angivelse af anvendte normer - lastansættelser for primære påvirkninger, samt vurderinger af sekundære  

 påvirkninger, f.eks. fra svind, krybning, temperatur og sætninger - dimensionsgivende lastkombinationer - beskrivelse af projektets statiske hovedsystem - beskrivelse af lastgange fra lasternes angrebspunkter til deres  

 optagelse i bæredygtig grund - statiske beregninger med styrke- og stivhedsa nalyser, der efterviser,  

 at såvel bygningen som de enkelte bygningsdele inklusive fundamenter er  

 stabile overfor alle dimensionsgivende lastkombi nationer.
 Betegnelsen: Anerkendt statiker, må anvendes på visitkort, i  

 firmabrochurer og lignende steder.
§ 8 Gebyrer Til dækning af omkostningerne ved ordningens administration betaler  

 ansøgeren et gebyr såvel ved tildeling af anerkendelse som ved fornyelser.  

 Gebyrernes størrelse fastsættes af Ingeniørforeningen i Danmark's  

 hovedbestyrelse efter indstilling fra anerkendelsesudvalget.
 Gebyrernes størrelse fastsættes således, at ordningen økonomisk kan hvile  

 i sig selv.
§ 9 Reglernes vedtagelse Vedtaget af Ingeniørforeningen i Danmark's hovedbestyrelse den Bilag 2 Arbejdsministeriets bekendtgørelse nr. 1163 af 16. december 1992 Bekendtgørelse om faste arbejdssteders indretning BILAG 3 Brandtekniske eksempler ksempler på bygningsdele og  

 beklædninger m.v., der tilfredsstiller de brandtekniskekrav De efterfølgende eksempler på bygningsdele og beklædninger m.v.  

 tilfredsstiller umiddelbart - uden prøvning eller anden dokumentation - de  

 brandtekniske krav, der fremgår af reglementet.
De nævnte konstruktioner  

 forudsættes at være beregnet (eksklusive lastkombination 4, brand) og udført  

 i overensstemmelse med konstruktionsnormerne.
Dette indebærer, at der ofte ud  

 fra styrke- og stivhedshensyn skal anvendes større dimensioner end angivet i  

 eksemplerne.
 Hvor intet andet er anført, er de angivne dimensioner mindste tilladte  

 mål, udtrykt som basismål (foreskrevne mål, ud fra hvilke tilladte afvigelser  

 i henhold til danske normer og standarder kan accepteres).
 De angivne dimensioner for træ er målene for nåletræ i henhold til DS  

 1002, Høvlet nåletræ. Tværsnitsmål.
Hvor der foreskrives fastholdt mineraluld i pladeform, skal  

 mineraluldpladerne være indbygget i konstruktionen på en sådan måde, at de  

 spænder stramt mod de tilgrænsende konstruktionsdele (stolper, bjælker osv.),  

 og så de under brandpåvirkning ikke løsgøres, men forbliver på plads i hele  

 klassifikationstiden.
For vandrette og lodrette konstruktioner kan  

 fastholdelse udføres med 2 mm ståltråd pr. højst 300 mm: ståltråden skal være  

 fastholdt, så den ikke løsgøres indenfor klassifikationstiden.
For vandrette  

 og lodrette konstruktioner med en brandmodstandsevne på 30 minutter kan  

 fastholdelse udføres med spredt forskalling af 19 mm brædder med højst 300 mm  

 fra midte til midte.
For lodrette konstruktioner kan fastholdelse udføres med  

 søm pr. højst 300 mm, såfremt sømmene når mindst 35 mm ind i mineralulden og  

 mindst 30 mm ind i træet.
 Beklædninger skal fastholdes, så de ikke løsgøres som følge af de under  

 brand forekommende deformationer.
Foreskrives der brandteknisk fast forbindelse mellem materialer (lag) i  

 beklædninger, forstås herved, at materialerne (lagene) uden mellemliggende  

 hulrum er fastholdt på en sådan måde, at de ikke adskilles under  

 brandpåvirkning.
Brandteknisk fast forbindelse kan udføres ved limning med  

 udfyldende vandfast lim, tæt sammensømning i sømrækker med højst 600 mm  

 afstand eller lignende.
Bærende, lodrette bygningsdele BS-vægge 120 Væg af 228 mm murværk (i henhold til DS 414) Væg af 168 mm murværk i højde op til 3,8 m.
 Væg af 150 mm murværk af blokke i højde op til 3,8 m.
 Væg af 150 mm letbetonvægelementer i højde op til 3,8 m.
 Væg af 150 mm uarmeret beton eller enkeltarmeret beton med centralt  

 placeret armering i højde op til 3,8 m.
BS-søjler 120 Søjle af armeret beton med tværsnit 360 mm x 360 mm i højde op til 3,8 m,  

 såfremt højst 85 pct. af bæreevnen i den ikke-brandpåvirkede situation er  

 udnyttet.
De enkelte hovedarmeringsjern skal have en afstand fra centrum til  

 brandpåvirket overflade på mindst 50 mm.
Højst halvdelen af armeringen må  

 være anbragt i søjlens hjørner.
For eksemplet gælder, at hvis armeringsgraden  

 overstiger 2 pct., svarer det til, at højst 80 pct. af bæreevnen i den  

 ikke-brandpåvirkede situation er udnyttet.
Søjle af armeret beton med tværsnit 300 mm x 300 mm i højde op til 3,8 m,  

 såfremt højst 65 pct. af bæreevnen i den ikke-brandpåvirkede situation er  

 udnyttet.
De enkelte hovedarmeringsjern skal have en afstand fra centrum til  

 brandpåvirket overflade på mindst 50 mm.
Højst halvdelen af armeringen må  

 være anbragt i søjlens hjørner.
For eksemplet gælder, at hvis armeringsgraden  

 overstiger 2 pct., svarer det til, at højst 60 pct. af bæreevnen i den  

 ikke-brandpåvirkede situation er udnyttet.
 Søjle af uarmeret beton med tværsnit 300 mm x 300 mm i højde op til 3,8 m.
 Søjle af stålprofil (I eller H) omstøbt med 50 mm beton armeret med  

 strækmetal, 1,4 kg/(m2), eller med svejst net af 2 mm ståltråd med højst 100  

 mm maskevidde placeret 15 mm fra overfladen, med fuldstændig udmuring med  

 teglsten eller lignende i hulrum mellem flangerne.
Søjle af stålprofil (cirkulært eller rektangulært) omstøbt med X mm beton  

 (ifølge nedenstående tabel) armeret med strækmetal, 1,4 kg/(m2), eller med  

 svejst net af 2 mm ståltråd med højst 100 mm maskevidde placeret 15 mm fra  

 overfladen.
Indvendigt hulrum i stålprofil med tæt lukket tværsnit må ikke  

 udstøbes.
BS-vægge 60 Væg af 108 mm murværk i højde op til 2,6 m.
 Væg af 100 mm murværk af blokke i højde op til 2,6 m.
 Væg af 100 mm letbetonvægelementer i højde op til 2,6 m.
 Væg af 120 mm uarmeret beton eller enkeltarmeret beton med centralt  

 placeret armering i højde op til 3,0 m.
BD-væg 60 Væg af mindst 45 mm x 95 mm træstolper i en afstand af højst 600 mm fra  

 midte til midte, på begge sider beklædt med 2 lag mindst klasse 2 beklædning,  

 hvert lag mindst 12 mm tykt, de skjulte beklædninger i pladeform.
Afstand  

 mellem beklædningerne mindst 95 mm og hulrummet helt udfyldt med fastholdt  

 mineraluld i pladeform.
Mineralulden skal være stenuld med densitet mindst 30  

 kg/(m3).
BS-søjler 60 Søjle af murværk med tværsnit 228 mm x 228 mm i højde op til 3,0 m.
Søjle af armeret beton med tværsnit 240 mm x 240 mm i højde op til 3,0 m.  

 De enkelte hovedarmeringsjern skal have en afstand fra centrum til  

 brandpåvirket overflade på mindst 35 mm.
Højst halvdelen af armeringen må  

 være anbragt i søjlens hjørner.
For eksemplet gælder, at hvis armeringsgraden  

 overstiger 2 pct. svarer det til, at højst 85 pct. af bæreevnen i den  

 ikke-brandpåvirkede situation er udnyttet.
 Søjle af uarmeret beton med tværsnit 240 mm x 240 mm i højde op til 3,0 m.
 Søjle af stålprofil (I eller H) omstøbt med 25 mm beton armeret med  

 strækmetal, 1,4 kg/(m2), eller med svejst net af 2 mm ståltråd med højst 100  

 mm maskevidde placeret 15 mm fra overfladen, med fuldstændig udmuring med  

 teglsten eller lignende i hulrum mellem flangerne.
 Søjle af stålprofil (I eller H) omstøbt med 35 mm beton armeret med  

 strækmetal, 1,4 kg/(m2), eller med svejst net af 2 mm stråltråd med højst 100  

 mm maskevidde placeret 15 mm fra overfladen, med fuldstændig udfyldning med  

 mineraluld i hulrum mellem flangerne.
Søjle af stålprofil (cirkulært eller rektangulært) omstøbt med X mm beton  

 (ifølge nedenstående tabel) armeret med strækmetal, 1,4 kg/m2, eller med  

 svejst net af 2 mm ståltråd med højst 100 mm maskevidde placeret 15 mm fra  

 overfladen.
Indvendigt hulrum i stålprofil med tæt lukket tværsnit må ikke  

 udstøbes.
BD-søjle 60 Søjle af stålprofil indklædt med mindst 3 lag beklædninger i pladeform med  

 en samlet tykkelse på mindst 48 mm.
Beklædningerne skal være mindst klasse 2  

 beklædninger, og de skal være opsat med forskudte samlinger.
 Søjle af limtræ L40 med tværsnit 235 mm x 367 mm i højde op til 3,0 m,  

 såfremt højst 65 pct. af bæreevnen i den ikke-brandpåvirkede situation er  

 udnyttet.
 Søjle af limtræ L40 med tværsnit 280 mm x 367 mm i højde op til 3,0 m,  

 såfremt højst 85 pct. af bæreevnen i den ikke-brandpåvirkede situation er  

 udnyttet.
 Søjle af limtræ L40 med tværsnit 320 mm x 400 mm i højde op til 3,0 m.
BD-væg 30 Væg af mindst 45 mm x 70 mm træstolper i en afstand af højst 600 mm fra  

 midte til midte, på begge sider beklædt med 1 lag mindst klasse 2 beklædning  

 med tykkelse mindst 12 mm.
Afstand mellem beklædningerne mindst 70 mm og  

 hulrummet helt udfyldt med fastholdt mineraluld i pladeform.
BD-søjle 30 Søjle af stålprofil indklædt med mindst 2 lag beklædninger i pladeform med  

 en samlet tykkelse på mindst 24 mm.
Beklædningerne skal være mindst klasse 2  

 beklædninger, og de skal være opsat med forskudte samlinger.
 Søjle af limtræ L40 med tværsnit 140 mm x 200 mm i højde op til 3,0 m,  

 såfremt højst 65 pct. af bæreevnen i den ikke-brandpåvirkede situation er  

 udnyttet.
 Søjle af limtræ L40 med tværsnit 160 mm x 300 mm i højde op til 3,0 m,  

 såfremt højst 85 pct. af bæreevnen i den ikke-brandpåvirkede situation er  

 udnyttet.
 Søjle af limtræ L40 med tværsnit 185 mm x 300 mm i højde op til 3,0 m.
Bærende, vandrette bygningsdele BS-bjælker 120 Bjælke med 3-sidet brandpåvirkning, for hvilken højst 80 pct. af bæreevnen  

 i den ikke-brandpåvirkede situation er udnyttet, fremstillet af:
 - slapt armeret beton med følgende sammenhørende værdier af bjælkebredde  

 (b) og mindsteafstand (a) fra de enkelte hovedarmeringsjerns centrum til  

 brandpåvirket overflade:
 - forspændt beton med følgende sammenhørende vær- dier af bjælkebredde (b)  

 og mindsteafstand (a) fra de enkelte hovedarmeringsjerns centrum til  

 brandpåvirket overflade:
 Bjælke af stålprofil (I eller H) omstøbt med 50 mm beton armeret med  

 strækmetal, 1,4 kg/(m2), eller med svejst net af 2 mm ståltråd med højst 100  

 mm maskevidde placeret 15 mm fra overfladen, med fuldstændig udmuring med  

 teglsten eller lignende i hulrum mellem flangerne.
Bjælke af stålprofil (cirkulært eller rektangulært) omstøbt med X mm beton  

 (ifølge nedenstående tabel) armeret med strækmetal, 1,4 kg/(m2), eller med  

 svejst net af 2 mm ståltråd med højst 100 mm maskevidde placeret 15 mm fra  

 overfladen.
Indvendigt hulrum i stålprofil med tæt lukket tværsnit må ikke  

 udstøbes.
BS-etageadskillelser 60 Etageadskillelse af 80 mm massiv, armeret betonplade med mindst 30 mm fra  

 betonpladens underste overflade til hovedarmeringens centrum.
 Etageadskillelse af 100 mm massive, armerede letbetondækelementer med  

 mindst 30 mm fra dækelementernes underste overflade til hovedarmeringens  

 centrum.
BD-etageadskillelser 60 Træbjælkelag med mindst 21 mm gulvbrædder, 50 mm indskud af  

 træbetonplader, ler, mineraluld eller tilsvarende materiale oplagt på 19 mm  

 indskudsbrædder, undersiden beklædt enten med 19 mm forskalling samt rør og  

 12 mm kalkpuds eller med 2 lag mindst klasse 2 beklædning, den skjulte  

 beklædning i pladeform.
Etageadskillelse af mindst 95 mm x 170 mm træbjælker i en afstand af højst  

 600 mm fra midte til midte, på oversiden beklædt med mindst 21 mm gulvbrædder  

 og på undersiden beklædt med 2 lag mindst klasse 2 beklædning, hvert lag  

 mindst 12 mm tykt, den skjulte beklædning i pladeform.
Mellem bjælkerne  

 mindst 95 mm fastholdt mineraluld i pladeform.
Mineralulden skal være stenuld  

 med densitet mindst 30 kg/(m3). For eksempllet gælder, at der i stedet for 21  

 mm gulvbrædder kan anvendes spånplade eller krydsfiner-plade med tykkelse  

 mindst 18 mm.
BS-bjælker 60 Bjælke med 3-sidet brandpåvirkning fremstillet af:
 - slapt armeret beton med følgende sammenhørende værdier af bjælkebredde  

 (b) og mindsteafstand (a) fra de enkelte hovedarmeringsjerns centrum til  

 brandpåvirket overflade:
 - forspændt beton med følgende sammenhørende vær- dier af bjælkebredde (b)  

 og mindsteafstand (a) fra de enkelte hovedarmeringsjerns centrum til  

 brandpåvirket overflade:
 Bjælke af stålprofil (I eller H) omstøbt med 25 mm beton armeret med  

 strækmetal, 1,4 kg/(m2), eller med svejst net af 2 mm ståltråd med højst 100  

 mm maskevidde placeret 15 mm fra overfladen, med fuldstændig udmuring med  

 teglsten eller lignende i hulrum mellem flangerne.
 Bjælke af stålprofil (I eller H) omstøbt med 35 mm beton armeret med  

 strækmetal, 1,4 kg/(m2), eller med svejst net af 2 mm ståltråd med højst 100  

 mm maskevidde placeret 15 mm fra overfladen, med fuldstændig udfyldning med  

 mineraluld i hulrum mellem flangerne.
Bjælke af stålprofil (cirkulært eller rektangulært) omstøbt med X mm beton  

 (ifølge nedenstående tabel) armeret med strækmetal, 1,4 kg/(m2), eller med  

 svejst net af 2 mm ståltråd med højst 100 mm maskevidde placeret 15 mm fra  

 overfladen.
Indvendigt hulrum i stålprofil med tæt lukket tværsnit må ikke  

 udstøbes.
BD-bjælke 60 Bjælke af stålprofil indklædt med mindst 3 lag beklædninger i pladeform  

 med en samlet tykkelse på mindst 48 mm.
Beklædningerne skal være mindst  

 klasse 2 beklædninger, og de skal være opsat med forskudte samlinger.
 Tresidet brandpåvirket bjælke af limtræ L40 med tværsnit 185 mm x 200 mm,  

 såfremt højst 65 pct. af bæreevnen i den ikke-brandpåvirkede situation er  

 udnyttet.
 Tresidet brandpåvirket bjælke af limtræ L40 med tværsnit 210 mm x 300 mm,  

 såfremt højst 85 pct. af bæreevnen i den ikke-brandpåvirkede situation er  

 udnyttet.
 Tresidet brandpåvirket bjælke af limtræ L40 med tværsnit 235 mm x 433 mm.
 For de 3 ovennævnte eksempler gælder, at bjælkens længde mindst er 12 x  

 bjælkens højde.
BD-etageadskillelse 30 Etageadskillelse af mindst 45 mm x 95 mm træbjælker i en afstand af højst  

 600 mm fra midte til midte, på oversiden beklædt med mindst 21 mm gulvbrædder  

 og på undersiden beklædt med 1 lag mindst klasse 2 beklædning med tykkelse  

 mindst 12 mm.
Mellem bjælkerne mindst 95 mm fastholdt mineraluld i pladeform.
 For ovennævnte eksempel gælder, at der i stedet for 21 mm gulvbrædder kan  

 anvendes spånplade eller krydsfinerplade med tykkelse mindst 18 mm.
BD-bjælke 30 Bjælke af stålprofil indklædt med mindst 2 lag beklædninger i pladeform  

 med en samlet tykkelse på mindst 24 mm.
Beklædningerne skal være mindst  

 klasse 2 beklædninger, og de skal være opsat med forskudte samlinger.
 Tresidet brandpåvirket bjælke af limtræ L40 med tværsnit 90 mm x 133 mm,  

 såfremt højst 65 pct. af bæreevnen i den ikke-brandpåvirkede situation er  

 udnyttet.
 Tresidet brandpåvirket bjælke af limtræ L40 med tværsnit 115 mm x 133 mm,  

 såfremt højst 85 pct. af bæreevnen i den ikke-brandpåvirkede situation er  

 udnyttet.
 Tresidet brandpåvirket bjælke af limtræ L40 med tværsnit 140 mm x 167 mm.
 For de 3 ovennævnte eksempler gælder, at bjælkens længde mindst er 12 x  

 bjælkens højde.
Ikke-bærende, lodrette bygningsdele BS-vægge 60 Væg af 90 mm murværk af blokke i højde op til 3,0 m.
 Væg af 75 mm letbetonvægelementer i højde op til 3,0 m.
BD-vægge 60 Væg af mindst 45 mm x 95 mm træstolper i en afstand af højst 600 mm fra  

 midte til midte, på begge sider beklædt med 1 lag mindst klasse 2 beklædning  

 med tykkelse mindst 12 mm.
Afstand mellem beklædningerne mindst 95 mm og  

 hulrummet helt udfyldt med fastholdt mineraluld i pladeform.
Mineralulden  

 skal være stenuld med densitet mindst 30 kg/(m3).
 Væg af 1 lag mindst 32 mm og 1 lag mindst 19 mm krydslagte, tætliggende  

 brædder, på begge sider beklædt med 1 lag mindst klasse 2 beklædning i  

 pladeform eller med rør og 12 mm kalkpuds.
BD-væg 30 Væg af mindst 45 mm x 45 mm træstolper i en afstand af højst 600 mm fra  

 midte til midte, på begge sider beklædt med 1 lag mindst klasse 2 beklædning  

 med tykkelse mindst 12 mm.
Afstand mellem beklædningerne mindst 45 mm og  

 hulrummet helt udfyldt med fastholdt mineraluld i pladeform.
Ikke-bærende, vandrette bygningsdele BD-bygningsdel 30, herunder konstruktion mod udnytteligt tagrum Trækonstruktion udfyldt med mindst 95 mm fastholdt mineraluld i pladeform,  

 på oversiden afdækket med spånplade eller krydsfinerplade mindst 12 mm tykt  

 og på undersiden beklædt med 1 lag mindst klasse 2 beklædning med tykkelse  

 mindst 12 mm.
Branddøre BS-døre 60, sidehængte døre udført i henhold til DS 1064.1.
BS-døre 60, skydedøre udført i henhold til DS 1064.2.
BD-døre 60, sidehængte døre udført i henhold til DS 1064.3.
BD-døre 30, sidehængte døre udført i henhold til DS 1064.6.
 F-døre 30, sidehængte døre, træ udført i henhold til DS 1064.10.
 F-døre 30, sidehængte døre, stål udført i henhold til DS 1064.11.
Klasse 1 beklædninger De angivne mål er mindste tykkelse, som er nødvendig for opfyldelsen af  

 beklædningskravene.
Beklædninger, som udgør en del af adskillende  

 bygningsdele, skal normalt have en større tykkelse - jf. foranstående  

 eksempler.
 Beklædningerne skal fastgøres med søm eller skruer anbragt i rækker, hvis  

 indbyrdes afstand er højst 600 mm for pladebeklædninger og højst 1.000 mm for  

 bræddebeklædninger.
 1. Rør og 12 mm kalkpuds.
 9 mm gipskartonplader.
 9 mm gennembrandimprægnerede krydsfinerplader, som er godkendt af  

 Boligministeriet som klasse A materiale.
 21 mm sammenpløjede, gennembrandimprægnerede brædder, som er godkendt af  

 Boligministeriet som klasse A materiale.
2. Homogene bygningsdele af de i 1 nævnte materialer i  

 større tykkelser kan anses for at have overflade som klasse 1 beklædning.
Det  

 samme gælder klasse A materialer, som ikke er nævnt i 1.
3. Krav om klasse 1 beklædning er ikke til hinder for  

 anvendelse af de i 1 nævnte materialer i mindre tykkelser, når opsætningen  

 sker i brand- teknisk fast forbindelse med BS-konstruktion eller klasse 1  

 beklædning.
Det samme gælder klasse A materialer, som ikke er nævnt i 1.
Klasse 2 beklædninger De angivne mål er mindste tykkelse, som er nødvendig for opfyldelsen af  

 beklædningskravene.
Beklædninger, som udgør en del af adskillende  

 bygningsdele, skal normalt have en større tykkelse - jf. foranstående  

 eksempler.
 Beklædningerne skal fastgøres med søm eller skruer anbragt i rækker, hvis  

 indbyrdes afstand er højst 600 mm for pladebeklædninger og højst 1.000 mm for  

 bræddebeklædninger.
 1. 21 mm sammenpløjede brædder.
 15 mm sammenpløjede brædder med højst 25 mm bagved liggende hulrum.
 9 mm spånplader med densitet mindst 600 kg/(m3).
 9 mm træfiberplader med densitet mindst 600 kg/(m3).
 9 mm krydsfinerplader med densitet mindst 500 kg/(m3).
2. Homogene bygningsdele af de i 1 nævnte materialer i  

 større tykkelse kan anses for at have overflade som klasse 2 beklædning.
Det  

 samme gælder klasse B materialer, som ikke er nævnt i 1.
3. Krav om klasse 2 beklædning er ikke til hinder for  

 anvendelse af de i 1 nævnte materialer i mindre tykkelser, når opsætningen  

 sker i brand- teknisk fast forbindelse med BS- eller BD-kon- struktion eller  

 med klasse 1 eller 2 beklædning.
Det samme gælder klasse A og B materialer,  

 som ikke er nævnt under klasse 1 beklædninger eller i 1.
 4. En beklædning, som sammensættes af flere lag,  

 betragtes som en klasse 2 beklædning i pladeform, når følgende krav er  

 opfyldt:
a. de anvendte materialer skal mindst være klasse B materialer, b. mindst 1 lag skal være i pladeform og mindst 3 mm tykt, c. lagene skal være i brandteknisk fast forbindelse, d. beklædningen skal være mindst 15 mm tyk.
Ved opsætning uden bagved  

 liggende hulrum kan tykkelsen dog nedsættes til 9 mm.
 5. De i 1 - 4 nævnte klasse 2 beklædninger kan  

 profileres, såfremt følgende vilkår opfyldes:
a. beklædningens profilerede overflade må ved profileringen ikke forøges  

 til mere end 125 pct. af det plane areal, b. beklædningens tykkelse må ved profileringen ikke på noget sted  

 reduceres til mindre end:
 15 mm for bræddebeklædninger med bagved liggende hulrum.
 9 mm for bræddebeklædninger med højst 25 mm bagved liggende hulrum.
7,5 mm for pladebeklædninger, c. den del af beklædningen, hvis tykkelse er mindre end angivet i 1 og 4  

 må ikke overstige 20 pct. af beklædningens plane areal.
Brandmæssigt egnede gulvbelægninger, klasse G gulvbelægninger Belægning af ubrændbart materiale, f.eks beton og terrazzo.
 Linoleum med tykkelse højst 6 mm.
 PVC (polyvinylchlorid)-belægning, kompakt med tykkelse højst 4 mm.
 Støbeasfalt med et bitumenindhold på højst 12 pct.
 Tæppebelægning, som er godkendt af Boligministeriet.
 21 mm sammenpløjede gulvbrædder.
 Belægning af træ i brandteknisk fast forbindelse med ubrændbart underlag.
Brandmæssigt egnede tagdækninger, klasse T tagdækninger Tagdækning af ubrændbart materiale, f.eks tagsten af tegl eller beton og  

 metalplader, på lægter af træ eller metal.
Tagdækning af tagpap på - ubrændbart underlag, f.eks beton eller letbeton.
 - underlag af mineraluld.
 - underlag af sammenpløjede brædder eller kryds finerplader.
 Ved tagpap forstås i denne sammenhæng en tagdækning af et eller to lag  

 tagpap baseret på oxideret bitumen eller SBS (styren butadien  

 styrencopolymer) modificeret bitumen.
Ikke let antændelige tagelementer med kort kollapstid De angivne fladevægte er den samlede vægt af alle lag i tagelementerne  

 regnet pr. (m2) i tagfladens plan.
 -Tagelement (lyspanel eller ovenlyskuppel) af uarmeret PVC  

 (polyvinylchlorid) med en fladevægt på højst 10 kg/(m2).
 - Tagelement (lyspanel eller ovenlyskuppel) af uarmeret PC (polycarbonat)  

 med en fladevægt på højst 6 kg/(m2).
 - Tagelement (ovenlys) af almindeligt, plant glas med en fladevægt på  

 højst 20 kg/(m2). Glasset må ikke være trådglas, lamineret eller hærdet.
 Når de nævnte eksempler anvendes som brandventilationsåbninger, jf.  

 kapitel 6.2.6, må ingen enkelt åbning være mindre end 1 (m2), og ingen side  

 må være mindre end 0,5 m.
Bilag 4 Udførelse af bygningsakustiske målinger m.v.
Alment Udstyr, som anvendes til målinger, skal overholde de krav, der er  

 specificeret i de anførte standarder med målemetoder.
Det bør regelmæssigt og  

 sporbart dokumenteres, at det benyttede måleudstyr overholder standardernes  

 krav.
Luftlydisolation Luftlydisolationen R' i bygninger måles ved anvendelse af målemetoden i  

 DS/ISO 140, Akustik, Lydisolationsmålinger i bygninger og af  

 bygningselementer, Del 4: Måling af luftlydisolation mellem rum i bygninger.  

 Der anvendes filtre, hvis båndbredde er 1/3 oktav med centerfrekvenser fra  

 100 Hz til 3150 Hz.
 Ved måling af luftlydisolation for entredøre kan placering af højttalere  

 og mikrofoner fastlægges ud fra retningslinierne i NT ACOU 069, Doors in  

 buildings: Airborne sound insulation.
Måleresultaterne for luftlydisolation R' vurderes efter DS 2186, Akustik,  

 Vurdering af lydisolation, Del 1: Luftlydisolation i bygninger og af  

 bygningsdele.
Den fremkomne vurderingsværdi betegnes R'w.
 Ved bestemmelse af R' anvendes det aktuelle fælles areal, og hvor et  

 sådant ikke findes, sættes arealet til 10 (m2). For døre benyttes arealet af  

 åbningen, hvori døren er monteret.
Som fælles skillefladeareal benyttes generelt det totale areal af den  

 fælles skilleflade, uanset at der på denne eventuelt er placeret garderobe-  

 og køkkenskabe o.lign.
Ved beregning af modtagerummets volumen fraregnes  

 derimod volumen af garderobe- og køkkenskabe o.lign.
 Døre, vinduer og udeluftventiler i målerummene skal være lukkede under  

 måling.
Kravet til luftlydisolation for vægge med dør mellem boligenheder og  

 fællesrum (9.2.1, stk. 1) samt mellem undervisningsrum og fællesrum (9.3.1,  

 stk. 1) gælder kun den omgivende væg.
Under måling skal døren derfor være  

 afdækket for at forhindre lydtransmission gennem døren.
Ved måling i horisontal retning tilstræbes, at det mindste og geometrisk  

 mest regulære rum vælges som modtagerum.
Ved måling i vertikal retning vælges  

 det nederste rum normalt som senderum.
Hvor der forekommer sammenhængende rum (f.eks. et køkken og et  

 beboelsesrum, som kun er delvist adskilt af en væg), kan måleresultaterne  

 påvirkes af, om rummene anses for at være et eller to rum.
Sammenhængende rum  

 kan som hovedregel betragtes som to separate rum, såfremt arealet af åbningen  

 mellem dem er mindre end 1/3 af det totale areal af åbning og fælles væg.  

 Betragtningen kan have indflydelse på valg af måleretning og af højttaler- og  

 mikrofonpositioner samt på størrelse af skillefladeareal og  

 modtagerumsvolumen, der indgår i beregningerne.
Døre mærket 40, 35 og 30 dB i overensstemmelse med DS 1082, Døre,  

 Lydisolation, Klassifikation, kan forventes at opfylde  

 luftlydisolationskravene på henholdsvis 37, 32 og 27 dB.
Hvad angår døres  

 lydisolation og mærkningsklasser henvises i øvrigt til SBI-anvisning 172,  

 Bygningers lydisolation, Nyere bygninger.
Trinlydniveau Trinlydniveauet L'n i bygninger måles ved anvendelse af målemetoden i  

 DS/ISO 140, Akustik, Lydisolationsmålinger i bygninger og af  

 bygningselementer, Del 7: Måling af trinlydniveau i bygninger.
Der anvendes  

 filtre, hvis båndbredde er 1/3 oktav med centerfrekvenser fra 100 Hz til 3150  

 Hz.
Den anvendte bankemaskine skal have slagflader af stål.
Måleresultaterne for trinlydniveau L'n vurderes efter DS 2186, Akustik,  

 Vurdering af lydisolation, Del 2: Trinlydniveau.
Den fremkomne  

 vurderingsværdi betegnes L'n,w.
 Døre, vinduer og udeluftventiler i målerummene skal være lukkede under  

 måling.
Løse tæpper skal fjernes inden trinlydmåling.
Ved måling på faste tæpper  

 skal det anføres i målerapporten, at målingen er udført med tæppe, og tæppets  

 type angives.
 Såfremt der i det samme rum er flere forskellige gulvbelægninger, f.eks. i  

 et kombineret beboelsesrum og køkken, udføres en komplet måling af hver type  

 gulvbelægning.
 Ved måling af trinlydniveau fra trapper udføres en komplet måling fra både  

 reposer og trappeløb.
Efterklangstid Efterklangstiden T måles pr. 1/3 oktav efter de i NT ACOU 053, Rooms:  

 Reverberation time, angivne retningslinier.
Der anvendes filtre, hvis  

 båndbredde er 1/3 oktav med centerfrekvenser fra 100 Hz til 3150 Hz.
Som lydkilde anvendes fortrinsvis en højttaler, og der benyttes excitation  

 med afbrudt støj.
Andre metoder kan dog anvendes, hvis det kan dokumenteres,  

 at der opnås samme resultater som med afbrudt støj.
Såfremt der anvendes  

 impulsexcitering, hvilket også kan opnås med en pistol, er det ikke  

 tilstrækkeligt at vurdere efterklangstiden på grundlag af en simpel  

 registrering af impulssvaret.
 Ved bestemmelse af efterklangstiden benyttes et 20 dB vurderingsområde.
 Døre, vinduer og udeluftventiler i målerummet skal være lukkede under  

 måling.
 Efterklangstiden i trapperum, gange, gymnastiksale og svømmehaller måles i  

 færdige rum uden brugere.
 Efterklangstiden i undervisningsrum og i daginstitutioners opholdsrum  

 måles i møblerede rum uden brugere.
 Sammenhængende rum måles som et rum.
 Beregning af ækvivalent lydabsorptionsareal A for undervisningsområder  

 (9.3.3, stk. 5) foretages på grundlag af absorptionskoefficienter pr. 1/1  

 oktav.
Installationsstøj Måling af støjniveau LAeq udføres med en integrerende lydtrykmåler eller  

 andet analyseudstyr, som opfylder specifikationerne for type 1 instrumenter  

 defineret i IEC 804, Integrating-averaging sound level meters.
Såfremt støjen  

 er stationær, kan der anvendes en lydtrykmåler, som opfylder kravene til en  

 type 1 lydtrykmåler i henhold til IEC 651, Sound level meters, og der  

 benyttes midlingstid »slow«.
 Før en måling foretages, kalibreres lydtrykmåleren med en kalibrator, der  

 opfylder kravene til en type 1 kalibrator i henhold til IEC 942, Sound  

 calibrators.
 Døre, vinduer og udeluftventiler i målerummet skal være lukkede under  

 måling.
Krav til støjniveau gælder de enkelte installationer, der således skal  

 måles separat.
Vandinstallationer, ventilations- og varmeanlæg skal være  

 korrekt justerede før måling.
Måletidsrummet, der normalt ikke bør være kortere end 2 minutter, afpasses  

 efter installationen, således at driftstidsrummet er længere end det valgte  

 måletidsrum.
Støj fra installationer måles generelt i den mest støjende  

 driftstilstand.
En emhætte indstilles i position »kontrolventilation« (laveste  

 indstilling på emhættens betjeningspanel) ved måling af støjniveau i boligen,  

 hvor den er monteret.
Ved måling i omliggende boligenheder indstilles  

 emhætten i den position, hvor den støjer mest.
 Støjniveau fra toilet bestemmes som LAeq over en periode omfattende  

 udskylning og fyldning af cisterne.
Såfremt støjen indeholder tydeligt hørbare toner eller impulser, adderes 5  

 dB til måleresultatet.
Retningslinier for vurdering af toneindhold findes i  

 Miljøstyrelsens vejledning nr. 6/1984, Måling af ekstern støj fra  

 virksomheder.
Tillæg på grund af tydeligt hørbare impulser gives alene på  

 grundlag af en subjektiv vurdering.
Kravet til støjniveau i beboelsesrum og køkkener (9.2.4, stk. 2 og 4)  

 gælder for umøblerede rum.
Måles i møblerede rum, adderes 3 dB til  

 måleresultatet.
Støjniveauet måles i 2-3 positioner omkring rummidten.  

 Såfremt rummets dimensioner tillader det, bør afstanden mellem positionerne  

 være mindst 1,5 m.
Afstanden til omgivende rumoverflader skal være mindst 1  

 m.
Mikrofonhøjden skal varieres inden for intervallet 1,2-1,5 m over gulv.
De  

 målte niveauer midles på energibasis.
Kravet til støjniveau i undervisningsrum (9.3.4, stk. 1) gælder for  

 møblerede rum uden brugere.
Støjniveauet fra installationer i rummet (f.eks.  

 indblæsnings- og udsugningsarmaturer) måles i en position 1 m fra  

 installationen, og fra installationer uden for rummet i 2-3 positioner  

 omkring rummidten.
Såfremt rummets dimensioner tillader det, bør afstanden  

 mellem positionerne være mindst 1,5 m.
Afstanden til omgivende rumoverflader  

 skal være mindst 1 m.
Mikrofonhøjden skal varieres inden for intervallet  

 1,2-1,5 m over gulv.
De målte niveauer midles på energibasis.
Trafikstøj Grænseværdierne for trafikstøj (9.2.4, stk. 1) er døgnækvivalente  

 lydtrykniveauer, LAeq,24h.
Det udendørs støjniveau ved en bygning refererer  

 til frit felt.
Det indendørs støjniveau gælder for møblerede rum og med  

 udeluftventiler i åben stilling.
Det udvendige støjniveau bestemmes på grundlag af de stedlige  

 miljømyndigheders oplysninger eller beregnes på grundlag af  

 trafikintensiteten.
Målinger kan også indgå i beregningsgrundlaget.  

 Beregninger foretages f.eks. efter Vejdirektoratets rapport nr. 93,  

 Beregningsmodel for vejtrafikstøj, eller Miljøstyrelsens vejledning nr.  

 5/1985, Beregning af støj fra jernbaner.
En kontrol af, at støjniveauet indendørs overholder kravet, kan foretages  

 ved måling af indendørs niveau eller med udgangspunkt i et beregnet  

 udestøjniveau og måling af niveaudifferensen for bygningens facade.
Måling af  

 vejtrafikstøj udføres efter Vejdirektoratets og Miljøstyrelsens rapport,  

 Måling af vejtrafikstøj.
Heri beskrives bl.a., hvorledes LAeq,24h bestemmes  

 på grundlag af målinger udført over et kortere tidsrum.
Måling af  

 jernbanestøj udføres i henhold til Miljøstyrelsens »Støj og vibrationer  

 fra jernbaner«.
Niveaudifferensen kan også bestemmes i henhold til  

 DS/ISO 140, Akustik, Lydisolationsmålinger i bygninger og af  

 bygningselementer, Del 5: Måling af facadeelementers luftlydisolation i  

 bygninger.
Såfremt støjniveaumålingen indendørs foretages i umøbleret rum,  

 korrigeres støjniveauet til møbleret rumtilstand ved at subtrahere 3 dB.  

 Alternativt udføres en måling af efterklangstiden, og der korrigeres svarende  

 til efterklangstiden 0,5 sekunder.
 Døre og vinduer i målerummet skal være lukkede under måling,  

 udeluftventiler skal være åbne.
Med udgangspunkt i det udvendige støjniveau LAeq,24h kan den nødvendige  

 lydisolationsklasse for vinduer findes i SBI-anvisning 172, Bygningers  

 lydisolation, Nyere bygninger.
Alternativt kan en detaljeret projektering  

 foretages ud fra facadekomponenternes laboratoriemålte reduktionstal pr. 1/3  

 oktav, idet det som data for vinduer og udeluftventiler anbefales at benytte  

 laboratorieværdier reduceret med 3 dB.
