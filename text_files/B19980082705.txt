Bekendtgørelse om afholdelse af  

 motorløb uden for vej I medfør af § 37, stk. 6 og stk. 7, og § 118,  

 stk. 5, i færdselsloven, jf. lovbekendtgørelse nr. 735 af  

 24. august 1992, som ændret ved lov nr. 317 af 17. maj 1995, og efter  

 forhandling med justitsministeren, fastsættes:
Godkendelse af bane Sikkerhedsforanstaltninger m.v.
 § 1. Bekendtgørelsen finder anvendelse ved  

 motorløb på afspærret bane uden for vej, som benyttes til  

 almindelig færdsel af en eller flere færdselsarter.
 Stk. 2. Bekendtgørelsen finder ikke anvendelse ved  

 træningskørsel eller for udlejningsgokarts.
§ 2. Ansøgning om godkendelse af  

 afspærret bane til afholdelse af motorløb uden for vej skal  

 indgives til politiet.
Ansøgningen skal vedlægges:
1)	de fornødne tilladelser i henhold til  

 miljøbeskyttelsesloven, vejloven og planloven, og 2)	et godkendt reglement for banesikkerheden for den  

 pågældende banetype, jf. § 3.
Stk. 2. Godkendelse af afspærret bane, der permanent  

 benyttes til afholdelse af motorløb, har et års gyldighed, dog 5  

 år for baner, der udelukkende anvendes til motorløb uden  

 offentlig adgang.
Ved ændring af banens indretning eller  

 sikkerhedsforhold skal der ansøges om fornyet godkendelse.
For andre  

 baner har godkendelse kun gyldighed for det pågældende  

 arrangement.
§ 3. For hver banetype skal der udarbejdes et  

 reglement for banesikkerhed.
Reglementet skal indeholde detaljerede regler  

 for, hvorledes baneafspærringen og øvrige  

 sikkerhedsforanstaltninger til beskyttelse af publikum, løbsdeltagere  

 og andre der færdes på eller ved banen, skal være  

 udformet.
Stk. 2. Baneafspærringen skal på passende  

 måde være gennembrudt med låge eller lignende.
Banen skal i  

 øvrigt være indrettet således, at  

 udrykningskøretøjer har fri passage til og fra  

 gennembrydningen, og have skiltning for adgangsveje for tilkommende  

 udrykningskøretøjer.
Stk. 3. Færdselsstyrelsen godkender de i stk. 1  

 nævnte reglementer for banesikkerhed.
Der må ikke foretages  

 ændringer i reglementets bestemmelser om banesikkerhed uden  

 Færdselsstyrelsens forudgående godkendelse.
 § 4. Politiet afgør, om banen er i  

 overensstemmelse med reglementet for banesikkerheden for den  

 pågældende banetype.
 Stk. 2. Politiet kan til enhver tid kontrollere, om banen  

 fortsat opfylder betingelserne for godkendelse.
 § 5. Politiet kan til brug for sagens behandling  

 pålægge ansøgeren at indhente en udtalelse fra Statens  

 Bilinspektion eller en anden sagkyndig.
Tilladelse til afholdelse af motorløb § 6. Ansøgning om tilladelse til afholdelse  

 af motorløb indgives af arrangørerne til politiet senest 1  

 måned før løbet.
Ansøgningen skal vedlægges  

 kopi af godkendelsen af banen eller samtidig ansøgning om godkendelse  

 af banen.
Navn og adresse på den i § 11 nævnte teknisk kyndige  

 person samt oplysning om den pågældendes tekniske kvalifikationer  

 skal fremgå af ansøgningen.
 Stk. 2. Ansøgningen skal endvidere vedlægges  

 dokumentation for, at  de i §§ 9-10 nævnte forsikringer er tegnet,  

 og at præmien herfor er betalt.
 Stk. 3. Ansøgningen kan omfatte flere motorløb,  

 der ønskes afholdt i banegodkendelsens gyldighedsperiode.
 § 7. Er arrangøren en forening, kan  

 tilladelse alene meddeles, hvis det af vedtægterne for foreningen eller  

 vedtægt eller reglement for en sammenslutning, som foreningen er  

 tilknyttet, fremgår, at arrangøren har beføjelse til at  

 iværksætte de fornødne sanktioner over for deltagere, der  

 overtræder de i § 12 nævnte regler eller vilkår for  

 tilladelsen.
 § 8. Politiet kan under særlige  

 omstændigheder fastsætte yderligere vilkår for  

 tilladelsen.
Forsikring § 9. Til dækning af de skader, der kan  

 opstå i forbindelse med afholdelse af motorløb, skal  

 arrangørerne tegne en ansvarsforsikring, jf. dog stk. 4.
 Stk. 2. Ansvarsforsikringen skal pr. motorløb  

 dække skader på indtil:
1)	2 mio. kr. for løb, hvor der benyttes køretøjer  

 med motorer på højst 85 cm3 (knallert, motorcykel og  

 gokart), 2)	5 mio. kr. for løb, hvor der benyttes køretøjer  

 med motorer på over 85 cm3 og højst 500 cm3 (motorcykler,  

 gokarts og crosskarts), 3)	10 mio. kr. for løb, hvor der benyttes  

 køretøjer med motorer på over 500 cm3, bortset fra  

 lastbiler, (motorcykler og biler), 4)	20 mio. kr. for løb, hvor der benyttes lastbiler.
 Stk. 3. Ansvarsforsikringen kan tegnes kollektivt af  

 foreninger og sammenslutninger.
 Stk. 4. For de ved motorløbets afholdelse af  

 arrangørerne beskæftigede personer dækker den i  

 stk. 2 nævnte forsikring alene den del af skaden, som skadelidte  

 ikke får dækket efter lov om forsikring mod følger af  

 arbejdsskade.
 Stk. 5. Ansvarsgrundlaget for den i stk. 1 nævnte  

 ansvarsforsikring er dansk rets almindelige erstatningsregler.
Stk. 6. De i stk. 2 nævnte beløb reguleres  

 hvert år pr. 1. januar med 2 pct. tillagt tilpasningsprocenten for det  

 pågældende finansår, jf. lov om en satsreguleringsprocent.  

 De herefter fremkomne beløb afrundes til nærmeste med 1 million  

 delelige kronebeløb.
Færdselsstyrelsen bekendtgør hvert  

 år, hvilken regulering der skal finde sted.
 § 10. Til dækning af personskader, der ikke  

 dækkes af den i § 9 nævnte ansvarsforsikring eller en  

 lovpligtig arbejdsskadeforsikring, skal der være tegnet en  

 ulykkesforsikring for skader, der forvoldes ved motorløbets  

 afholdelse, på publikum og personer, der medvirker ved  

 motorløbets afholdelse, jf. dog stk. 3 og 5.
 Stk. 2. Ulykkesforsikringen kan tegnes kollektivt af  

 foreninger og sammenslutninger.
 Stk. 3. Ulykkesforsikringen skal ikke dække skader  

 på kørerne.
 Stk. 4. Ulykkesforsikringens dækning skal være af  

 mindst samme omfang som efter lov om forsikring mod følger af  

 arbejdsskade.
 Stk. 5. Kravet om, at der skal være tegnet en  

 ulykkesforsikring, gælder ikke for afholdelse af motorløb uden  

 offentlig adgang.
Motorløbets gennemførelse § 11. Køretøjerne skal inden  

 motorløbets afholdelse kontrolleres og godkendes af en teknisk kyndig  

 person, f. eks. en af motorunionerne udpeget teknisk kyndig person.
 § 12. Arrangøren skal forud for hvert  

 motorløb indskærpe hver enkelt af de kørende, at de  

 registrerede køretøjer, der deltager i motorløb uden for  

 færdselslovens område, skal bringes i overensstemmelse med  

 bestemmelserne i Detailforskrifter for Køretøjer, før de  

 atter benyttes på områder, der er omfattet af  

 færdselsloven.
 Stk. 2. Arrangøren skal samtidig tilkendegive de  

 kørende, at overtrædelser af det under stk. 1 nævnte  

 kan medføre udelukkelse fra fremtidige motorløb.
 § 13. Arrangøren skal standse et  

 motorløb, såfremt der opstår betydelige skader på  

 baneafspærringen, eller hvis publikum overskrider  

 tilskuerafspærringen.
§ 14. Der skal under afholdelse af motorløb  

 være en uddannet samarit til stede, og der skal forefindes et  

 samaritterrum.
Ved motorløb med offentlig adgang skal der desuden  

 være en læge og en ambulance til stede.
 Stk. 2. Ved uddannet samarit forstås i denne  

 bekendtgørelse en person, der har bestået prøve på  

 et af førstehjælpsorganisationerne godkendt kursus, minimum  

 på niveau med de samaritterkurser, der udbydes af Dansk Røde  

 Kors, Arbejder Samaritter Forbundet - Dansk Folkehjælp (ASF) og  

 Beredskabsstyrelsen.
 Stk. 3. Ambulancen skal opfylde kravene i Sundhedsministeriets  

 bekendtgørelse om ambulancer (ambulancebekendtgørelsen),  

 herunder være tilknyttet den pågældende amtskommunes  

 (sygehuskommunens) ambulancetjeneste.
 § 15. Indehaveren af tilladelsen skal med  

 regelmæssige mellemrum efterse banen og udbedre eventuelle skader.
Klageadgang § 16. Politiets afgørelser efter denne  

 bekendtgørelse kan ikke indbringes for anden administrativ  

 myndighed.
Straf § 17. Med bøde straffes den, der:
1)	afholder motorløb uden godkendelse eller tilladelse, jf. § 2  

 og § 6, 2)	overtræder § 3, stk. 2 og §§ 9-15 eller 3)	tilsidesætter vilkår for en tilladelse, der er meddelt i  

 henhold til denne bekendtgørelse.
 Ikrafttræden m.v.
 § 18. Bekendtgørelsen træder i kraft  

 den 1. januar 1999.
 Stk. 2. Samtidig ophæves Trafikministeriets  

 bekendtgørelse nr. 1029 af 15. december 1995 om afholdelse af  

 motorløb uden for vej.
 Stk. 3. Godkendelse af baner meddelt efter de hidtil gældende  

 regler bevarer deres gyldighed.
