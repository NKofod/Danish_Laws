Medarbejderaktier  deltidsansatte  

  forholdsmæssig tildeling Spørgsmål Medfører det forhold, at medarbejderne deltager på lige vilkår i henhold  

 til deres arbejdstid, at ordningen ikke anses som værende generel i henhold  

 til  

 ligningslovens §  

 7 A, stk. 2, 1. og  

 2. punktum, og dermed ikke kan blive omfattet af ligningslovens §  

 7 A, stk.1, nr. 2? Svar Nej.
Beskrivelse af  

 de faktiske forhold Forespørgers opfattelse "På vegne  

 af X A/S, skal vi herved anmode om bindende ligningssvar vedr. muligheden for  

 anvendelse af ligningslovens §  

 7 A  

 i forbindelse  

 med tildeling af gratisaktier som led i en generel bonusordning.
Faktiske forhold X A/S har for  

 regnskabsåret 2005 etableret en bonusordning, hvor medarbejderne under  

 forudsætning  

 af, at selskabet når visse forud fastsatte økonomiske mål, tildeles  

 gratisaktier.
 Bonusordningen  

 er struktureret således, at medarbejderne får fuld bonus, såfremt alle 10  

 delmål  

 opfyldes.  Hvis alene en del af målene opfyldes, tildeles medarbejderne  

 en  

 forholdsmæssig andel af bonussen (se eventuelt vedlagte beskrivelse af  

 bonusordning).  Fuld bonus udgør aktier i X A/S til en børsværdi af  

 20.000  

 kr.
 Det er  

 hensigten, der skal etableres tilsvarende bonusordninger for regnskabsårene  

 2006 og 2007.
 Der er tale om  

 en generel ordning, som står åben for alle ansatte i X A/S med en ugentlig  

 arbejdstid på mere end 8 timer.
 Idet der er tale  

 om en bonusordning, ønsker X A/S at differentiere tildelingen af bonus ud fra  

 en arbejdstidsbrøk, således at medarbejdere med en ugentlig arbejdstid på  

 under  

 37 timer alene tildeles en forholdsmæssig andel af bonussen.
 Denne  

 differentiering er fundet rimelig, idet deltidsansatte alt andet lige kun  

 bidrager forholdsmæssigt til selskabets resultater i forhold til  

 fuldtidsansatte medarbejdere, og differentieringen medvirker således til at  

 skabe en retfærdighedsfølelse blandt selskabets medarbejdere.   

 Differentiering er meddelt medarbejderne, som i forbindelse hermed  

 tilkendegav,  

 at de var af den opfattelse, at der var tale om en retfærdig tildeling af  

 bonus.
Yderligere bemærkninger I relation til  

 vor anmodning om bindende ligningssvar skal vi anføre, at Ligningsrådets  

 afgørelse  

 i SKM 2005,174 ikke kan ligestilles med indeværende situation.
 I modsætning til  

 X A/S, ønskede det spørgende selskab i den pågældende sag helt at udelukke  

 medarbejdere  

 med en ugentlig arbejdstid på under 18 timer fra at deltage i en  

 aktieaflønningsordning omfattet af ligningslovens §  

 7 A.  I indeværende sag vil deltidsansatte  

 medarbejdere deltage i bonusordningen på lige vilkår med fuldtidsansatte  

 medarbejdere i forhold til den ugentlige arbejdstid.
 Differentieringen  

 foretages således ikke for at diskriminere deltidsansatte medarbejdere,  

 ligesom  

 den ikke er udtryk for, at selskabet ikke har samme incitament til at  

 fastholde  

 deltidsansatte medarbejdere.  Differentieringen skyldes således alene  

 ønsket om at opnå en bonusbetaling, som både selskab, aktionærer og i  

 særdeleshed medarbejdere finder retfærdig.
 Ligningsrådets  

 afgørelse i SKM 2005,174 bygger på en fortolkning af Deltidsdirektivet  

 (Rådets  

 Direktiv 97/81/EF af 15. december 1997).   Det skal i den  

 forbindelse  

 anføres, at det i rammeaftalen vedrørende deltidsarbejde af 6. juni 1997  

 (rammeaftalen) § 4, stk. 1 og 2, fremgår, at der ikke må ske  

 forskelsbehandling, medmindre dette er begrundet i objektive forhold, samt at  

 der gælder et princip om pro rata temporis, dvs. at bl.a. aflønning m.v. må  

 stå  

 i forhold til arbejdstiden.
 X A/S ønsker  

 netop at behandle medarbejderne ens i forhold til arbejdstid, hvorfor det  

 ikke  

 vil være i strid med deltidsdirektivet, jf. rammeaftalen, at foretage en  

 differentiering på baggrund af arbejdstidsbrøker ved tildeling af  

 gratisaktier  

 efter ligningslovens §  

 7 A, stk. 1, nr. 2.
 Med hensyn til  

 ønsket om at holde medarbejdere med en ugentlig arbejdstid på mindre end 8  

 timer ude fra ordningen skal det bemærkes, at dette alene vedrører to  

 medarbejdere, som har ansvaret for vedligeholdelse af udendørsarealet omkring  

 bankens hovedsæde.
 Ligningsrådet  

 har senest ved afgørelsen SKM 2005,382 anerkendt, at medarbejdere med en  

 ugentlig arbejdstid på under 8 timer kan holdes uden for generelle ordninger  

 omfattet af ligningslovens §  

 7 A, idet dette  

 ikke anses for at være i strid med Deltidsdirektivet.
 Såfremt Told- og  

 Skattestyrelsen finder, at ordningen ikke kan anses for at være generel pga.  

 arbejdstidsbrøken,  

 vil X A/S ændre ordningen, således at også deltidsansatte får fuld  

 bonus.
 Fremadrettet kan  

 dette eventuelt medføre, arbejdsgivere vil være tilbageholdende med at  

 ansætte  

 nye medarbejdere på deltid, ligesom arbejdsgivere ikke i samme grad som nu  

 vil  

 være indstillet på at imødekomme nuværende ansattes ønske om  

 deltidsansættelse.  Dermed vil resultatet af, at sådanne ordninger ikke  

 kan omfattes af ligningslovens §  

 7 A, være, at  

 mulighederne for deltidsansættelse fremadrettet risikerer at blive forringet,  

 hvilket er i direkte modstrid med hensigten bag Deltidsdirektivet, som netop  

 har til formål at sikre mulighed for deltidsarbejde og ligestilling af  

 deltids-  

 og fuldtidsansatte, jf. rammeaftalen § 1, litra a og b.
Det er derfor  

 vor opfattelse, at Deltidsdirektivet, jf. rammeaftalen, ikke er til hinder  

 for,  

 at der sker differentiering af medarbejdere på deltid, når blot  

 differentieringen består i, at deltidsansatte modtager en forholdsmæssig  

 tildeling i forhold til deltidsansatte.  Det vil derimod ikke være  

 muligt  

 helt at holde medarbejdere på deltid uden for ordningen, jf. dog SKM 2005,  

 382  

 ovenfor." SKATs  

 indstilling og begrundelse Spørgsmålet i  

 denne sag er, om bonusordningens vilkår om, at deltidsansatte alene tildeles  

 en  

 forholdsmæssig andel af bonusen (gratisaktier) i forhold til arbejdstiden, er  

 i  

 overensstemmelse med Ligningslovens §  

 7 A.
Det er lagt til  

 grund for indstillingen, at ordningen i øvrigt opfylder kravene i §  

 7 A.
SKAT har således ikke foretaget en generel vurdering  

 af vilkårene i bonusprogrammet.
Adgangen til at  

 erhverve medarbejderaktier m.v. skal stå åben for alle ansatte i selskabet,  

 således at ingen gruppe af ansatte bliver særligt favoriseret.
Begrænsninger,  

 der er fastsat efter almene kriterier kan dog efter en konkret vurdering  

 anerkendes under forudsætning af, at ordningen ikke mister sin almene  

 karakter,  

 og at de øvrige medarbejdere ikke i særlig grad favoriseres.
Ordningens  

 omfang  

 kan variere for forskellige grupper af ansatte.
Grupperne kan fx være opdelt  

 efter arbejdets varighed (heltid-deltid), jf.
Ligningsvejledningen, afsnit  


  

 A.B.1.10  


.
 Det er således  

 som udgangspunkt i overensstemmelse med ligningslovens §  

 7 A  

 at variere omfanget af bonusen i forhold til  

 medarbejderens arbejdstid.
 Spørgsmålet er,  

 om denne fortolkning af ligningslovens §  

 7 A  

 er forenelig med deltidsloven (LBK nr. 815 af 26. september  

 2002).
Deltidsloven  

 udvider anvendelsesområdet for aftale af 9. januar mellem LO og DA om  

 implementering  

 af direktivet om deltidsarbejde, således at også lønmodtagere, der ikke er  

 dækket af overenskomst, omfattes af aftalen.
Aftalen mellem LO og DA går i  

 sin  

 helhed ud på at implementere deltidsdirektivet, og direktivet går i sin  

 helhed  

 ud på at iværksætte rammeaftalen af 6. juni 1997 mellem de generelle  

 tværfaglige (europæiske) organisationer vedrørende deltidsarbejde.
 Det fremgår af  

 rammeaftalens § 4, stk. 1, at deltidsansatte ikke hvad angår  

 ansættelsesvilkår  

 må behandles på en mindre gunstig måde end sammenlignelige fuldtidsansatte,  

 udelukkende fordi de arbejder på deltid, medmindre forskelsbehandlingen er  

 begrundet i objektive forhold (ordlyden er gentaget § 4 i aftalen mellem LO  

 og  

 DA). Af rammeaftalens § 4, stk. 2 fremgår det, at "Hvor det er  

 hensigtsmæssigt, gælder princippet om pro rata temporis".
 Bonusordningen i  

 X A/S må efter SKATs opfattelse anses for at udgøre et ansættelsesvilkår som  

 omtalt i rammeaftalens § 4.
 Der ses ikke at  

 foreligge fortolkningsbidrag blandt Domstolens afgørelser om fortolkning af  

 deltidsdirektivet,  

 der er relevante i denne sammenhæng.
 Efter SKATs  

 opfattelse følger det allerede af rammeaftalens § 4, stk. 1, at princippet om  

 ikke-forskelsbehandling ikke er til hinder for forholdsmæssig aflønning af og  

 forholdsmæssige rettigheder for deltidsansatte i forhold til arbejdstiden.
Bestemmelsen  

 forhindrer således alene, at en deltidsansat behandles mindre gunstigt i  

 henseende  

 til ansættelsesvilkår end en sammenlignelig fuldtidsansat, udelukkende fordi  

 vedkommende arbejder på deltid.
Ligningsrådet har fx i  


  

 SKM2005.174.LR  


  

 truffet afgørelse om, at det henset til deltidsdirektivet ikke var i  

 overensstemmelse med ligningslovens §  

 7 A, generelt at udelukke deltidsansatte fra deltagelse i  

 en obligationsordning alene med den begrundelse, at de havde en gennemsnitlig  

 ugentlig arbejdstid på mindre end 18 timer.
 Bestemmelsen er  

 efter SKATs opfattelse ikke til hinder for, at selve den omstændighed, at der  

 foreligger deltid, må have nogle hertil svarende konsekvenser for de vilkår,  

 der ydes (fx i form af en løn, der forholdsmæssigt kun svarer til  

 deltidsbeskæftigelsens omfang), jf. også Ole Hasselbalch,  

  

 Ansættelsesretten  

  

 , s. 171.
 Bestemmelserne i  

 deltidsdirektivet (deltidsloven) er således ikke til hinder for, at  

 medarbejdere  

 på deltid tildeles en forholdsmæssigt mindre bonus, i forhold til deres  

 arbejdstid.
 Det indstilles  

 derfor, at spørgsmålet besvares med nej.
 Skatterådet  

  

 tiltræder  

 indstillingen.
