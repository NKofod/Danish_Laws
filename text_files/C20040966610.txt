Cirkulæreskrivelse  

 om anmeldelse af aftaler om forældremyndighed 1. Indledning Ved § 3, nr. 1 og 2, i lov nr. 446 af 9. juni 2004 om ændring  

 af lov om ægteskabs indgåelse og opløsning og forskellige andre love  

 (Regelforenkling på det familieretlige område m.v.) ændres reglerne i lov om  

 forældremyndighed og samvær om aftaler om ophør af fælles forældremyndighed  

 (§  

 9), og om aftaler om overførsel af forældremyndighed (§ 11) med virkning fra  

 den 1. oktober 2004.
2. Ophør af fælles forældremyndighed Ændringen af § 9 i lov om forældremyndighed og samvær betyder,  

 at en aftale om, hvem af forældrene der ved ophør af fælles forældremyndighed  

 skal have forældremyndigheden alene, blot skal anmeldes til statsamtet for at  

 være  

 gyldig.
3. Overførsel af forældremyndighed fra den ene  

 forælder til den anden Ændringen af § 11 i lov om forældremyndighed og samvær betyder,  

 at en aftale om at overføre forældremyndighed fra den ene forælder til den  

 anden forælder blot skal anmeldes til statsamtet for at være gyldig.
 Reglerne herom findes nu i lovens § 11, stk. 1.
Dette gælder også i situationer, hvor barnet på  

 aftaletidspunktet bor i udlandet, og forældrene i forbindelse med  

 forældremyndighedsaftalen ønsker, at barnet skal flytte til Danmark. (Sådanne  

 sager kan behandles i Danmark efter § 16, stk. 1, nr. 1, i bekendtgørelsen om  

 forældremyndighed og samvær m.v. (nr. 874 af 24. oktober 2002).) 4. Overførsel af forældremyndighed i andre situationer I alle andre situationer kræver en aftale om overførsel af  

 forældremyndighed statsamtets godkendelse, jf. den nye § 11, stk. 2.
Dette omfatter også situationer, hvor den forælder, der havde  

 forældremyndigheden over barnet, ved aftale godkendt af statsamtet har  

 overført  

 forældremyndigheden til tredjemand, og hvor parterne senere aftaler, at  

 forældremyndigheden skal føres tilbage til den pågældende forælder.
En sådan  

 aftale kræver godkendelse efter den nye § 11, stk. 2.
 5. Nye blanketter m.v.
 Anmeldelsesordningen i de to situationer fungerer i hovedsagen  

 på samme måde som den eksisterende ordning ved anmeldelse af aftale om fælles  

 forældremyndighed efter lovens § 6.
 Anmeldelse af en forældremyndighedsaftale kan således kun ske  

 på en blanket, der er godkendt af Familiestyrelsen.
 Som følge af lovændringen er der udfærdiget nye anmeldelsesblanketter  

 med vejledninger til brug ved anmeldelse af aftaler om forældremyndighed  

 efter  

 de nye regler i § 9 og § 11, stk. 1, i lov om forældremyndighed og samvær.
 Endvidere er den eksisterende blanket om anmeldelse af aftale  

 om fælles forældremyndighed med vejledning efter lovens § 6 blevet revideret.
Blanketterne vil pr. 1. oktober 2004 være tilgængelige på  

 statsamternes hjemmeside, dog med begrænset funktionalitet, idet de ikke vil  

 kunne udfyldes og indsendes elektronisk.
Indenrigs- og Sundhedsministeriet  

 vil  

 underrette statsamterne, når blanketterne bliver tilgængelige på hjemmesiden  

 med mulighed for udfyldelse på skærmen og indsendelse i elektronisk form med  

 digital signatur som for de øvrige blanketter.
 Som følge af de nye regler er bekendtgørelse nr. 874 af 24.  

 oktober 2002 om forældremyndighed og samvær m.v. blevet ændret ved  

 bekendtgørelse nr. 929 af 14. september 2004.
 Det fremgår af den ændrede § 1 i bekendtgørelsen samt af  

 vejledningerne til blanketterne, hvilken dokumentation der skal indsendes  

 sammen med blanketterne.
 Samtidig er det i bekendtgørelsens § 1, stk. 3, præciseret, at  

 anmeldelse af aftalen er sket, når statsamtet har modtaget blanketten i  

 underskrevet og dateret stand med den nødvendige dokumentation.
 6. Overgangsregler m.v.
 De nye regler gælder for anmeldelse af aftaler, der indgives  

 fra og med den 1. oktober 2004.
Endvidere anses ansøgninger om godkendelse af aftale om ophør  

 af fælles forældremyndighed eller overførsel af forældremyndigheden fra den  

 ene  

 til den anden forælder, der er indgivet før den 1. oktober 2004, men som ikke  

 er færdigbehandlet af statsamtet, som en anmeldelse af en aftale herom, hvis  

 ansøgningen er indgivet af forældrene i fællesskab.
I sådanne sager stilles  

 der  

 ikke krav om anvendelse af en af de godkendte anmeldelsesblanketter.
* Der vedlægges følgende bilag:
   

 	  

 Bekendtgørelsen nr.  

 929 af 14. september 2004 om ændring af bekendtgørelse om forældremyndighed  

 og  

 samvær m.v.
   

 	  

 Blanketter om  

 anmeldelse af aftale om forældremyndighed, jf. lovens §§ 6, 9, stk. 1, eller  

 11, stk. 1, med vejledninger.
Familiestyrelsen, den 27. september  

 2004 Lars Thøgersen Bilag 1 Bekendtgørelse om ændring af bekendtgørelse om  

 forældremyndighed og samvær m.v.
 Bilag 1 indeholder  

 bekendtgørelse nr. 929 af 14. september 2004 om  

 ændring af bekendtgørelse om forældremyndighed og samvær m.v.
 Bekendtgørelsen er udeladt her, da den har været  

 offentliggjort i Lovtidende, samt forefindes i Retsinformation.
Bilag 2 Blanketter til anmeldelse af aftaler om  

 forældremyndighed Bilag 2 indeholder blanketter og vejledninger til anmeldelse  

 af en aftale om fælles forældremyndighed, anmeldelse af en aftale om  

 ophævelse  

 af fælles forældremyndighed og til anmeldelse af en aftale om overførsel af  

 forældremyndigheden fra den ene forælder til den anden.
 Blanketterne og vejledningerne er udeladt her, da de er  

 tilgængelige på statsamternes hjemmeside  

www.statsamt.dk.
