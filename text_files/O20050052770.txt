Resumé  



  

 En boligejer havde søgt Elsparefonden om tilskud til etablering af fjernvarme  

 i  

 sin ejendom.
Ansøgningen blev imødekommet på betingelse af at de  

 tilskudsberettigede arbejder og installationer levede op til Elsparefondens  

 tekniske minimumskrav som fremgik af fondens ansøgningsskemaer med påtrykte  

 vejledninger hvori der desuden var henvist til en række tekniske standarder  

 på  

 området.
Efterfølgende konstaterede Elsparefonden at der ikke var opsat en  

 radiator i soveværelset.
Dette var efter Elsparefondens opfattelse i strid  

 med  

 fondens tekniske minimumskrav, og fonden krævede at støttebeløbet blev betalt  

 tilbage.
Ombudsmanden udtalte at Elsparefondens krav om etablering af  

 radiatorer i samtlige beboelsesrum ikke fulgte entydigt af de tekniske  

 standarder på området som der var henvist til i ansøgningsskemaerne.
Kravet  

 havde således karakter af en internt fastsat regel.
Tilsidesættelsen af en  

 sådan regel kunne i dette tilfælde hvor boligejeren var i god tro om at de  

 tekniske minimumskrav var overholdt, og i øvrigt allerede havde betalt for de  

 udførte arbejder, imidlertid hverken føre til at tilsagnet om tilskud måtte  

 anses for ugyldigt, eller begrunde en tilbagekaldelse af tilsagnet.  

 Tilbagebetalingskravet var derfor uhjemlet, og ombudsmanden anså  

 Elsparefondens  

 behandling af sagen for beklagelig.
Da boligejeren imidlertid havde  

 efterkommet  

 kravet om etablering af en radiator i soveværelset, og tilbagebetalingkravet  

 derfor var frafaldet, havde ombudsmanden ikke grundlag for at henstille over  

 for fonden at sagen blev genoptaget.
 (J.nr. 2003-3091-323).
Tilbagebetaling af tilskud udbetalt i strid  

 med internt fastsat regel Det fremgik af sagen at A  

 den 14. juni 2001  

 indsendte en ansøgning om tilskud til installation af centralvarmeanlæg i  

 ejendommen X.
Ansøgningen blev indsendt til Århus Kommunale Værker som  

 varetog  

 den lokale administration af tilskudsordningen på vegne af Elsparefonden.  

 Ansøgningen foregik ved udfyldelse af et standardiseret ansøgningsskema som  

 indeholdt en række erklæringer, herunder følgende erklæring om arbejdets  

 udførelse og installationens overholdelse af Elsparefondens tekniske krav:
Følgende skal afkrydses,  

 bygningsejer oplyser, at  Arbejdet vil blive udført  

 helt eller delvist af en autoriseret momsregistreret VVS-installatør og  

 Elsparefondens tekniske krav til installationen vil blive overholdt.
I det indsendte  

 ansøgningsskema var denne erklæring afkrydset tillige med skemaets øvrige  

 erklæringer.
Af den påtrykte vejledning til ansøgningsskemaet fremgik bl.a.  

 følgende:
Det er en betingelse for at  

 opnå Elsparefondens tilskud at Elsparefondens tekniske minimumskrav i  

 forbindelse med installation af centralvarmeanlæg i fjernvarmeområder  

 overholdes.
Det skal VVS-installatøren skrive under på.
 De tekniske krav fremgår af  

 tilbudsskabelonen.
Mangelfuldt udfyldt ansøgning Hvis ansøgningen er  

 mangelfuldt udfyldt, hvis der mangler et eller flere af de krævede bilag,  

 eller  

 disse ikke opfylder ovennævnte krav, vil ansøgningen blive returneret eller  

 ansøgeren vil blive ringet op.
Indsendelsestidspunktet anses for at være det  

 tidspunkt, hvor ansøgningen er modtaget i korrekt stand.
Ansøgning om tilskud og  

 anmodning om udbetaling skal sendes til dit fjernvarmeværk.
De kan også give  

 yderligere information.
Vejledning til de enkelte  

 punkter 5) Arbejdet skal udføres af  

 en autoriseret VVS-installatør Arbejdet skal helt eller  

 delvist udføres af en autoriseret VVS-installatør.
Alt arbejde skal udføres  

 af  

 momsregistrerede virksomheder indenfor bygge- og anlægsvirksomhed.
Elsparefondens  

 tilbudsskabelon med tekniske krav udsendes sammen med tilsagnet om tilskud og  

 kan i øvrigt rekvireres.
Tilbudsskabelon bør anvendes når et VVS-firma skal  

 give tilbud på installation af centralvarmeanlæg.
Derved sikres:
 at installationen har tilstrækkelig  

 kapacitet til at forsyne hele boligen med varme  at elvarmeforbrugerne får  

 et overskueligt tilbud på installation af et centralvarmeanlæg  at VVS-firmaet garanterer  

 at Elsparefondens tekniske krav til installationen er overholdt og dermed at  

 anlægget  

 er tilskudsberettiget.
  at VVS-firmaet specificerer  

 faktura for udført arbejde i henhold til Elsparefondens krav.
 Den 9. juli 2001  

 meddelte Århus Kommunale Værker  

 tilsagn om tilskud i henhold til den indsendte ansøgning på 20.750 kr.  

 Tilsagnet havde følgende ordlyd:
 Idet vi henviser til Deres  

 ansøgning om tilskud, skal vi herved meddele tilsagn om tilskud til  

 ovennævnte  

 ejendom.
 Tilsagn om tilskud udgør kr.  

 20.750,00, dog maksimalt 75% af de godkendte tilskudsberettigede udgifter.  

 Det  

 endelige tilskud fastsættes på grundlag af Deres efterfølgende anmodning om  

 udbetaling af tilskud og de faktiske afholdte udgifter.
Vi vedlægger Elsparefondens  

 tilbudsskabelon i to eksemplarer.
Skabelonen sikrer, at når der indhentes  

 tilbud på selve installationsarbejdet, så overholder VVS-tilbuddet  

 Elsparefondens tekniske krav til installationen.
Samtidig sikrer skabelonen  

 et  

 overskueligt og sammenligneligt tilbud.
Vi vedlægger endvidere  

 Elsparefondens udbetalingsanmodning.
Udbetalingsanmodningen skal udfyldes og  

 indsendes,  

 når arbejdet er udført og regningen herfor er betalt.
VVS-firmaet, der har  

 foretaget installationen, skal udfylde og underskrive sin del af skemaet, for  

 at tilskuddet kan udbetales.
Såfremt anmodningen er mangelfuld, eller hvis  

 der  

 mangler et eller flere af de krævede bilag, eller disse ikke opfylder  

 ovennævnte krav, vil anmodningen blive returneret.
Tilsagnet om tilskud  

 bortfalder, hvis betingelserne som anført i ansøgningsvejledningen viser sig  

 ikke at være opfyldt.
For de nærmere regler henvises til Energistyrelsens  

 bekendtgørelse nr. 548 af  

 26.  

 juni 1997.
 Tilskuddet kan kræves  

 tilbagebetalt, hvis betingelserne for tilskud ikke er overholdt, eller hvis  

 anlægget nedtages eller afhændes helt eller delvis inden 1 år regnet fra  

 arbejdets afslutning.
 Endvidere forbeholder  

 Elsparefonden sig ret til at indhente yderligere oplysninger om anlægget samt  

 foretage besigtigelse af anlægget indtil 1 år efter udbetaling af tilskud.
 Den 11. december 2001  

 indsendte A  

 den udfyldte og underskrevne udbetalingsanmodning til Århus Kommunale Værker.  

 Anmodningen indeholdt bl.a. følgende erklæringer:
Anmodningen  

 vedlægges/indeholder (felterne skal afkrydses)  VVS erklæring (dette skemas  

 side 3 er udfyldt og underskrevet af det VVS-firma, der har forestået  

 installationen)  Specificeret VVS-faktura  

 for installation af centralvarmeanlæg  Dokumentation for at  

 fakturaen er betalt.
I den indsendte anmodning var  

 ingen af disse erklæringer dog afkrydset.
Anmodningen var endvidere påtrykt  

 en  

 vejledning hvoraf bl.a. fremgik følgende:
4) VVS erklæringen skal  

 udfyldes (skemaets side 3) Det påhviler ansøger at  

 sikre, at det firma, der har udført installationen, udfylder side 3 i dette  

 skema.
Ellers kan tilskuddet ikke udbetales.
Mangelfuldt udfyldt anmodning Hvis anmodningen er  

 mangelfuldt udfyldt, hvis der mangler et eller flere af de krævede bilag,  

 eller  

 disse ikke opfylder ovennævnte krav, vil anmodningen blive returneret.  

 Indsendelsestidspunktet vil være beregnet, som det tidspunkt, hvor  

 anmodningen  

 i korrekt stand modtages. Skemaet på anmodningens side  

 3, der som nævnt i vejledningen skulle udfyldes af vvs-installatøren,  

 indeholdt  

 en række oplysninger om de foretagne installationer samt følgende erklæringer  

 beregnet på afkrydsning:
Felterne skal afkrydses  der er installeret  

 centralvarmeanlæg i de(n) på skemaets side 1 nævnte bygning(er) i perioden  

____  

 til ____  alle elradiatorer er  

 nedtaget  installationen er sket i  

 henhold til Elsparefondens tekniske minimumskrav til installation af  

 centralvarmeanlæg i fjernvarmeområder.
Af disse erklæringer var kun  

 den midterste erklæring om nedtagelse af alle elradiatorer afkrydset i den  

 indsendte anmodning.
Skemaet var i øvrigt udfyldt og underskrevet  

 den 12. december 2001  

 af  

 den vvs-installatør som A havde indgået aftale med om udførelse af de  

 påtænkte  

 arbejder.
A og vvs-installatøren havde  

 den 29. oktober 2001  

 indgået aftale om udførelse af de påtænkte arbejder ved at underskrive den  

 tilbudsskabelon som A havde modtaget med tilsagnet af  

 9. juli 2001, og som vvs-installatøren  

 efterfølgende havde udfyldt.
Den udfyldte og underskrevne tilbudsskabelon  

 blev  

 indsendt til Århus Kommunale Værker tillige med betalingsanmodningen.  

 Tilbudsskabelonen bar overskriften Aftale om VVS-arbejde ved  

 konvertering fra  

 elvarme til fjernvarme, og forsiden var bl.a. påtrykt følgende  

 erklæringer:
  Tilbudsgiver erklærer sig  

 indforstået med at specificere faktura i overensstemmelse med dette tilbud (  

 )  

 samt at udfylde afsnit i anmodning om udbetaling af tilskud til brug for  

 Elsparefondens kontrol heraf.
  Det tilbudte  

 centralvarmeanlæg overholder Elsparefondens tekniske minimumskrav til  

 installation af centralvarmeanlæg, som er anført sidst i skemaet.  

 Tilbudsgiver  

 bekræfter med sin underskrift, dels de tilbudte prisers gyldighed, og dels at  

 tilbuddet overholder Elsparefondens tekniske minimumskrav.
  Særlig aftale om  

 Følgearbejde er indgået (vedlagt).
Det fremgik ikke af  

 tilbudsskabelonen at de felter som indledte disse erklæringer, var beregnet  

 på  

 afkrydsning, ligesom ingen af disse felter var afkrydset i den udfyldte  

 tilbudsskabelon.
På bagsiden af tilbudsskabelonen var trykt en række tekniske  

 minimumskrav til installation af centralvarmeanlæg.
Det fremgik heraf bl.a.  

 at  

 fyringsanlægget skulle forsyne hele bygningen med varme og varmt vand, at det  

 dimensionerende varmetab skulle fastlægges for huset og de enkelte rum, og at  

 der skulle monteres radiatoranlæg i badeværelse uanset at den elektriske  

 gulvvarme var intakt.
Den 15. januar 2002  

 videresendte Århus  

 Kommunale Værker udbetalingsanmodningen til Elsparefonden.  

 Den 17. januar 2002  

 indsendte  

 vvs-installatøren en erklæring til Elsparefonden der bekræftede betalingen af  

 de beløb som installatøren havde faktureret i forbindelse med konverteringen  

 til fjernvarme.
Elsparefonden udbetalte herefter  

 den 23. januar 2002  

 tilskuddet på 20.750 kr.  

 til A.
Den 18. september 2002  

 foretog Elsparefonden en  

 besigtigelse af det tilskudsberettigede installationsarbejde i ejendommen med  

 henblik på at kontrollere om fondens tekniske minimumkrav var overholdt,  

 hvilket konstateredes ikke at være tilfældet.
Elsparefonden skrev  

 den 25. september 2002  

 således bl.a. følgende til A om besigtigelsen og dens resultat:
Ved besigtigelsen af Deres  

 fjernvarmeinstallation er ( ) konstateret, at følgende forhold ikke er i  

 overensstemmelse med Elsparefondens tekniske minimumskrav, hvilket er meddelt  

 VVS-firmaet,  Der er ikke etableret  

 vandbåret radiator i soveværelse, hvilket der skal  Der er ikke konstateret  

 afblæsningsrør fra sikkerhedsventil Vi har på baggrund af  

 besigtigelsen skrevet til VVS-firmaet, og anmodet firmaet om hurtigst muligt  

 og  

 senest ultimo oktober at bringe installationen i overensstemmelse med de  

 tekniske minimumskrav.
VVS-firmaet er anmodet om direkte med Dem at aftale de  

 nærmere praktiske forhold i forbindelse hermed.
Vi skal således anmode Dem om  

 sammen med VVS-firmaet at bringe installationen i overensstemmelse med de  

 tekniske minimumskrav, og at De skriftligt når forholdene er bragt i orden  

 orienterer os herom ( ). I e-mail af  

 3. oktober 2002  

 til  

 Elsparefonden anførte A bl.a. følgende imod fondens krav om etablering af  

 radiator i soveværelset:
Det kan oplyses, at der  

 aldrig har været installeret varmeafgiver i soveværelset.
Huset er opført af  

 undertegnede i 1973.
 Jeg har gennemlæst de  

 tekniske minimumskrav, og kan ikke umiddelbart se hvori kravet er begrundet.
Radiatorerne i de tilstødende  

 rum er installeret med overkapacitet, så rummet kan opvarmes hvis dette  

 ønskes.  

 Hele overetagen er isoleret med  

 250 mm  

 isolering, så varmebehovet er minimalt.
Huset har ikke haft problemer med at  

 overholde afkølingen på min 30 gr. i det forgangne år. Som svar herpå skrev en  

 medarbejder ved Elsparefonden i e-mail af  

 11. oktober 2002  

 bl.a. følgende til A:
 På baggrund af Deres E-mail  

 af  

 3. oktober 2002,  

 jf. nedenfor, vil jeg give Dem medhold i at det ikke entydigt af vore  

 tekniske  

 minimumskrav fremgår, at der skal etableres vandbåret radiator i  

 soveværelset.
 Af de normer og regler der  

 indgår i de tekniske minimumskrav, fremgår dog bl.a. følgende:
BR98  side 129 Stk. 1. Bygninger skal opføres,  

 så der under normal brug af bygningerne i de rum, hvor mennesker opholder sig  

 i  

 længere tid, kan opretholdes sundhedsmæssigt tilfredsstillende temperaturer  

 under hensyn til den menneskelige aktivitet i rummene.
DS418  side 13 2.1 Den dimensionerende  

 rumtemperatur i beboelsesrum og køkkener fastsættes til 20 gr c.
DS469  side 14 2.1 Varmeanlægget skal  

 dimensioneres og udføres, så det er muligt at opretholde et tilfredsstillende  

 termisk indeklima under hensyntagen til brugen af bygningen og dens enkle rum  

 i  

 anlæggets levetid.
 2.2 Varmeanlæg skal udføres  

 således, at unødvendigt ressourceforbrug undgås.
 Varmeanlæg skal være udført  

 således, at energiforbruget i alle rum med varmegivere kan styres og  

 reguleres,  

 og således, at det totale ressourceforbrug til anlæg, drift og  

 vedligeholdelse  

 gøres mindst muligt.
DS469  side 15 nederst 2.3 Vejledning: varmeanlægget  

 udføres således, at der er en rimelig varmefordeling under ekstreme  

 udeklimaforhold, reparationer og almene begrænsninger i energiforsyningen.
DS469  side 19 3.1.1 Hvor der kan forekomme  

 kuldenedfald, som ikke kan hindres på anden vis, bør der placeres en  

 varmegiver.
DS469  side 20 3.3.1 Ikke-styret og  

 ikke-reguleret varmeafgivelse af varmeanlægget, der forhindrer den ønskede  

 styring og regulering af varmeafgivelsen i de enkelte rum, bør ikke  

 forekomme.
 Det er Elsparefondens  

 opfattelse, at opfyldelsen af ovennævnte forhold kun kan ske ved etablering  

 af  

 varmekilde/radiator i eksempelvis soveværelser, og dette er også den normale  

 fremgangsmåde ved etablering af centralvarmeanlæg i boliger.
Elsparefonden skal således  

 fastholde kravet om at der skal etableres vandbåret radiator i  

 soveværelset. Under den efterfølgende  

 e-mail-korrespondance spurgte A om hvad der ville ske hvis han ikke  

 etablerede  

 den ønskede radiator i soveværelset.
Medarbejderen fra Elsparefonden oplyste  

 hertil at betingelserne for at opnå tilskud fra fonden i givet fald ikke  

 ville  

 være opfyldt, og at tilskuddet som følge heraf ville have været uberettiget  

 udbetalt og derfor skulle tilbagebetales.
Medarbejderen havde imidlertid  

 forstået at A fortsat ønskede at opretholde tilskuddet, og bad ved samme  

 lejlighed derfor A om at oplyse hvornår arbejdet med etablering af en  

 radiator  

 i soveværelset ville blive udført.
Da han imidlertid hverken besvarede denne  

 eller en efterfølgende henvendelse fra Elsparefonden, skrev den pågældende  

 medarbejder  

 den 24. januar  

 2003  

 bl.a. følgende til ham:
 Såfremt vi ikke fra Dem  

 senest fredag  

 den 31.  

 januar 2003  

 skriftligt modtager oplysninger om, at De ønsker at  

 opretholde det til Dem udbetalte tilskud, og dermed etablerer den manglende  

 radiator, er jeg desværre nødsaget til at indlede den formelle procedure med  

 henblik på Deres tilbagebetaling af det således uberettigede modtagede  

 tilskud.
I den udstrækning De ønsker  

 at opretholde tilskuddet, skal den manglende radiator være etableret senest  

 den 30. april 2003. Da fonden heller ikke modtog  

 svar fra A på denne henvendelse, skrev fonden i brev af  

 11. marts 2003  

 bl.a. følgende til  

 ham, idet man henviste til fondens tidligere breve i sagen:
 Da De ikke agter at bringe  

 installationsarbejdet i overensstemmelse med tilskudsreglerne, skal  

 Elsparefonden, jf. § 6, stk. 3, i Lov om Elsparefonden (Lov nr.  

 1209 af  

 27/12-1996) og § 20, stk. 1, i Bekendtgørelse om statstilskud til  

 omstilling  

 af elopvarmede bygninger til fjernvarme- eller naturgasforsyning  

 (Bekendtgørelse nr. 548 af 27/6-1997), anmode Dem om at tilbagebetale  

 tilskuddet på kr. 20.750,- senest  

 den 1. april 2003.
Hvis Elsparefonden ikke  

 senest  

 den 1. april 2003  

 har modtaget ovennævnte beløb fra Dem, vil sagen uden yderligere varsel blive  

 sendt til inddrivelse i Finansstyrelsen. ( ) Elsparefondens afgørelse  

 vedrørende tilskudsordningen kan ikke indbringes for anden administrativ  

 myndighed, § 21 i Bekendtgørelse nr. 548 af 27/6-  

 1997. I brev af  

 18. marts 2003  

 gjorde A Elsparefonden  

 opmærksom på at han i brev af  

 27. januar 2003  

 havde meddelt fonden at den manglende  

 radiator ville blive etableret inden  

 den 30. april 2003.
 Som svar herpå meddelte  

 Elsparefonden i brev af  

 21.  

 marts 2003  

 at sagen herefter ville blive stillet i bero indtil  

 medio maj 2003, idet man bad A om så hurtigt som muligt at fremsende  

 dokumentation for at radiatoren var etableret.
 Den 30. maj 2003  

 meddelte A at den manglende  

 radiator i soveværelset nu var etableret.  

 Den 26. juni 2003  

 indsendte A dokumentation  

 herfor i form af en faktura for de afholdte udgifter.
 I brev af  

 13. oktober 2003  

 til Elsparefonden  

 gjorde Århus Kommunale Værker opmærksom på at man under sin behandling af  

 udbetalingsanmodningen af  

 11.  

 december 2001  

 ved en fejl havde undladt at bemærke at  

 vvs-installatøren hverken havde afkrydset erklæringerne i skemaet på  

 udbetalingsanmodningens side 3 eller punkt 2 på tilbudsskabelonens forside.
Den 2. september 2003  

 klagede A til mig over Elsparefondens  

 behandling af sagen.
A bad mig særligt tage stilling til om Elsparefondens  

 krav  

 om etablering af radiatorer i alle rum var tilstrækkeligt oplyst i fondens  

 tekniske minimumskrav, og om klagebegrænsningen i § 21, stk. 1, i  

 bekendtgørelse nr. 548 af  

 26.  

 juni 1997  

 om statstilskud til omstilling af elopvarmede bygninger  

 til fjernvarme- eller naturgasforsyning som anført af fonden også omfattede  

 afgørelser vedrørende overholdelse af fondens tekniske minimumskrav.
Den 15. september 2003  

 bad jeg Elsparefonden om  

 udlån af sagens akter.
Elsparefonden fremsendte akterne  

 den 15. oktober 2003  

 tillige med en  

 redegørelse for sagens faktiske forløb og en generel beskrivelse af fondens  

 virksomhed.
 I brev af  

 17. november 2003  

 bad jeg  

 Elsparefonden om en udtalelse i anledning af klagen, idet jeg uddybede min  

 anmodning som følger:
Elsparefonden har i brev af  

 15. oktober 2003  

 til mig  

 henvist til § 1, stk. 5, i bekendtgørelse nr. 548 af  

 26. juni 1997  

 hvoraf det fremgår at  

 tilskud gives til installation af centralvarmeanlæg i hele bygningen.
Jeg  

 beder  

 fonden præcisere om bestemmelsen er relevant for spørgsmålet om der kan  

 kræves  

 installation af radiatorer i alle beboelsesrum, eller om bestemmelsen alene  

 skal forstås sådan at der kun ydes tilskud hvis der er tale om fuld  

 omstilling  

 til centralvarme, altså at alle el-radiatorer nedtages.
 Elsparefonden henviste i sin  

 e-mail af  

 11. oktober 2002  

 til (A) til BR98, men citerede en bestemmelse fra det andet bygningsreglement  

 (BR95). Jeg beder derfor fonden oplyse hvilket bygningsreglement der finder  

 anvendelse i sagen.
Det fremgår af Elsparefondens  

 e-mail af  

 11. oktober 2002  

 til (A) at det efter fondens opfattelse ikke fremgår entydigt af de tekniske  

 minimumskrav at der skal installeres radiatorer i alle beboelsesrum, men  

 fonden  

 mente der var støtte for et sådant krav i forskellige bestemmelser i normer  

 og  

 regler som fonden citerede i sit svar.
Jeg forstår svaret sådan at der er  

 tale  

 om tekniske krav der forudsætter en skønsmæssig vurdering af hvad der i den  

 enkelte ejendom skal til for bl.a. at opnå et tilfredsstillende indeklima og  

 en  

 rumtemperatur på 20 grader i beboelsesrum.
Jeg beder derfor fonden  

 oplyse om der efter fondens tilskudspraksis generelt stilles krav om  

 installation af radiatorer i alle beboelsesrum.
Hvis det er tilfældet, beder  

 jeg fonden oplyse om der således er fastlagt en praksis der afskærer den  

 skønsmæssige vurdering (skøn under regel). Jeg henviser til Jon Andersen  

 mfl.,  

 Forvaltningsret (2002), s. 360 ff.
 Hvis der ikke er tale om krav  

 der stilles generelt, men et krav baseret på forholdene i den konkrete sag,  

 beder jeg fonden komme ind på om sagen var oplyst tilstrækkeligt da fonden  

 (ved  

 tilskudsadministrator)  

 den  

 9. juli 2001  

 meddelte tilsagn om tilskud, eller om fonden burde  

 have indhentet yderligere oplysninger om ejendommen med henblik på en  

 vurdering  

 af om der (udtrykkeligt) skulle stilles krav om installation af radiatorer i  

 alle beboelsesrum.
 Jeg beder fonden komme ind på  

 om (A) i forbindelse med tilsagnet om tilskud burde være vejledt om at der  

 (generelt eller efter en konkret vurdering) kunne stilles krav om  

 installation  

 af radiatorer i alle beboelsesrum, og om det burde være oplyst at der kunne  

 blive tale om en stikprøvekontrol i form af en besigtigelse af ejendommen.
 Jeg beder Elsparefonden  

 oplyse om kravet om installation af en radiator i soveværelset efter fondens  

 opfattelse kan anses for at være stillet i forbindelse med tilsagnet om  

 tilskud, herunder om det var omfattet af de vilkår der fremgår af  

 ansøgningsskemaet og tilskudsskabelonen.
§ 6, stk. 3, i lov nr. 1209  

 af  

 27. december 1996  

 om Elsparefonden indeholder en regel om Elsparefondens mulighed for at  

 tilbagekalde et tilsagn om tilskud mv.
Herudover er der i forvaltningsretten  

 udviklet almindelige retsgrundsætninger om tilbagekaldelse og ændring af  

 begunstigende afgørelser.
Jeg beder fonden redegøre for om disse  

 retsgrundsætninger blev overholdt dels i forbindelse med fondens krav om  

 installation af radiatoren, dels i forbindelse med fondens  

 tilbagebetalingskrav.
Jeg beder om at fonden særligt kommer ind på om der er  

 blevet foretaget en konkret afvejning af de modstående interesser i sagen.
De  

 almindelige retsgrundsætninger om tilbagekaldelse og ændring er bl.a.  

 beskrevet  

 af Jens Garde mfl., Forvaltningsret, Almindelige Emner (1997), s. 439 ff, og  

 Karsten Loiborg mfl., Forvaltningsret (2002), s. 929 ff. Elsparefonden udtalte i brev  

 af  

 7. januar 2004  

 bl.a. følgende:
Spørgsmål vedr. betingelser  

 for tilskud Elsparefondens tilskudsregler  

 kræver, som det fremgår af skemaer for tilsagn og udbetaling af tilskud, at  

 samtlige elradiatorer skal nedtages, samt at der stilles krav om at der skal  

 installeres centralvarmeanlæg i hele bygningen, dvs. i alle beboelsesrum.  

 Dette  

 er to ligeværdige og parallelle krav.
Spørgsmål om  

 Bygningsreglement Bygningsreglement 95 (BR95)  

 gælder for byggeri generelt, hvor BR98 er en uddybning der alene omfatter  

 småhuse.
I relation til den aktuelle sag er der ingen forskel, idet  

 lovkravene  

 i begge direkte refererer til de normer, der fremgår af bl.a.
Dansk Standard  

 469 (DS 469).
Krav om installation i alle  

 beboelsesrum Dansk Standard 469 fastsætter  

 sammen med DS 432, DS 439 og DS 452 krav til installation af  

 centralvarmesystemer.
DS-kravene er ikke udformet  

 som eksplicitte krav om et bestemt antal varmekilder, men derimod krav om  

 opretholdelse  

 af et tilfredsstillende indeklima, krav til rumtemperatur mv.
Disse krav  

 betyder i praksis at det er nødvendigt at installere en varmekilde i samtlige  

 beboelsesrum for at kunne opfylde DS-kravene.
På denne baggrund har  

 Elsparefonden, i medfør af lov om Elsparefonden (Bilag A) samt bekendtgørelse  

 om statstilskud til omstilling af elopvarmede bygninger til fjernvarme- eller  

 naturgas, valgt at basere sine tekniske minimumskrav for tilskud på de normer  

 og standarder som bygningslovgivningen (jfr.
BR 95 og BR 98) refererer til.  

 Se  

 de eksplicitte henvisninger til DS i de tekniske minimumskrav Bilag 3.
Elsparefonden har i  

 forlængelse af retningslinierne i bekendtgørelsen om tilskud, jfr.
Bilag C,  

 hvor der fastlægges, at der skal etableres centralvarme i hele bygningen,  

 samt  

 fondens hjemmel til at fastsætte kriterier for tilskud, gjort det til et  

 absolut krav, at der skal etableres centralvarmeanlæg i hele bygningen, og  

 derved som beskrevet ovenfor i alle beboelsesrum.
Dette krav for tilskud er  

 ufravigeligt og er ikke et skøn.
 Elsparefondens tilskud ydes  

 alene, hvis hele bygningen får installeret fjernvarme, og der gives tilskud  

 ud  

 fra bygningens samlede beboelsesareal.
Hjemlen til Elsparefondens  

 tilskudsregler fremgår af § 5, stk. 1, i lov om Elsparefonden, hvoraf det  

 følger, at økonomi- og erhvervsministeren kan fastsætte regler om ( )  

 installationer mv., hvortil der ydes tilskud, samt tilhørende bygninger ( )  

 skal opfylde nærmere angivne betingelser om energieffektivitet eller  

 miljøpåvirkning ( ) Denne bestemmelse giver  

 hjemmel til, at der kan fastsættes tekniske minimumskrav til de boliger, der  

 omfattes af tilskudsordningerne.
 På den baggrund er der i  

 bekendtgørelse om statstilskud til omstilling af elopvarmede bygninger til  

 fjernvarme eller naturgasforsyning fastsat nærmere regler om de boliger, der  

 er  

 omfattet af tilskudsordningerne, der vedrører krav til varmekilder i  

 boligerne,  

 jfr. f.eks. § 6, stk. 4.
1. For det første følger det  

 direkte af § 1, stk. 5, 1. pkt. i bekendtgørelsen, at tilskud gives til  

 installationer i hele bygningen.
Det er en præcis og udtømmende bestemmelse;  

 der er ikke tale om en tom eller indholdsløs bestemmelse, der skal udfyldes  

 ved  

 skøn.
 Bestemmelsen har til formål  

 at sikre, at de boligejere der ønsker tilskud til konvertering fra elvarme  

 til  

 fjernvarme, ikke kun foretager en delvis konvertering, hvor der fortsat vil  

 blive anvendt el til opvarmning, med en dertil hørende høj miljøbelastning.  

 Derudover er det for at undgå, at en bolig uden varmekilder i et eller flere  

 rum, anvender varmeblæsere eller lignende med ineffektive og miljøbelastende  

 opvarmningsformer.
Der er dog i bestemmelsens 2.  

 pkt. givet hjemmel til, at der ved særlige fredningsmæssige eller  

 bygningstekniske forhold, der gør det praktisk umuligt at installere  

 centralvarmeanlæg,  

 kan gives tilskud til andre varmebesparende foranstaltninger.
Som beskrevet i  

 forarbejderne til § 1 forudsætter det en konkret vurdering i hvert enkelt  

 tilfælde.
Udover de her beskrevne situationer, hvor der efter en konkret  

 vurdering kan foretages undtagelser, skal der installeres centralvarme i hele  

 bygningen for at få tilskud.
2. For det andet følger der  

 af bekendtgørelsens § 6, stk. 2, at tilskudsberettiget arbejde skal være i  

 overensstemmelse med gældende standarder og forskrifter.
Der er ligeledes  

 tale  

 om en præcis bestemmelse, hvor der alene skal foretages en udfyldning ved  

 skøn,  

 såfremt den underliggende standard er tom eller indholdsløs.
 Som beskrevet ovenfor er  

 standarderne for varme i boliger præcise, hvorfor der ikke er tale om noget  

 skøn.
Bestemmelsen har til formål  

 at sikre, at Elsparefondens tilskudsordninger til elbesparende  

 foranstaltninger  

 ikke sker ved, at sædvanlige standarder og normer undermineres.
Derimod skal  

 elbesparelserne ske under iagttagelse af gældende standarder og normer for  

 varme.
Elsparefondens mål er ikke, at der skal slukkes for varmen eller en  

 forringelse af varmekomfort, men at den varme, der efter gældende normer skal  

 være til stede i boligerne, produceres og distribueres på den mest  

 energieffektive og miljøvenlige måde.
 På den baggrund er det klart  

 dels at Elsparefonden har hjemmel til at fastsætte tekniske minimumsregler,  

 dels at der er fastsat klare regler, der fastslår, at en boligejer for at  

 være  

 tilskudsberettiget skal have en vandbaseret varmekilde i hvert rum.
Elsparefondens krav for  

 tilskud fremgår af informationsmateriale til såvel kunde, som VVS-installatør  

 og begge skal med sin underskrift erklære, at de tekniske minimumskrav er  

 overholdt.
Nedenfor gives nogle citater fra de skemaer som kunde og  

 VVS-installatør  

 modtager:
Fyringsanlægget skal forsyne  

 hele bygningen med varme og varmt vand (Vejledning på ansøgningsskema  

 om  

 tilsagn om tilskud  Bilag 1) Det dimensionerende varmetab  

 fastlægges for huset og de enkelte rum.
De tekniske minimumskrav   

 Bilag 3.
 At samtlige beboelsesrum skal  

 have en varmekilde fremgår ligeledes indirekte, idet fonden i sine  

 minimumskrav  

 præciserer, at selv badeværelser med gulvvarme skal installere radiatorer:
Der monteres radiatoranlæg i  

 badeværelse, uanset den elektriske gulvvarme er intakt.
De tekniske  

 minimumskrav  Bilag 3.
Endelig skal det bemærkes, at  

 der er en række henvisninger til Elsparefondens tekniske minimumskrav, jfr.  

 f.eks.
Bilag 1: Tilskudsansøgning, hvor der med fremhævet skrift står  

 følgende:
Det er en betingelse for at  

 opnå Elsparefondens tilskud, at Elsparefondens tekniske minimumskrav i  

 forbindelse med installation af centralvarmeanlæg i fjernvarmeområder  

 overholdes.
Det skal VVS-installatøren skrive under på. Det kan almindeligvis ikke  

 forventes, at kunderne har detaljeret kendskab til eller forståelse for  

 tekniske krav til centralvarmeinstallationer.
Af samme grund har  

 Elsparefonden  

 baseret sin tilskudsordning på, at den autoriserede VVS-installatør med en  

 erklæring skal garantere, at fondens krav er tilgodeset.
I den aktuelle sag har  

 klageren detaljeret kendskab til gældende krav og tilsyneladende drøftet  

 disse  

 med VVS-installatøren.
Som det fremgår af fondens første besvarelse er det  

 påfaldende, at VVS-installatøren i sin erklæring har afkrydset, at samtlige  

 elvarmepaneler er fjernet, men undladt at afkrydse afsnittet om, at fondens  

 krav er overholdt.
Det er fondens opfattelse, at dette skyldes, at  

 VVS-installatøren har været klar over, at den pågældende installation ikke  

 overholdt fondens krav.
 Elsparefonden har ydet  

 tilskud til installation af centralvarme i ca. 20.000 tidligere el-opvarmede  

 boliger, uden at dette har givet anledning til tvivlspørgsmål om, hvorvidt  

 kravet i de tekniske minimumskrav kunne betyde, at hele bygningen selvsagt  

 omfatter  

 alle beboelsesrum.
Det skal særlig bemærkes, at  

 (A) ikke anfægter, at Elsparefondens tekniske minimumskrav er ensbetydende  

 med,  

 at alle rum skal have en radiator.
Han spørger derimod, om dette krav er  

 tilstrækkeligt oplyst, og om fonden har hjemmel til at fastsætte et sådant  

 krav.
 Som det fremgår af fondens  

 første besvarelse og ovenstående, har fonden hjemmel til at fastsætte krav  

 for  

 tilskud, og det er fondens opfattelse, at dette krav er kommunikeret ud til  

 såvel forbrugeren, som VVS-installatøren i forbindelse med tilsagn om  

 tilskud,  

 samt i VVS-tilbudsskabelon, og endelig i det skema, hvor kunden anmoder om at  

 få tilskuddet udbetalt.
Stikprøvekontrol Af tilsagnsbrevet, bilag 2,  

 fremgår side 2 Endvidere forbeholder Elsparefonden sig ret til at  

 indhente  

 yderligere oplysninger om anlægget samt at foretage besigtigelse af anlægget  

 indtil 1 år efter udbetaling af tilskud. I den konkrete sag er  

 udbetaling af tilskud sket i december 2001, og stikprøvekontrollen er  

 gennemført i september 2002.
 På denne baggrund må fonden  

 konstatere, at ansøgeren var orienteret om, at fonden kunne foretage  

 stikprøvekontrol indenfor et år, samt at fonden benyttede sig af denne  

 mulighed.
Krav om lovliggørelse af  

 installation I den aktuelle sag har  

 ansøgeren underskrevet en erklæring om, at centralvarmesystemet levede op til  

 fondens tekniske minimumskrav, og efterfølgende modtaget tilskud fra fonden.  

 En  

 stikprøve viste efterfølgende, at erklæringen ikke var i overensstemmelse med  

 de faktiske forhold, idet der ikke var installeret radiatorer i ét  

 beboelsesrum.
 Elsparefonden pålagde dernæst  

 ansøgeren at supplere centralvarmeanlægget med en radiator, således at  

 anlægget  

 levede op til de krav, som fremgår af de tekniske minimumskrav og som  

 ansøgeren  

 havde erklæret.
Ansøgerens udgifter til at  

 sikre et velfungerende centralvarmesystem, der lever op til de tekniske  

 minimumskrav, er langt mindre end en eventuel tilbagebetaling af fondens  

 tilskud.
Ansøgeren valgte efterfølgende at etablere yderligere en radiator,  

 således at systemet kunne leve op til de tekniske minimumskrav og i  

 overensstemmelse med ansøgerens erklæring.
 Det er korrekt, at fonden  

 over for ansøgeren har oplyst, at fonden kunne kræve tilskuddet tilbage  

 dersom  

 ansøgeren ikke fik udformet sit centralvarmesystem i overensstemmelse med de  

 tekniske minimumskrav.
I den aktuelle sag har  

 ansøgeren en teknisk indsigt, og har således været bekendt med de tekniske  

 krav.
Dette må sammenholdes med, at VVS-eren netop ikke har underskrevet  

 erklæringen om, at fondens krav er overholdt.
Det betyder efter fondens  

 opfattelse, at ansøgeren afleverer en erklæring, der er i modstrid med de  

 faktiske forhold, og at han er i ond tro.
Elsparefonden vil naturligvis  

 benytte sagen til at gennemgå de hidtil anvendte ansøgningsskemaer mv. for  

 fremover at sikre, at kravet om varmekilder fremgår klart og utvetydigt af  

 materialet. Den 16. januar 2004  

 sendte jeg en kopi af  

 udtalelsen og fondens brev af  

 15. oktober 2003  

 til A og bad om dennes eventuelle  

 bemærkninger.
A sendte mig sine  

 bemærkninger  

 den 28. januar  

 2004. Han anførte navnlig at han opfyldte betingelsen om  

 installation af centralvarme i hele bygningen idet han ikke anvendte andre  

 varmekilder end de nu installerede.
A udtrykte dernæst undren over at  

 Elsparefondens krav om etablering af radiatorer i alle rum ikke var  

 præciseret  

 i DS 469 set i relation til hvor detaljeret denne standard i øvrigt  

 regulerede  

 en række andre forhold.
A efterlyste desuden en præcis angivelse af hvor i de  

 af Elsparefonden nævnte regler og standarder kravet om etablering af  

 radiatorer  

 i samtlige rum fremgik.
Med hensyn til Elsparefondens bemærkninger om  

 vvs-installatørens manglende afkrydsning af erklæringerne i  

 udbetalingsanmodningen anførte A at dette skyldtes en fejl fra installatørens  

 side som først var blevet opdaget nu.
A anførte dog i øvrigt at installatøren  

 ved sin underskrift på tilbudsskabelonen netop havde bekræftet at de tekniske  

 minimumskrav var overholdt, hvilket også var As egen opfattelse.
 Den 3. februar 2004  

 sendte jeg en kopi af As  

 bemærkninger til Elsparefonden med anmodning om fondens eventuelle  

 bemærkninger  

 hertil.
I brev af  

 1. marts 2004  

 fastholdt Elsparefonden  

 at kravet om installation af centralvarme i hele bygningen indebar at der  

 også  

 skulle installeres radiator i soveværelset.
Fonden bestred desuden at  

 vvs-installatøren ved sin underskrift på tilbudsskabelonen skulle have  

 bekræftet at de tekniske minimumskrav var overholdt, idet man gjorde  

 opmærksom  

 på at installatøren netop ikke havde afkrydset feltet ud for den erklæring i  

 tilbudsskabelonen som vedrørte disse krav.
 Den 8. marts 2004  

 sendte jeg A en kopi af  

 Elsparefondens brev af  

 1.  

 marts 2004  

 til hans orientering idet jeg samtidig meddelte at jeg  

 ville søge at behandle sagen på det foreliggende grundlag.
Ombudsmandens udtalelse 1. Gældende ret Tilskud til installation af centralvarmeanlæg i henhold til lov om  

 Elsparefonden Elsparefonden har til formål at yde statstilskud til at fremme besparelser i  

 elforbruget i boliger og i offentlige institutioner i overensstemmelse med  

 samfundsøkonomiske og miljømæssige hensyn (§ 1, stk. 1, i lov nr. 1209 af  

 27. december 1996  

 om Elsparefonden). Efter § 1, stk. 2, nr. 2, i lov om Elsparefonden kan der  

 af fondens midler bl.a. ydes tilskud til installation af centralvarmeanlæg i  

 elopvarmede bygninger i områder der er udlagt til kollektiv varmeforsyning  

 efter bestemmelserne i lov om varmeforsyning.
Elsparefonden kan efter lovens  

 § 4, stk. 1, nr. 1, bl.a. give tilsagn om tilskud til installationsarbejder i  

 bygninger i forbindelse med gennemførelsen af elbesparelsesaktiviteter.  

 Lovens § 5, stk. 1, indeholder en bemyndigelse for miljø- og energiministeren  

 (nu økonomi- og erhvervsministeren)  

 til at fastsætte nærmere regler om at apparater, udstyr og installationer mv.  

 hvortil der ydes tilskud, samt dertil hørende bygninger eller anlæg skal  

 opfylde nærmere angivne betingelser om energieffektivitet eller  

 miljøpåvirkning  

 eller om dokumentation af disse forhold.
Efter lovens § 7, stk. 1, kan miljø-  

 og energiministeren bemyndige Elsparefonden til i nærmere angivet omfang at  

 fastsætte  

 bestemmelser om forhold som er omhandlet i lovens §§ 4 og 5.
Lovens § 5, stk. 1, og § 7,  

 stk. 1, er tillige med en række af lovens øvrige bemyndigelsesbestemmelser  

 udmøntet i bekendtgørelse nr. 548 af  

 26. juni 1997  

 om statstilskud til omstilling af elopvarmede  

 bygninger til fjernvarme- eller naturgasforsyning.
Efter bekendtgørelsens §  

 1,  

 stk. 1, kan der gives statstilskud til installation af centralvarme i  

 elopvarmede bygninger som er beliggende i nærmere angivne områder hvor der  

 findes fjernvarme- eller naturgasforsyning, eller som i den kommunale  

 planlægning i henhold til lov om varmeforsyning er udlagt til forsyning med  

 fjernvarme eller naturgas.
Af bekendtgørelsens § 1, stk. 5, følger det at  

 tilskuddet gives til installation af centralvarmeanlæg i hele bygningen.  

 Kravene til tilskudsberettigede arbejder og udførelser følger af  

 bekendtgørelsens § 6. Det fremgår af denne bestemmelses stk. 2, 1. pkt., at  

 tilskudsberettigede arbejder og udførelser skal være i overensstemmelse med  

 gældende forskrifter og standarder.
Elsparefonden udpeger efter  

 bekendtgørelsens § 8 en koordinator for hvert af en række nærmere bestemte  

 prioriterede og geografisk afgrænsede områder.
Koordinatoren skal efter  

 bekendtgørelsens § 12, stk. 1, bl.a. behandle ansøgninger om tilsagn og  

 udbetaling af tilskud og yde information og vejledning til tilskudsmodtageren  

 efter fondens nærmere bestemmelser.
Den ansvarlige koordinator i den konkrete  

 sag er Århus Kommunale Værker som modtog og behandlede Deres ansøgning om  

 tilskud og Deres efterfølgende anmodning om udbetaling.
Efter  

 bekendtgørelsens  

 § 16, stk. 1, skal ansøgning om tilsagn om tilskud indsendes af  

 bygningsejeren  

 til koordinatoren.
På grundlag af ansøgningen kan koordinatoren efter  

 bekendtgørelsens § 17 meddele skriftligt tilsagn om tilskud på Elsparefondens  

 vegne.
Reglerne om udbetaling af tilskud findes bl.a. i bekendtgørelsens §  

 18.  

 Efter § 18, stk. 1, indsender bygningsejeren ansøgning om udbetaling af  

 tilskud  

 til koordinatoren.
Ansøgningen skal udfærdiges på et særligt skema som  

 fremsendes til ansøgeren sammen med meddelelsen af tilsagn om tilskud.
Efter  

 §  

 18, stk. 2, behandler koordinatoren ansøgningen om udbetaling og anviser  

 godkendte tilskud til udbetaling fra Elsparefonden.
Ansøgningen skal efter §  

 18, stk. 3, bl.a. vedlægges regninger for de udførte arbejder, dokumentation  

 for at anlægget er blevet indberettet til BBR, og dokumentation for at øvrige  

 betingelser for tilskud er opfyldt.
Annullation og  

 tilbagekaldelse af tilsagn om tilskud og tilbagebetaling af tilskud § 6, stk. 3, i lov om  

 Elsparefonden indeholder følgende bestemmelse om bortfald og tilbagebetaling  

 af  

 tilskud:
Stk. 3. Elsparefonden kan  

 træffe afgørelse om, at tilsagn om tilskud bortfalder, hvis ansøgeren har  

 afgivet urigtige eller vildledende oplysninger eller fortiet oplysninger af  

 betydning for ansøgningen, eller hvis betingelserne for at yde tilsagn ikke  

 længere er til stede.
Hvis tilskuddet er udbetalt, kan det kræves  

 tilbagebetalt. Bestemmelsen, som er gentaget  

 i bekendtgørelsens § 20, stk. 1, giver således Elsparefonden hjemmel til at  

 tilbagekalde et tilsagn om tilskud når de i bestemmelsen nævnte betingelser  

 er  

 opfyldt.
Begrebet tilbagekaldelse anvendes traditionelt som betegnelse for  

 den  

 situation hvor en forvaltningsmyndighed i henhold til udtrykkelig hjemmel i  

 lov  

 eller bekendtgørelse eller i medfør af almindelige retsgrundsætninger omgør  

 sin  

 egen gyldige afgørelse.
Forskellig herfra er de tilfælde hvor en  

 forvaltningsakt lider af sådanne retlige mangler at den må anses for ugyldig  

 efter forvaltningsrettens almindelige regler herom, og den udstedende  

 myndighed  

 således har pligt til at omgøre den.
Denne reaktionsmulighed betegnes efter  

 almindelig forvaltningsretlig terminologi ikke som tilbagekaldelse, men som  

 annullation.
Tilbagekaldelse og annullation hviler imidlertid i vidt omfang  

 på  

 overvejelser af samme retlige karakter, herunder om adressaten for en  

 begunstigende forvaltningsakt har indrettet sig i tillid hertil.
Jeg henviser  

 til Karsten Revsbech mfl., Forvaltningsret, Almindelige Emner, 4. udgave  

 (2004), s. 519 ff, og Karsten Loiborg mfl., Forvaltningsret, 2. udgave  

 (2002),  

 s.  

 929 f.
I det  

 følgende gennemgås først forvaltningsrettens almindelige regler om  

 annullation  

 af ugyldige afgørelser og dernæst de almindelige regler om tilbagekaldelse af  

 gyldige afgørelser sammenholdt med bestemmelsen herom i bekendtgørelsens §  

 20.
Betingelserne for at en  

 forvaltningsakt må anses for ugyldig  og dermed bør annulleres   

 er at den  

 pågældende forvaltningsakt lider af en retlig mangel, at denne er væsentlig,  

 og  

 at særlige omstændigheder (som med et fagudtryk kaldes tertiære momenter)  

 ikke  

 taler imod ugyldighed.
Dette gælder hvad enten spørgsmålet om  

 forvaltningsaktens gyldighed rejses over for domstolene eller i forbindelse  

 med  

 den udstedende forvaltningsmyndigheds genoptagelse af sagen efter at det er  

 konstateret at afgørelsen lider af en retlig mangel.
Det antages således at  

 en  

 ugyldig forvaltningsakt foruden af domstolene i almindelighed kan annulleres  

 både af den udstedende og af en overordnet forvaltningsmyndighed.
Jeg  

 henviser  

 til Karsten Revsbech mfl., Forvaltningsret, Almindelige Emner, 4. udgave  

 (2004), s. 387 og  

 459 f.
Retlige mangler kan i første  

 række knytte sig til forvaltningens retsanvendelse, dvs. fortolkningen af  

 bestemmelser i love og bekendtgørelser der beskriver de faktiske betingelser  

 for udstedelse af den pågældende forvaltningsakt (retsfaktum) og  

 forvaltningsaktens indhold (retsfølge) rimeligt præcist.
Til sådanne mangler  

 hører bl.a. mangler der angår den retlige subsumption, dvs. spørgsmålet om  

 hvorvidt betingelserne for at udstede forvaltningsakten og kravene til dens  

 indhold er opfyldt i det foreliggende tilfælde. Årsagen hertil kan bl.a. være  

 at myndigheden ved afgørelsens udstedelse har befundet sig i en vildfarelse  

 om  

 sagens faktiske omstændigheder, eller at myndigheden ganske vist har lagt de  

 korrekte faktiske forhold til grund, men har draget de forkerte retlige  

 konsekvenser heraf.
Sådanne retlige mangler anses i almindelighed for  

 væsentlige i sig selv og vil således typisk føre til at retsakten anses for  

 ugyldig.
Tertiære momenter, herunder hensynet til en adressat som i god tro  

 har  

 indrettet sig i tillid til afgørelsen, antages kun undtagelsesvis at føre til  

 at en forvaltningsakt som er behæftet med en sådan mangel, anses for gyldig.  

 Jeg  

 henviser til Karsten Revsbech mfl., Forvaltningsret, Almindelige Emner, 4.  

 udgave (2004), s.  

 399 f.
Retlige mangler kan dernæst  

 knytte sig til forvaltningens skønsudøvelse, dvs. afvejningen af de lovlige  

 hensyn som ligger til grund for den pågældende afgørelse.
Dette kan være  

 tilfældet hvor en forvaltningsakt er udstedt i strid med en af forvaltningen  

 lovligt fastsat intern regel hvorved forvaltningens skønsmæssige afvejning  

 afskæres eller begrænses.
Sådanne regler vil i almindelighed lovligt kunne  

 fastsættes  

 når de ikke strider mod det forvaltningsretlige krav om en individuel  

 sagsbehandling (forbuddet mod skøn under regel). Er en forvaltningsakt  

 udstedt  

 i strid med en sådan intern regel, foreligger der en retlig mangel som i sig  

 selv er væsentlig.
Tertiære momenter som god tro og berettigede forventninger  

 kan dog i disse tilfælde i højere grad end når en faktisk vildfarelse har  

 ført  

 til en urigtig anvendelse af bestemmelser i love eller bekendtgørelser, tale  

 imod at forvaltningsakten anses for ugyldig.
Omgørelse af en  

 forvaltningsakt ved tilbagekaldelse forudsætter i modsætning til annullation  

 som nævnt at den pågældende forvaltningsakt må anses for gyldig.
Den nærmere  

 rækkevidde af en bestemmelse om tilbagekaldelse som den i § 6, stk. 1, i lov  

 om  

 Elsparefonden må principielt afgøres ved fortolkning.
Denne fortolkning  

 påvirkes imidlertid af de almindelige retsgrundsætninger om tilbagekaldelse  

 af  

 forvaltningsretlige afgørelser og afgrænsningen heraf i forhold til  

 annullation.
Adgangen til at tilbagekalde en begunstigende gyldig  

 forvaltningsakt må som udgangspunkt antages at være ganske snæver, men vil i  

 alle tilfælde bero på en afvejning af hensynet til adressatens berettigede  

 forventninger om at den gyldige forvaltningsakt står ved magt, over for  

 hensynet  

 til de  normalt offentlige  interesser som kan begrunde en  

 tilbagekaldelse.
Sådanne hensyn som taler for  

 tilbagekaldelse, kan i nogle tilfælde foreligge allerede på  

 afgørelsestidspunktet hvis forvaltningsakten lider af en retlig mangel som på  

 grund af adressatens indretning i forhold til afgørelsen eller fordi manglen  

 ikke kan anses for væsentlig, dog ikke vil medføre forvaltningsaktens  

 ugyldighed.
Ofte vil den retlige mangel i disse tilfælde dog heller ikke  

 kunne  

 begrunde at afgørelsen tilbagekaldes.
Dette må i hvert fald antages at være  

 tilfældet hvor den retlige mangel har karakter af en faktisk vildfarelse hos  

 den udstedende forvaltningsmyndighed som har haft indflydelse på  

 forvaltningsmyndighedens retsanvendelse, da det i forvejen er sådan at  

 adressatens  

 berettigede forventning kun undtagelsesvis bør medføre at forvaltningsakten  

 til  

 trods for de konstaterede mangler skal stå ved magt.
Elsparefondens beføjelse  

 efter lovens § 6, stk. 1, til at træffe afgørelse om at tilsagn om tilskud  

 bortfalder hvis ansøgeren har afgivet urigtige eller vildledende oplysninger  

 eller har fortiet oplysninger af betydning for ansøgningen, vil i disse  

 tilfælde således sjældent have nogen selvstændig betydning ved siden af  

 myndighedernes almindelige adgang til at annullere ugyldige afgørelser.
Et  

 tilsagn om støtte som på grund af en vildfarelse hos den pågældende myndighed  

 er givet i strid med myndighedens egne interne regler, uden at adressaten har  

 været skyld i denne vildfarelse, vil i almindelighed heller ikke kunne  

 tilbagekaldes  

 hverken efter forvaltningsrettens almindelige regler om tilbagekaldelse eller  

 i  

 henhold til lovens § 6, stk. 1. Jeg henviser til Karsten Revsbech mfl.,  

 Forvaltningsret, Almindelige Emner, 4. udgave (2004), s. 411, 533 og 539,  

 note  

 89, og Karsten Loiborg mfl., Forvaltningsret, 2. udgave (2002), s. 939. Jeg  

 henviser desuden til den sag som er gengivet i Folketingets Ombudsmands  

 beretning for 1983, s. 221 ff*.
For så vidt angår de tilfælde  

 hvor betingelserne for at yde tilsagn ikke længere er til stede, forudsættes  

 det derimod at de faktiske omstændigheder som lå til grund for det  

 oprindelige  

 tilsagn om støtte, har ændret sig sådan som det fremgår af den anden  

 betingelse  

 for tilbagekaldelse i lovens § 6, stk. 1. Der kan rejses spørgsmål ved om  

 bestemmelsen på dette punkt hjemler en noget videre tilbagekaldelsesadgang  

 end  

 den der følger af almindelige forvaltningsretlige grundsætninger.
Selv om der  

 er tale om ændringer som kunne have medført at en forvaltningsakt ikke  

 oprindeligt ville være blevet udstedt, vil det efter disse grundsætninger  

 således ikke uden videre være tilstrækkeligt til at tilbagekalde en  

 begunstigende forvaltningsakt.
Jeg henviser til Karsten Revsbech mfl.,  

 Forvaltningsret, Almindelige Emner, 4. udgave (2004), s. 532. Henset til  

 sagens  

 nærmere omstændigheder har jeg imidlertid ikke anset det for nødvendigt at gå  

 nærmere ind i sådanne overvejelser.
2. Den konkrete sag Det væsentligste spørgsmål i  

 den konkrete sag er om Elsparefonden i medfør af § 6, stk. 1, i lov om  

 Elsparefonden og den tilsvarende bestemmelse i bekendtgørelsens § 20, stk. 1,  

 har været berettiget til at kræve det udbetalte tilskud tilbagebetalt eller  

 som  

 alternativ hertil at pålægge Dem at etablere en radiator i soveværelset,  

 hvilket som nævnt blev sagens udfald.
Indledningsvis har jeg  

 imidlertid overvejet Deres spørgsmål om hvorvidt klagebegrænsningen i  

 bekendtgørelsens § 21, stk. 1, også omfatter afgørelser vedrørende  

 overholdelse  

 af Elsparefondens tekniske minimumskrav.
Den nævnte bestemmelse har følgende  

 ordlyd:
 § 21. Elsparefondens  

 afgørelser efter denne bekendtgørelse kan ikke indbringes for anden  

 administrativ myndighed, jf. dog stk. 3.
 Stk. 2. Koordinatorens  

 afgørelser om tilsagn om tilskud og om udbetaling af tilskud kan indbringes  

 for  

 Elsparefonden.
Stk. 3. Elsparefondens og  

 koordinatorens afgørelser om udbud kan påklages efter gældende bestemmelser  

 om  

 klager over udbud af offentlige arbejder og ydelser. Bestemmelsen må anses for en  

 præcisering af lovens § 3, stk. 4, hvorefter afgørelser om tilskud ikke kan  

 indbringes for økonomi- og erhvervsministeren.
Sidstnævnte bestemmelse må  

 efter  

 sin ordlyd i øvrigt antages også at omfatte afgørelser om bortfald og  

 tilbagebetaling af tilskud efter lovens § 6, stk. 3. Afgørelser efter  

 bekendtgørelsen som nævnt i bekendtgørelsens § 21, stk. 1, må herefter  

 navnlig  

 antages at omfatte afgørelser om tilsagn om og udbetaling af tilskud, men  

 også  

 afgørelser om bortfald og tilbagebetaling af tilskud efter bekendtgørelsens §  

 20, stk. 1. I forbindelse med disse afgørelser vil der bl.a. skulle tages  

 stilling til om betingelserne i bekendtgørelsens § 6, stk. 2, er opfyldt, og  

 dermed til om tilskudsberettigede installationer og arbejder lever op til  

 Elsparefondens tekniske minimumskrav.
I den forstand omfatter  

 klagebegrænsningen i bekendtgørelsens § 21, stk. 1, således også  

 Elsparefondens  

 afgørelser om hvorvidt disse krav må anses for overholdt i forbindelse med  

 tilskudsberettigede arbejder og installationer; spørgsmålet skal således  

 besvares bekræftende.
For så vidt angår sagens  

 hovedspørgsmål, har Elsparefonden til støtte for sin opfattelse hvorefter  

 kravet om etablering af radiatorer i alle beboelsesrum er en betingelse for  

 at  

 opnå tilskud, anført at det af bekendtgørelsens § 1, stk. 5, 1. pkt., fremgår  

 at tilskud gives til installation af centralvarmeanlæg i hele bygningen.
Der  

 er  

 efter Elsparefondens opfattelse tale om en præcis og udtømmende bestemmelse  

 hvis nærmere anvendelse ikke kræver nogen skønsmæssig afvejning.  

 Elsparefonden  

 har om bestemmelsens formål oplyst at bestemmelsen skal sikre at de  

 boligejere  

 der ønsker tilskud til konvertering fra elvarme til fjernvarme, ikke kun  

 foretager en delvis konvertering hvor der fortsat vil blive anvendt el til  

 opvarmning med en dertilhørende høj miljøbelastning.
Bestemmelsen har efter  

 det  

 oplyste desuden til formål at undgå at der i en bolig uden varmekilder i et  

 eller flere rum anvendes varmeblæsere eller lignende ineffektive og  

 miljøbelastende opvarmningsformer.
Jeg er enig med Elsparefonden  

 i at tilskudsberettiget omstilling fra elopvarmning til fjernvarme  

 nødvendigvis  

 må forudsætte at der i den pågældende bygning ikke længere anvendes el til  

 opvarmning.
Denne forudsætning er imidlertid tilgodeset ved det krav om  

 nedtagning af samtlige elradiatorer som bl.a. fremgå af skemaet på  

 udbetalingsanmodningens side 3. Derimod synes det anførte krav om etablering  

 af  

 væskebårne radiatorer i samtlige bygningens beboelsesrum med henblik på at  

 gøre  

 brugen af elektriske varmekilder unødvendig for fremtiden hverken at have  

 støtte i lovens forarbejder eller i bekendtgørelsen med tilhørende  

 vejledninger.
Da i hvert fald den efterfølgende etablering af elradiatorer i  

 øvrigt vil være i strid med de forudsætninger hvorunder tilskuddet  

 oprindeligt  

 blev meddelt, og således kan imødegås ved krav om tilbagebetaling efter  

 lovens  

 § 6, stk. 1, er der også af denne grund ikke grundlag for at antage at  

 bestemmelsernes formål indebærer at der skal stilles krav om at brugen af  

 elradiatorer eller andre elektriske varmekilder i det hele overflødiggøres.  

 Jeg  

 deler derfor ikke Elsparefondens opfattelse af formålet med bestemmelsen i  

 bekendtgørelsens § 1, stk. 5, 1. pkt., på dette punkt.
Jeg mener desuden ikke  

 at der af udtrykket hele bygningen, som det anvendes i  

 bekendtgørelsens § 1,  

 stk. 5, 1. pkt., kan udledes et krav om etablering af radiatorer i samtlige  

 beboelsesrum.
Udtrykket bør efter min opfattelse derimod fortolkes i lyset af  

 2. pkt. i samme stykke hvorefter Elsparefonden kan træffe bestemmelse om at  

 der  

 kan gives tilskud til centralvarme i de øvrige dele af en bygning som  

 allerede  

 delvis er opvarmet med centralvarme.
Sammenfattende må bestemmelsen i 1. pkt.  

 derfor forstås således at der ikke må være tale om en delvis omstilling hvor  

 elopvarmning i et vist omfang bevares som varmekilde.
Tilsagnet om tilskud  

 til  

 det anførte arbejde og udbetalingen af selve tilskuddet var derfor ikke i  

 strid  

 med bekendtgørelsens § 1, stk. 5, 1. pkt., og de pågældende afgørelser er  

 således ikke behæftet med retlige mangler i forhold til denne bestemmelse.
Elsparefonden har dernæst  

 anført at det af bekendtgørelsens § 6, stk. 2, følger at tilskudsberettigede  

 arbejder skal være i overensstemmelse med gældende standarder og forskrifter.  

 Disse standarder og forskrifter er efter Elsparefondens opfattelse så præcise  

 i  

 deres udformning at deres anvendelse ikke forudsætter nogen nærmere  

 skønsmæssig  

 afvejning.
Bestemmelsen i § 6, stk. 2, har efter det oplyste til formål at  

 sikre at Elsparefondens tilskudsordninger til elbesparende foranstaltninger  

 ikke sker ved at sædvanlige standarder og normer undermineres.
Elsparefondens  

 formål er således ikke at bidrage til at forbrugerne slukker for varmen,  

 eller  

 at boligkomforten forringes, men derimod til at den varme der efter gældende  

 normer skal være til stede i boligerne, produceres og distribueres på den  

 mest energieffektive  

 og miljøvenlige måde.
De omhandlede standarder og forskrifter udgøres efter  

 det  

 oplyste i første række af Bygningsreglement 1995 og Bygningsreglement for  

 småhuse 1998 samt de standarder der henvises til heri, herunder Dansk  

 Standard  

 432, 439, 452 og 469. Herudover fremgår der en række nærmere angivne tekniske  

 minimumskrav af den i sagen anvendte tilbudsskabelon.
Elsparefonden har for  

 så  

 vidt angår Dansk Standard 432, 439, 452 og 469, anført at disse standarder  

 ikke  

 er udformet som eksplicitte krav om et bestemt antal varmekilder, men derimod  

 som krav om opretholdelse af et tilfredsstillende indeklima, krav til  

 rumtemperaturer mv., hvis opfyldelse imidlertid i praksis forudsætter at der  

 installeres varmekilder i samtlige beboelsesrum.
Elsparefonden har bl.a. på  

 denne baggrund gjort det til et absolut krav at der etableres  

 centralvarmeanlæg  

 i hele bygningen og dermed i alle beboelsesrum.
Dette krav er efter det  

 oplyste  

 ufravigeligt, og dets opfyldelse er således ikke baseret på noget skøn.
Elsparefonden har i sin  

 korrespondance med Dem nærmere henvist til punkt 3.1.1 i DS 469 som bestemmer  

 at hvor der kan forekomme kuldenedfald som ikke kan hindres på anden vis, bør  

 der placeres en varmegiver.
Denne bestemmelse omfatter ifølge den overordnede  

 bestemmelse i punkt 3.1 imidlertid alene krav til det termiske indeklima i  

 rummet og fastlægger således ikke hvilke rum der i øvrigt bør  

 kunne  

 varmereguleres.
Elsparefonden har herudover henvist til punkt 3.3.1 i DS 469  

 hvorefter ikke-styret og ikke-reguleret varmeafgivelse af varmeanlægget der  

 forhindrer den ønskede styring og regulering af varmeafgivelsen i de enkelte  

 rum, ikke bør forekomme.
Bestemmelsen omfatter efter sin indledende ordlyd  

 imidlertid kun varmereguleringen af rum hvor man ønsker en styrings- og  

 reguleringsmulighed af den operative temperatur, og finder således  

 næppe  

 anvendelse i den konkrete sag hvor temperaturen i det pågældende rum  

 (soveværelset) netop ikke ønskes reguleret.
Herudover har Elsparefonden  

 henvist  

 til punkt 2.1 i DS 418 (beregning af bygningers varmetab) hvorefter den  

 dimensionerende rumtemperatur i beboelsesrum og køkkener fastsættes til 20 gr  

 c.
Den nævnte standard har i modsætning til DS 469 imidlertid ikke karakter  

 af  

 fastlagte krav til udførelsen og dimensioneringen af varmeanlægget.
Efter  

 punkt  

 1.1 i DS 418 beskriver standarden alene en metode til beregning af bygningers  

 varmetab der indgår som et led i dimensionering af varmeanlæg og i  

 dimensionering af bygninger i varmeøkonomisk henseende.
I punkt 1.2 i DS 418  

 defineres den dimensionerende rumtemperatur således som en fiktiv  

 rumtemperatur  

 der er fastsat som grundlag for beregning af det dimensionerende varmetab for  

 det pågældende rum.
De dimensionerende rumtemperaturer genfindes da heller  

 ikke  

 som udtrykkeligt fastlagte temperaturkrav i eksempelvis DS 469. Jeg mener på  

 denne baggrund ikke at man af punkt 3.1.1 eller 3.3.1 i DS 469 eller af punkt  

 2.1 i DS 418 kan udlede et generelt krav om etablering af radiatorer i  

 samtlige  

 beboelsesrum.
Elsparefonden har desuden  

 henvist til punkt 2.1-2.3 i DS 469 (varmeanlæg med vand som bærende medium).  

 Varmeanlægget skal efter disse krav sammenfattende være udført og  

 dimensioneret  

 således at det er muligt at opretholde et tilfredsstillende termisk indeklima  

 under hensyntagen til brugen af bygningen og dens enkelte rum i anlæggets  

 levetid, at energiforbruget i alle rum med varmegivere kan styres og  

 reguleres,  

 at det totale ressourceforbrug til anlæg, drift og vedligeholdelse gøres  

 mindst  

 muligt, og at der er en rimelig varmefordeling under ekstreme  

 udeklimaforhold,  

 reparationer og almene begrænsninger i energiforsyningen.
Disse krav er efter  

 deres formulering så upræcise at en stillingtagen til om de er opfyldt,  

 indebærer et i hvert fald betydeligt element af skøn.
Herudover forudsætter  

 brugen  

 af dette regelsæt, som det også er fremhævet i punkt 1.1, fornødent fagligt  

 kendskab til varmeanlæg.
Som ombudsmand har jeg ikke den nødvendige  

 fagkundskab  

 til at tage stilling til om de ovennævnte standarder som anført af  

 Elsparefonden nødvendiggør etableringen af radiatorer i samtlige beboelsesrum  

 uanset hvordan ejendommen i øvrigt måtte være indrettet.
Jeg mener dog som  

 nævnt at denne vurdering i alle tilfælde må karakteriseres som skønsmæssig.  

 Det  

 af Elsparefonden fastsatte absolutte krav om etablering af radiatorer i alle  

 beboelsesrum må derfor anses for en intern regel der afskærer fondens  

 skønsmæssige afvejning af om de krav der henvises til i bekendtgørelsens § 6,  

 stk. 2, i det konkrete tilfælde må anses for opfyldt.
Jeg har på baggrund af sagens  

 oplysninger lagt til grund at Elsparefonden, da tilsagnet om støtte blev  

 givet  

 og støtten efterfølgende udbetalt, ikke var bekendt med at der ikke var  

 etableret radiator i soveværelset.
At Elsparefondens eget internt fastsatte  

 krav om etablering af radiatorer i samtlige beboelsesrum herved blev  

 tilsidesat, beroede således på en vildfarelse hos fonden om sagens faktiske  

 omstændigheder.
Jeg har imidlertid ikke  

 grundlag for at antage at De var vidende om eller burde have haft viden om  

 det  

 nævnte krav da De indgav Deres ansøgning om tilskud og Deres efterfølgende  

 anmodning om udbetaling, idet kravet hverken fremgår af de benyttede  

 ansøgningsskemaer eller af tilbudsskabelonen.
Det fremgår således kun  

 udtrykkeligt at den tilskudsberettigede centralvarmeinstallation omfatter  

 hele  

 bygningen, ligesom der i øvrigt henvises til de ovennævnte standarder der som  

 nævnt heller ikke indeholder noget udtrykkeligt krav om etablering af  

 radiatorer i samtlige beboelsesrum.
De har derfor ikke haft anledning til at  

 henlede Elsparefondens opmærksomhed på at det udførte arbejde ikke omfattede  

 etableringen af en radiator i soveværelset.
Jeg lægger desuden vægt på at De  

 må  

 antages at have været i god tro om at vvs-installatøren som særlig fagkyndig  

 på  

 området havde udfyldt skemaet på udbetalingsanmodningens side 3 og  

 tilbudsskabelonen korrekt, og at selve tilbuddet og de udførte arbejder og  

 installationer levede op til de gældende tekniske minimumskrav.
Jeg henviser  

 til vejledningen på ansøgningsskemaet hvoraf det fremgår at det ved  

 anvendelse  

 af tilbudsskabelonen sikres at de tekniske minimumskrav for det installerede  

 centralvarmeanlæg overholdes.
Det kan i øvrigt ikke tillægges vægt at De  

 havde  

 undladt at afkrydse den første erklæring i skemaet til brug for anmodningen  

 om  

 udbetaling, da denne erklæring efter sin ordlyd alene skal sikre at skemaet  

 på  

 udbetalingsanmodningens side 3 er udfyldt og underskrevet af  

 vvs-installatøren.  

 Tværtimod påhvilede det Århus Kommunale Værker som administrator og i sidste  

 ende Elsparefonden at påse at ansøgningen om tilskud og anmodningen om  

 udbetaling var udfyldt korrekt, idet myndighederne i modsat fald burde have  

 returneret det indsendte materiale, således som det også fremgår af de  

 påtrykte  

 vejledninger.
Dette må i særlig grad antages at gælde i et tilfælde som det  

 foreliggende hvor myndighedernes undersøgelse af om tilskudsbetingelserne var  

 opfyldt, var begrænset til en gennemgang af de indsendte ansøgningsskemaer.  

 Det  

 ville i den forbindelse have været ønskeligt hvis kravet om etablering af  

 radiatorer  

 i samtlige beboelsesrum havde fremgået udtrykkeligt af disse  

 ansøgningsskemaer  

 med tilhørende vejledninger, eventuelt i tilknytning til kravet om nedtagning  

 af samtlige elradiatorer.
Jeg går ud fra at Elsparefonden i forbindelse med  

 sin  

 bebudede gennemgang af de hidtil anvendte ansøgningsskemaer vil sikre at  

 dette  

 og andre krav som ikke følger direkte af de standarder der henvises til i  

 bekendtgørelsens § 6, stk. 2, tilkendegives tydeligt for at undgå lignende  

 misforståelser i fremtiden.
Da jeg på ovennævnte baggrund  

 må lægge til grund at De har været uden skyld i at tilskuddet blev meddelt og  

 udbetalt i strid med Elsparefondens eget internt fastsatte krav om etablering  

 af radiatorer i samtlige beboelsesrum, mener jeg ikke at Elsparefonden har  

 haft  

 grundlag for at lade tilskuddet bortfalde i medfør af § 6, stk. 1, i lov om  

 Elsparefonden og den tilsvarende bestemmelse i bekendtgørelsens § 20, stk. 1.  

 Jeg lægger vægt på at der ikke efter almindelige forvaltningsretlige  

 grundsætninger ville have været adgang til at annullere afgørelsen som  

 ugyldig.  

 Uanset om tilsidesættelsen af det nævnte krav må karakteriseres som en retlig  

 mangel ved afgørelsen, havde De således indrettet Dem i tillid til  

 afgørelsen,  

 idet De navnlig ikke måtte forvente efterfølgende at blive mødt med krav om  

 afholdelse af yderligere udgifter ud over de som fulgte af de arbejder som  

 dannede grundlag for Deres ansøgning om tilskud og efterfølgende udbetaling  

 heraf.
Af tilsvarende grunde vil der efter den ovennævnte forståelse af  

 lovens  

 § 6, stk. 1, heller ikke være grundlag for at tilbagekalde den således  

 gyldige  

 afgørelse når de eventuelle retlige mangler ved afgørelsen alene vedrører  

 tilsidesættelsen af en intern regel som den omhandlede.
De  

 tilskudsberettigede  

 arbejder var afsluttet uden etablering af en radiator i soveværelset allerede  

 inden tilskuddet blev udbetalt, og betingelserne for at yde tilskud er  

 således  

 ikke blevet tilsidesat efterfølgende.
Elsparefonden har derfor heller ikke  

 haft  

 grundlag for at lade tilskuddet bortfalde eller kræve dette tilbagebetalt i  

 medfør af den anden af de to betingelser herfor i lovens § 6, stk. 1.
Sammenfattende er jeg således  

 af den opfattelse at Elsparefonden ikke havde fornøden hjemmel i lovens § 6,  

 stk. 1, eller i almindelige forvaltningsretlige grundsætninger om annullation  

 af ugyldige forvaltningsafgørelser til at lade tilskuddet bortfalde eller  

 kræve  

 dette tilbagebetalt.
At dette alligevel skete, er efter min opfattelse en  

 fejl;  

 jeg må af denne grund betegne Elsparefondens behandling af sagen som  

 beklagelig.
Da Elsparefonden efter Deres  

 etablering af en radiator i soveværelset imidlertid har frafaldet sit krav om  

 tilbagebetaling af støttebeløbet, har jeg ikke grundlag for at henstille over  

 for fonden at sagen genoptages. NOTER: (*) FOB 1983, s. 221.
