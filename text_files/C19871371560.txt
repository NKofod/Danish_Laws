 Retsgrundlaget for Det europæiske økonomiske Fællesskabs ordning om ydelse  

 af produktionsrestitutioner i sukkersektoren er angivet i bilag 1.
1. Anvendelsesområde Genstand for støtte i henhold til bestemmelserne i denne vejledning er de  

 basisprodukter, som er anført i bilag 2, såfremt de anvendes til fremstilling  

 af kemiske produkter henhørende under toldpositionerne i bilag 3  

 (færdigvarer).
2. Definitioner I denne vejledning forstås ved:
 Basisprodukter: De produkter, der er opført i bilag 2.
 Færdigvarer: De kemiske produkter, der henhører under  

 toldpositionerne i bilag 3.
 Fabrikanten: En juridisk eller fysisk person, der anvender et  

 basisprodukt til fremstilling af et kemisk produkt (færdigvaren).
 Produktionsår: Tiden fra 1. juli til 30. juni.
3. Produktionsrestitution 3.1.  Produktionsrestitutionen fastsættes for et kvartal.  

 Restitutionssatsen offentliggøres i EF-Tidende og kan fås oplyst ved  

 henvendelse til EF-direktoratets I-kontor.
3.2.  Dagen for EF-direktoratets modtagelse af fabrikantens  

 ansøgning om restitutionscertifikat (jf. pkt. 5) er bestemmende for  

 restitutionssatsens størrelse.
Det er en betingelse for opnåelse af  

 produktionsrestitution, at fabrikanten er i besiddelse af et  

 restitutionscertifikat udstedt af EF-direktoratet.
4. Bevilling til produktionsrestitution for sukker 4.1.  Forinden fremstillingen af kemiske produkter påbegyndes,  

 skal fabrikanten hos toldvæsenet have meddelt bevilling til  

 produktionsrestitution for sukker, der anvendes i den kemiske industri.  

 Ansøgning om bevilling skal indeholde følgende oplysninger:
 - Fabrikantens navn og adresse.
 - Basisproduktets art med anførsel af toldposition.
 - De kemiske produkters (færdigvarens) art med anførsel af toldposition.
 - Forarbejdningssted (eller -steder), jf. i øvrigt pkt. 4.2.
 - Opbevaringsform for basisprodukterne, f.eks. sække, beholdere (siloer).
 Ansøgning skal indsendes til distriktstoldkammeret.
 4.2.  I bevillingen til produktionsrestitution for sukker har  

 toldvæsenet bl.a. fastsat:
 - Opbevaring af basisprodukter samt fremstilling af og opbevaring af  

 færdigvarer skal ske i lokaler (siloer), der er godkendt af toldvæsenet.
- Såvel basisprodukter som færdigvarer skal opbevares særskilt, således at  

 der ikke kan ske sammenblanding med andre varer.
Fremstillingen af de  

 pågældende varer skal ske adskilt fra anden produktion.
 - Forinden tilførslen af et givet parti basisprodukter skal der til  

 toldvæsenet afgives kontroleksemplar T nr. 5 for det pågældende parti.
 - I hvilket omfang, der skal ske prøveudtagning og analyse af de enkelte  

 partier af basisprodukter.
 - Forinden basisprodukterne skal indgå i fremstillingen, skal der afgives  

 en skriftlig anmeldelse til toldvæsenet.
 - Når basisprodukterne er anvendt til fremstilling af færdigvarer, skal  

 virksomheden afgive en skriftlig færdiganmeldelse til toldvæsenet.
 - Færdiganmeldelsen skal indeholde en opstilling over de produktioner af  

 færdigvarer, i hvilke den anmeldte mængde basisprodukter er indgået.
- Færdiganmeldelsen skal indeholde en liste over de forskellige  

 færdigvarer, til hvilke den anmeldte mængde basisprodukter er medgået.
For  

 hver færdigvare skal angives den samlede producerede mængde (kg, liter,  

 etc.), den anvendte mængde af basisproduktet pr. enhed, kg, liter, etc.) og  

 den samlede medgåede mængde af basisproduktet.
 - Der skal dagligt føres et specificeret lager- og produktionsregnskab for  

 basisprodukter, produkter på mellemstadiet og færdigvarer.
 - Toldvæsenet har ret til under oplagringen og i forbindelse med  

 fremstillingen at kræve mængden af basisprodukter og færdigvarer opgjort ved  

 vejning eller på anden måde samt til uden erstatning at udtage prøver.  

 Toldvæsenet kan endvidere kræve afgivet analyseattester, recepter el. lign.
 - Toldvæsenet har til enhver tid ret til at foretage eftersyn i  

 produktionsvirksomhederne og til at gennemgå recepter, forretningsbøger,  

 øvrige regnskabsmateriale og korrespondance mv. i produktionsvirksomhederne.  

 Virksomheden skal yde toldvæsenet den bistand, der er nødvendig ved  

 foretagelse af de nævnte eftersyn, ligesom det påhviler virksomheden at  

 foretage det nødvendige arbejde i forbindelse med toldvæsenets undersøgelser.
 - Såfremt færdigvaren på grund af fabrikationsprocessen ikke fremstilles  

 direkte af det pågældende basisprodukt, men på grundlag af et produkt på  

 mellemstadiet, som selv er fremstillet af et basisprodukt, kan  

 produktionsrestitutionen kun ydes, hvis toldvæsenets kontrol omfatter alle  

 forarbejdningsfaserne.
5. Ansøgning om restitutionscertifikat 5.1.  Fabrikanten skal, inden produktionen påbegyndes, skriftligt  

 anmode EF-direktoratet om udstedelse af restitutionscertifikat.
 5.2. Fabrikanten skal i ansøgningen om udstedelse af  

 restitutionscertifikat anføre følgende:
 1. Navn, adresse og virksomhedsnummer (moms-nr.).
 2. Arten og mængden af basisprodukterne til  

 forarbejdning udtrykt som hvidt sukker eller som tørstof for isoglucose.
 3. Toldposition for og beskrivelse af færdigvaren, til  

 hvis fremstilling basisprodukterne skal anvendes.
 4. Forarbejdningssted (adresse).
5.3.  Anmodning om udstedelse af restitutionscertifikat skal  

 ledsages af en sikkerhedsstillelse på 31,30 ECU (p.t. kr. 274,03 pr. 1.000 kg  

 sukker udtrykt i hvidt sukker eller for isoglucose pr. 1.000 kg tørstof).  

 Sikkerheden kan stilles i rede penge eller i form af en bank- eller  

 forsikringsgaranti.
En garanti skal affattes som angivet i bilag 5.
6. Restitutionscertifikat 6.1.  Restitutionscertifikatet betragtes som udstedt på den dato,  

 hvor ansøgningen modtages af EF-direktoratet.
 6.2 . Restitutionscertifikatet og den herpå anførte  

 restitutionssats har gyldighed fra modtagelsesdagen og indtil udgangen af den  

 tredje måned efter udstedelsesmåneden.
 6.3.  Tildeling af et restitutionscertifikat giver fabrikanten  

 ret til udbetaling af den i certifikatet anførte restitution, når toldvæsenet  

 over for EF-direktoratet bekræfter, at basisproduktet er blevet forarbejdet  

 til den pågældende godkendte færdigvare.
 6.4.  Restitutionscertifikatet skal sammen med den i bevillingen  

 nævnte færdiganmeldelse fremlægges for toldvæsenet til attestation af de på  

 bagsiden anførte produktionsoplysninger.
 6.5.  Rettighederne i henhold til restitutionscertifikatet kan  

 ikke overdrages.
 6.6.  Af hensyn til endelig afregning og frigivelse af  

 sikkerhedsstillelsen skal restitutionscertifikatet straks efter  

 færdigudnyttelse eller snarest efter gyldighedsperiodens udløb indsendes til  

 EF-direktoratet.
 6.7.  Når EF-direktoratet har modtaget certifikatet retur,  

 betragtes det som færdigudnyttet i henhold til afskrivningerne på bagsiden.
7. Udbetaling af produktionsrestitution Udbetaling af produktionsrestitution foretages af EF-direktoratet.  

 Udbetalingen finder sted, snarest efter at EF-direktoratet fra toldvæsenet  

 har modtaget det originale kontroleksemplar T nr. 5 forsynet med toldvæsenets  

 påtegning, om at det angivne parti basisprodukter er blevet anvendt til  

 fremstilling af den godkendte færdigvare.
Produktionsrestitution udbetales  

 kun for den forarbejdede mængde basisprodukter.
8. Forudbetaling af produktionsrestitution 8.1.  En fabrikant, der har fået tildelt et  

 restitutionscertifikat, har adgang til at anmode om et forskud på maksimalt  

 80% af det beløb, som restitutionscertifikatet omfatter, så snart  

 basisproduktet er undergivet toldkontrol med henblik på forarbejdningen.
8.2.  En anmodning om forudbetaling affattet som bilag 4 skal  

 indsendes til EF-direktoratet.
Anmodningen skal være ledsaget af:
a.
Den af toldvæsenet påtegnede kopi af kontroleksemplar T nr. 5.
b.
En sikkerhedsstillelse i rede penge, i form af en bankgaranti eller  

 forsikringsgaranti affattet som angivet i bilag 5. Sikkerhedsstillelsens  

 størrelse skal svare til forskudsbeløbet med et tillæg af 5%.
 8.3.  Såfremt kun en del af den mængde råvare, der er angivet i  

 restitutionscertifikatet, bliver forarbejdet inden for certifikatets  

 gyldighedsperiode til det angivne formål, vil direktoratet kræve  

 tilbagebetaling af den del af forskuddet, forhøjet med 5%, som svarer til de  

 råvaremængder, som ikke er blevet forarbejdet.
 8.4.  Såfremt forarbejdningen ikke har kunnet finde sted på de  

 fastsatte betingelser som følge af omstændigheder, der må betragtes som force  

 majeure, og såfremt fabrikanten har anmodet om, at disse omstændigheder tages  

 i betragtning, træffer direktoratet afgørelse om de foranstaltninger, det  

 anser for nødvendige i denne anledning.
9. Frigivelse/inddragelse af sikkerhedsstillelse 9.1.  Den i henhold til pkt. 5.3 og pkt.8.2 stillede sikkerhed  

 frigives, når EF-direktoratet har konstateret, at den i  

 restitutionscertifikatet angivne mængde basisprodukter er forarbejdet til de  

 anførte færdigvarer inden for certifikatets gyldighedsperiode.
 9.2.  Betingelserne for forarbejdning af basisprodukterne  

 betragtes som opfyldt, såfremt mindst 95% af den i certifikatet angivne  

 mængde mængde af basisproduktet er forarbejdet til den anførte færdigvare.
 9.3.  Forarbejdes mindre end 95%, fortabes et garantibeløb  

 svarende til forskellem mellem den faktisk anvendte mængde og den i rubrik 6  

 på certifikatet anførte mængde.
 9.4.  Sikkerheden frigives også, når det forudbetalte beløb  

 forhøjet med 5% er tilbagebetalt, eller såfremt produktionen ikke har kunnet  

 finde sted på grund af force majeure.
10. Anke De afgørelser, som EF-direktoratet træffer i henhold til denne vejledning,  

 kan indankes for Landbrugsministeriet.
11. Ikrafttrædelsesbestemmelser Vejledningen har virkning fra den 1. juli 1987.
Bilag 1 Retsgrundlag Rådsforordning nr. 1785/81 af 30. juni 1981 om den fælles markedsordning  

 for sukker, senest ændret ved forordning nr. 229/87.
 Rådsforordning nr. 1010/86 af 25. marts 1986 om almindelige regler for  

 produktionsrestitutioner for visse produkter fra sukkersektoren, der anvendes  

 i den kemiske industri.
 Kommissionsforordning nr. 1729/78 af 24. juli 1978 om  

 gennemførelsesbestemmelser vedrørende produktionsrestitution for sukker, der  

 anvendes i den kemiske industri, senest ændret ved forordning nr. 1258/87.
 Landbrugsministeriets bekendtgørelse nr. 439 af 7. september 1978 om  

 ydelse af produktionsrestitution for sukker, der anvendes i den kemiske  

 industri.
Bilag 2 Position i den Bilag 3 Liste over kemiske produkter Position i den Bilag 4 ANMODNING om forskudsbetaling af produktionsrestitution for sukker, der agtes  

 anvendt i den kemiske industri Under henvisning til restitutionscertifikat nr. ---------------- anmoder  

 jeg/vi om forskudsbetaling for anvendelse af et basisprodukt, som svarer til  

 --------- kg hvidt sukker/tørstof (for isoglucose), og som agtes forarbejdet  

 til det angivne formål inden for restitutionscertifikatets gyldighedsperiode.
 Det ønskede forskudsbeløb udgør ialt kr.
 Der vedlægges en af toldvæsenet påtegnet kopi af kontroleksemplar T nr. 5  

 nr. ---------, som dokumenterer, at basisproduktet er blevet underlagt  

 toldkontrol.
 1. For forskudsbeløbet plus 5% vedlægges garantibevis  

 1/ -------- på kr.
 2. Sikkerhedsstillelsen kr. -------------- er dækket  

 af garantibevis 1/ ----------.
(udfyld 1 eller 2) .........., den .................. ..................................
(stempel og underskrift) Bilag 5 Stempelfri Til EF-direktoratet (I-afd. - korn) Underskrevne Indestår herved EF-direktoratet Frederiksborggade 18 1360 København K som selvskyldnerkautionist for betaling af indtil kr.----------------- skriver ........................................kroner bliver EF-direktoratet skyldig ved forretninger omfattet af de i § 1, stk.  

 1 og 2, i lov nr. 595 af 22. december 1972 (lov om administration af Det  

 europæiske økonomiske Fællesskabs forordninger om markedsordninger for  

 landbrugsvarer mv.) og § 1, stk. 1 og 2, i lov nr. 596 af 22. december 1972  

 (lov om administration af Det europæiske Fællesskabs forordninger om  

 markedsordninger for frugt og gartneriprodukter mv.) nævnte ordninger og  

 bestemmelser.
 Erklæringen kan bringes til ophør med et opsigelsesvarsel på 3 dage  

 (lørdage og søn- og helligdage ikke indbefattet), således at ansøgninger, der  

 herefter fremkommer til EF-direktoratet fra vedkommende, ikke er omfattet af  

 erklæringen.
