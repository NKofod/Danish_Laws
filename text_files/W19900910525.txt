Udtalt, at visse tegn, fx. o-omlyd, ikke kan skrives i Det Centrale  

 Personregister I brev af 17. maj 1990 har De klaget til Indenrigsministeriet over, at  

 Deres navn i folkeregistret/CPR staves med ø og ikke med o-omlyd.
 I den anledning må Indenrigsministeriet beklageligvis meddele Dem, at det  

 ikke er muligt at skrive trema o i Det Centrale Register (CPR).
Baggrunden herfor er, at CPR og øvrige EDB-systemer, der anvender CPR's  

 oplysninger, behandles på EDB-anlæg, der stiller krav til anvendelse af  

 bogstaver, tal, tegn m.v.. For at få den bedste udnyttelse af EDB-anlæggene  

 er det samlede antal anvendte bogstaver, tal og tegn m.v. søgt standardiseret  

 og begrænset.
De anvendte bogstaver m.v. er udvalgt under hensyntagen til den  

 bredest mulige brug, hvilket har medført, at fx. trema a eller trema o ikke  

 findes i CPR.
En forøgelse af antallet af anvendte bogstaver vil dels gribe  

 ind i eksisterende opgavers løsning dels virke fordyrene på alle opgaver,  

 idet udskrivningskapaciteten vil blive nedsat.
Endvidere ville en forøgelse af antallet af bogstaver i CPR, fx. med trema  

 o, ikke få virkning i de op imod 100 systemer, der modtager persondata fra  

 CPR, da EDB-systemerne ikke kan modtage bogstavet.
En ændring af antallet af  

 bogstaver i CPR ville derfor ikke medføre, at Deres navn blev stavet korrekt  

 i de registre m.v. der modtager oplysninger fra folkeregistret/CPR.
