Salg af landbrugsejendom ikke omfattet af  

 sommerhusreglen Spørgsmål Kan skatteyder  

 sælge ejendommen F skattefrit i henhold til ejendomsavancebeskatningslovens §  

 8, stk. 2 (sommerhusreglen)? Svar Nej, se  

 indstilling og begrundelse.
Beskrivelse af de faktiske forhold Skatteyders  

 ejendom F er vurderet som et bebygget landbrug med 1 lejlighed.
 Ejendommen er  

 ved årsreguleringen pr. 1. oktober 2005 ansat til x kr., heraf ejerboligværdi  

 y  

 kr.
 Ejendommens  

 bygninger består ifølge de foreliggende BBR-oplysninger af et stuehus  

 og   

 driftsbygninger.
 Ejendommen har  

 et grundareal på z ha.
 Skatteyder  

 oplyser, at ejendommen er erhvervet i  ..., og at den siden erhvervelsen  

 har været anvendt som sommerhus for skatteyder og hendes familie.
Endvidere  

 oplyser skatteyder, at ejendommens jordtilliggende indtil ... har været  

 anvendt til landbrug.
Da jorden ikke kunne drives rentabelt, blev  

 landbrugsdriften nedlagt.
Jorden står derfor nu ubenyttet hen.
 Siden ... har  

 ejendommen ifølge det oplyste udelukkende været anvendt som sommerhus.
 Driftsbygningerne  

 anvendes ligeledes udelukkende til private formål, bl.a. opbevaring af indbo  

 mv.
 Skatteyder  

 påtænker nu at afstå ejendommen F og anmoder derfor om en bekræftelse på, at  

 det påtænkte salg af ejendommen er omfattet af  

 ejendomsavancebeskatningslovens  

 § 8, stk. 2 (sommerhusreglen).
 Det er oplyst,  

 at A Kommune har udtalt, at der ikke kan udstykkes en grund fra ejendommen  

 til  

 selvstændig bebyggelse.
 SKAT kan  

 supplerende oplyse følgende:
 Skatteyder har  

 siden indkomståret ... og frem til og med indkomståret ... selvangivet  

 overskud/underskud  

 for ejendommen F som overskud/underskud af selvstændig virksomhed.
Til og med  

 indkomståret ... har virksomheden omfattet salg af kreaturer og  

 juletræspynt.
Besætningen blev solgt i ...
 For  

 indkomstårene ... og ... er der hverken selvangivet overskud/underskud ved  

 selvstændig virksomhed.
 Derimod er der  

 for indkomstårene ... fratrukket et underskud i den personlige indkomst.  

 Underskuddet  

 fremkommer ved udgifter til forsikringer, ejendomsskatter og til  

 vedligeholdelse på driftsbygninger/jorden.
 Der er for ingen  

 af indkomstårene modtaget nogen form for f.eks. landsbrugsstøtte mv.
 For alle  

 indkomstårene er der sket beskatning af lejeværdien henholdsvis  

 ejendomsværdibeskatning vedrørende stuehuset.
Spørgers eventuelle opfattelse ifølge anmodning og bemærkninger til  

 sagsfremstilling Repræsentanten  

 henviser til følgende lovhjemmel og praksis på området:
 Det følger af  

 ejendomsavancebeskatningslovens § 8, stk. 2, at fortjeneste ved afståelse af  

 sommerhusejendomme er skattefri, hvis ejendommen har været benyttet til  

 privat  

 formål for ejeren eller dennes husstand.
Ejendomsavancebeskatningsloven § 8. Fortjeneste  

 ved afståelse af en- og tofamilieshuse og ejerlejligheder skal ikke  

 medregnes,  

 hvis huset eller lejligheden har tjent til bolig for ejeren eller dennes  

 husstand i en del af eller hele den periode, hvori denne har ejet ejendommen,  

 og hvor ejendommen har opfyldt betingelserne for at kunne afstås skattefrit  

 efter nærværende stykke.
Med hensyn til en- og tofamilieshuse gælder denne  

 fritagelse dog kun, såfremt 1) ejendommens  

 samlede grundareal er mindre end  

 1.400 m2  

 eller 2) der ifølge  

 offentlig myndigheds bestemmelse ikke fra ejendommen kan udstykkes grund til  

 selvstændig bebyggelse eller 3) udstykning  

 ifølge erklæring fra skatteministeren vil medføre væsentlig værdi-forringelse  

 af restarealet eller den bestående bebyggelse.
 Stk. 2. Reglerne  

 i stk. 1 gælder også for sommerhusejendomme og lign., som ejeren eller dennes  

 husstand har benyttet til privat formål i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit efter nærværende stykke.
Ejendommen F er  

 pt. vurderet som en landsbrugsejendom, men har i skatteyders ejertid været  

 anvendt  

 til sommerhus.
I henhold til praksis er ejendommens vurderingsmæssige status  

 på  

 afståelsestidspunktet ikke afgørende for, om ejendommen er omfattet af  

 ejendomsavancebeskatningslovens § 8. Afgørende er derimod den faktiske  

 anvendelse.
 Repræsentanten  

 henviser til  


  

 SKM2003.442.LSR  


  

 (TfS 2003, 838 LSR). I denne afgørelse var der tale om en ejendom, der var  

 vurderet som landbrugsejendom.
 Landskatteretten  

 udtalte følgende:
 "Det  

 afgørende tidspunkt i relation til bedømmelsen af, om en ejendom er et en-  

 eller tofamilieshus m.v. som nævnt i § 8, stk. 1, eller en  

 landbrugsejendom som nævnt i § 9, stk. 1, er afståelsestidspunktet,  

 jf. herved Vestre Landsrets dom af 20/2 2002, refereret i TfS 2002,  

 337.
 Ejendommens vurderingsmæssige  

 status på afståelsestidspunktet er ikke afgørende for, om ejendommen er  

 omfattet af lovens § 8, stk. 1, eller af § 9, stk. 1.  

  

 Det  

 afgørende er derimod, om det kan bevises, at ejendommen på  

 afståelsestidspunktet  

 ikke længere blev benyttet til landbrug, men til beboelse,  

  

 (repræsentantens  

 fremhævelse) jf. herved Østre Landsrets dom af 30/1 2002, refereret i  

 TfS  

 2003, 137 og kommenteret af Skatteministeriet i TfS 2003, 148.
 Klageren har  

 godtgjort, at ejendommen A på afståelsestidspunktet ikke blev benyttet  

 til  

 landbrug, men til beboelse, og ejendommen er derfor et enfamilieshus m.v. som  

 nævnt i ejendomsavancebeskatningslovens § 8, stk. 1.
Der er herved  

 henset til, at driftsbygningerne ikke har været anvendt landbrugsmæssigt  

 eller  

 erhvervsmæssigt i øvrigt i klagerens ejertid, og at klageren som følge heraf  

 ikke har afskrevet på driftsbygningerne.
Stuehuset og samtlige  

 driftsbygninger  

 blev anvendt til beboelse og hermed forbundne private formål til umiddelbart  

 forud for afståelsestidspunktet.
Told- og Skattestyrelsen har endvidere  

 udtalt,  

 at ejendommens benyttelseskode burde have været ændret til 01 (beboelse)  

 allerede ved vurderingen pr. 1/1 1996 efter klagerens overtagelse af  

 ejendommen i efteråret 1995. Ejendommen har derfor haft karakter af et  

 enfamilieshus  

 i ejendomsavancebeskatningslovens forstand på salgstidspunktet.
Det findes ikke  

 at kunne føre til et andet resultat, at klageren på afståelsestidspunktet  

 bortforpagtede jordtilliggendet for 4.800 kr. pr. år, idet ejendommen  

 trods den landbrugsmæssige anvendelse af jorden alene har haft et  

 jordtilliggende på ca. 4,5 ha og i øvrigt må antages i overvejende grad  

 af  

 have været anvendt til beboelsesmæssige formål." Repræsentanten  

 henviser endvidere til Skatteministeriets bemærkninger i TfS 2003, 148 samt  

 Told- og Skattestyrelsens udtalelser i TfS 1998, 122 hvor Told- og  

 Skattestyrelsen udtaler følgende "Med udgangspunkt heri er det Told- og  

 Skattestyrelsens opfattelse, at helårshuse kun kan omfattes af § 8, stk. 2,  

 hvis huset er købt som og rent faktisk anvendt som sommerbolig".
 Det er  

 repræsentantens opfattelse, at ejendommen kan sælges skattefrit efter  

 ejendomsavancebeskatningsloven § 8, stk. 2, idet ejendommen er købt og  

 faktisk  

 anvendt som sommerhus, jf. bl.a. udtalelse fra Told- og Skattestyrelsen - TfS  

 1998, 122, se ovenstående.
 Derudover kan  

 ejendommen ikke udstykkes.
 Som det tydeligt  

 fremgår af afgørelsen fra  


  

 SKM2003.442.LSR  


  

 (TfS 2003, 838) (se ovenstående), er det således afgørende for om en ejendom  

 kan sælges skattefrit, at ejendommens bygninger - herunder driftsbygninger -  

 udelukkende anvendes til private formål.
 Da ejendommen på  

 afståelsestidspunktet anvendes som sommerhus, og ejendommen i skatteyders  

 ejertid udelukkende har været anvendt som sommerbolig for skatteyder og  

 hendes  

 husstand, vil en eventuel fortjeneste ved det påtænkte salg af F således være  

 omfattet af ejendomsavancebeskatningslovens § 8, stk. 2.
 Repræsentanten  

 er fremkommet med følgende bemærkninger til sagsfremstillingen:
Skatteyder og  

 dennes husstand har i hele ejerperioden  anvendt ejendommen som  

 sommerbolig.
Ejendommen er anskaffet med henblik på og udelukkende anvendt  

 som  

 sommerbolig af skatteyderen og dennes husstand.
 Hovedcentrets  

 argument om, at ejendommens driftsbygninger og jord tidligere har været  

 anvendt  

 til landbrugsvirksomhed har efter repræsentantens opfattelse ikke betydning  

 for  

 anvendelse af sommerhusreglen i ejendomsavancebeskatningslovens 8, stk.  

 2.
 "Landbrugsvirksomheden"  

 har været af endog meget begrænset omfang, idet landbrugsvirksomheden  

 udelukkende har bestået af en meget lille beholdning køer som har afgræsset  

 ejendommens  

 marker.
 Der er fremsendt  

 resultater for landbrugsvirksomheden for årene ...- ..., alle udvisende  

 underskud.
Resultaterne  

 viser med al tydelighed, at landbrugsvirksomheden har været af yderst  

 begrænset  

 omfang, idet varesalg, driftsomkostninger samt resultater har været meget  

 beskedent.
Landbrugsvirksomhedens resultater har i perioden 1980 til 1999  

 haft  

 samme omfang som ovenstående periode.
 Landbrugsvirksomheden  

 har derfor efter repræsentantens opfattelse ikke betydning for anvendelse af  

 sommerhusreglen i ejendomsavancebeskatningslovens 8, stk. 2.
 Afgørende for  

 anvendelse af sommerhusreglen er efter repræsentantens opfattelse -  

 udelukkende  

 - at ejendommen er købt og anvendt som sommerbolig og at ejendommen på  

 afståelsestidspunktet udelukkende anvendes privat (til sommerbolig).
 Praksis omkring  

 betydningen af den faktiske anvendelse på afståelsestidspunktet sammenholdt  

 med  

 praksis for helårsejendomme købt og anvendt som sommerbolig medfører således,  

 at ejendommen er omfattet af ejendomsavancebeskatningslovens § 8, stk. 2 i  

 tilfælde af salg.
 Det er derfor  

 fortsat opfattelsen, at ejendommen kan sælges skattefrit.
Subsidiært er  

 det opfattelsen, at i hvert fald ejerboligdelen udelukkende er købt og  

 faktisk  

 anvendt som sommerbolig, hvorfor denne del af ejendommen kan sælges  

 skattefrit.  

 Ejerboligdelen er selvstændigt vurderet og vil i forbindelse med salg af  

 ejendommen blive prissat særskilt.
For ejerboligdelen må det efter  

 repræsentantens opfattelse være hævet over enhver tvivl, at der er tale om en  

 helårsbolig, som er erhvervet som og rent faktisk udelukkende anvendt som  

 sommerbolig,  

 og som på intet tidspunkt i skatteyderens ejertid har været anvendt  

 erhvervsmæssigt.
SKATs  

 indstilling og begrundelse Fortjeneste ved  

 afståelse af fast ejendom skal som udgangspunkt medregnes ved  

 indkomstopgørelsen,  

 jf. ejendomsavancebeskatningslovens § 1.
Efter § 8, stk.  

 1, i ejendomsavancebeskatningsloven skal fortjeneste ved afståelse af en- og  

 tofamilieshuse og ejerlejligheder dog ikke medregnes, hvis huset eller  

 lejligheden har tjent til bolig for ejeren eller dennes husstand i en del af  

 eller hele den periode, hvori denne har ejet ejendommen, og hvor ejendommen  

 har  

 opfyldt betingelserne for at kunne afstås skattefrit.
Det er dog efter stk.  

 1,  

 nr. 1, en betingelse for skattefrihed, at ejendommens samlede grundareal er  

 mindre end  

 1.400 m2, eller at der  

 som nævnt i stk. 1, nr. 2, ifølge offentlig myndigheds bestemmelse ikke fra  

 ejendommen kan udstykkes grund til selvstændig bebyggelse.
 Efter § 8, stk.  

 2, i ejendomsavancebeskatningsloven gælder disse regler også for  

 sommerhusejendomme  

 og lign., som ejeren eller dennes husstand har benyttet til privat formål i  

 en  

 del af eller hele den periode, hvori denne har ejet ejendommen, og hvor  

 ejendommen har opfyldt betingelserne for at kunne afstås skattefrit.
 For at reglerne  

 i ejendomsavancebeskatningslovens § 8, stk. 2, kan anvendes ved afståelse af  

 en  

 ejendom, kræves det, at der er tale om afståelse af sommerhusejendomme eller  

 lignende.
 Parcelhusreglen  

 i ejendomsavancebeskatningslovens § 8, stk. 1 og stk. 2, fandtes tidligere i  

 lov om særlig indkomstskat m.v. §  

 2 A, stk. 1 og stk.  

 2.
 Hverken  

 forarbejderne til ejendomsavancebeskatningsloven eller til lov om særlig  

 indkomstskat m.v. indeholder en afgrænsning af, hvilke typer ejendomme, der  

 er  

 omfattet af henholdsvis stk. 1 og stk. 2.
Told- og  

 Skattestyrelsen har i en kommentar (TfS 1998, 122) til en  

 Ligningsrådsafgørelse  

 (TfS 1998, 118) udtalt, at det er Styrelsens opfattelse, at helårshuse kun  

 kan  

 omfattes af ejendomsavancebeskatningslovens § 8, stk. 2, hvis huset er købt  

 som  

 og rent faktisk anvendt som sommerbolig.
Det er ejeren, der må  

 sandsynliggøre,  

 at helårshuset er erhvervet til brug for sommerbolig.
 Landsretten har  

 således også i  


  

 SKM2006.144.ØLR  


  

 lagt til grund, at det er skattemyndighedernes praksis, at skattefrihed efter  

 ejendomsavancebeskatningslovens § 8, stk. 2, ved afhændelse af en ejendom,  

 der  

 har status som helårshus, alene kan opnås, når ejendommen er erhvervet med  

 henblik på anvendelse som fritidshus og herefter anvendt således.
 I den konkrete  

 sag er der efter SKATs opfattelse tale om afståelse af en ejendom, der har  

 status  

 af helårsbolig.
 Hvorvidt denne  

 ejendom evt. vil kunne omfattes af ejendomsavancebeskatningslovens § 8, stk.  

 2,  

 afhænger derfor af, jævnfør ovenstående, om ejendommen er købt med henblik på  

 anvendelse  

 som sommerbolig, og om ejendommen i ejerperioden rent faktisk kun er anvendt  

 som  

 sommerbolig.
 Det er SKATs  

 vurdering, at det ikke er tilstrækkeligt sandsynliggjort, at det primære  

 formål  

 med erhvervelsen af ejendommen har været at benytte denne som sommerbolig.  

 SKAT  

 finder heller ikke, at ejendommen i ejerperioden alene har været anvendt som  

 sommerbolig.
 SKAT skal herved  

 henvise til, at ejendommens driftsbygninger og jordtilliggende i langt den  

 overvejende  

 del af ejerperioden har været anvendt erhvervsmæssigt.
 Herudover skal  

 SKAT bemærke, at skatteyder ved indkomstopgørelsen for indkomståret ... har  

 fratrukket  

 driftsudgifter vedrørende såvel driftsbygningerne som jorden, uanset at det  

 er  

 anført, at ejendommen udelukkende har været anvendt som sommerhus i dette år.
 I øvrigt skal  

 SKAT bemærke, at ejendommen igennem hele ejertiden har været og fortsat er  

 vurderet  

 som en landbrugsejendom med ejerboligfordeling.
Som sin  

 subsidiære opfattelse nævner repræsentanten som anført ovenfor, at i hvert  

 fald  

 ejerboligdelen udelukkende er købt og faktisk anvendt som sommerbolig,  

 hvorfor  

 denne del af ejendommen kan sælges skattefrit.
Der henvises til, at  

 ejerboligen  

 er selvstændigt vurderet og vil i forbindelse med salg af ejendommen blive  

 prissat særskilt.
Denne del af ejendommen har ikke i ejertiden været anvendt  

 erhvervsmæssigt.
 SKAT skal til  

 repræsentantens subsidiære opfattelse bemærke, at der ikke er hjemmel i  

 skattelovgivningen til at fritage for beskatning i en situation som den  

 anførte.
Det skyldes, at  

 skattefritagelsesbestemmelsen i § 9, stk. 1, i  

 ejendomsavancebeskatningsloven,  

 som repræsentanten formentlig henviser til i sin subsidiære påstand, omfatter  

 den situation, hvor der er tale om afståelse af en ejendom, der på  

 afståelsestidspunktet helt eller delvis benyttes til landbrug m.v., jf.  

 vurderingslovens § 33, stk. 1. I denne situation skal den del af  

 fortjenesten,  

 som vedrører stuehuset med tilhørende grund og have, ikke medregnes ved  

 opgørelsen af den skattepligtige fortjeneste.
Det er dog bl.a. en  

 forudsætning  

 herfor, at stuehuset har været anvendt til bolig for ejeren eller dennes  

 husstand  

 i en del af eller hele ejerperiode.
Denne betingelse er ikke opfyldt i den  

 foreliggende  

 sag, hvor det er oplyst, at ejendommen kun har været anvendt til sommerbolig.
 Det er i øvrigt  

 SKATs vurdering, at den foreliggende sag ikke kan sammenlignes med den  

 situation,  

 der er beskrevet i Landsskatterettens kendelse ovenfor, hvor der er tale om  

 afståelse af en ejendom, hvis bygninger udelukkende havde været anvendt til  

 private formål i ejertiden (herunder helårsbeboelse), medens jordtilliggendet  

 på ca.  

 4,5 ha  

 havde været  

 bortforpagtet for 4.800 kr. pr år.
 SKAT indstiller,  

 at spørgsmålet besvares med et nej, idet fortjenesten er skattepligtig efter  

 §  

 1 i ejendomsavancebeskatningsloven.
Skatterådets  

 afgørelse og begrundelse Skatterådet  

  

 er enig i  

 indstillingen og begrundelsen.
Svaret er  

 bindende for skattemyndighederne i følgende periode Svaret er  

 bindende for skattemyndighederne i 5 år.
