Skrivelse om moms af tilskud mv. til  

 (amts)kommunerne Til (amts)kommuner og (amts)kommunale revisorer Som følge af flere henvendelser til ministeriet og  

 usikkerhed om regelsættet om moms i forbindelse med udbetaling af  

 tilskud, refusion mv. til (amts)kommunerne skal der her gives en kort  

 redegørelse for reglerne.
Udgangspunktet er, at der ikke fra Socialministeriet i  

 forbindelse med tilskud fra puljer, udbetaling af refusion mv. gives tilskud  

 til eller refusion af moms.
I det omfang (amts)kommunen skal afholde moms i  

 forbindelse med fx. driftsudgifter ved aktivering eller udgifter afholdt af  

 midlerne til  de lokale Koordineringsudvalg refunderes momsen via  

 momsudligningsordningen.
Via den mellemkommunale momsudligningsordning får  

 (amts)kommunerne refunderet den moms, der betales ved køb af varer og  

 tjenester.
Refusionsordningen omfatter også selvejende institutioner  

 mv., der har en driftsoverenskomst med en (amts)kommune, og som med  

 væsentlig offentlig støtte, refusion eller takstbetaling  

 udfører opgaver, som lovligt kunne løses af en  

 (amts)kommune.
 Konklusionen er, at (amts)kommunerne  

 regnskabsmæssigt skal afløfte momsen, der er omfattet af  

 momsudligningsordningen, og at de beløb der skal afregnes over for  

 Socialministeriet altid skal være efter fradrag af refunderet  

 moms.
 De driftsudgifter i forbindelse med aktivering mv., som  

 kommunen kan anmelde til refusion efter aktivlovens § 100, stk. 2 og 3,  

 er således de kommunale nettoudgifter ekskl. moms.
 Opgørelsen over forbruget af midler til de lokale  

 Koordinationsudvalg efter aktivloven § 47 b, stk. 5 skal ligeledes  

 være ekskl. moms.
 For så vidt angår tilskud/bevillinger fra  

 Socialministeriets puljer kan disse ikke anvendes til afholdelse af moms i  

 forbindelse med tilskudsmodtagerens køb af varer og tjenesteydelser i  

 det omfang disse refunderes via den kommunale momsudligningsordning.
 For mere detaljerede oplysninger om den mellemkommunale  

 momsudligningsordning henvises til Indenrigsministeriet.
