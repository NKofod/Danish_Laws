 I forbindelse med vurderingen foretager told- og skatteforvaltningen en  

 række fordelinger jf.  

 A.6 , herunder  

 en henføring af den enkelte ejendom til en benyttelse jf. afsnit  

 D .
 Fordelinger efter bestemmelserne i VUL § 33, stk. 2-10, fører ikke til  

 en selvstændig vurdering af de enkelte dele af ejendommen, men alene til  

 en fastsættelse af, hvorledes de enkelte dele efter det indbyrdes forhold  

 indgår i den samlede ejendoms eller grunds værdi m.  

 v.
E.1 § 33, stk. 1 - 3 VUL § 33, stk. 2 E.1.1 Dækningsafgift KESL § 23 omfatter ejendomme, som er fritaget for kommunal grundskyld i  

 henhold til lovens § 7, stk. 1, litra b, eller § 7, stk. 3. Det drejer sig  

 om statens, kommunernes og Danmarks Nationalbanks ejendomme - bortset fra  

 DSB's - for så vidt ejendommene ikke anvendes erhvervsmæssigt  

 til landbrug, havebrug eller skovdrift eller udlejes eller henligger  

 ubenyttede.
 Told- og skatteforvaltningen skal på kommunalbestyrelsens anmodning  

 foretage de ansættelser eller årsreguleringer af ejendomsværdien eller  

 grundværdien, der er fornødne for beregning af den i KESL § 23 omhandlede  

 dækningsafgift.
 Dækningsafgiften efter KESL § 23 svares dels af ejendommens  

 grundværdi efter fradrag for grundforbedringer, dels af forskelsværdien,  

 dvs. forskellen mellem ejendomsværdi og grundværdi, se  

 C.4 .
KESL § 23 A omfatter ejendomme, der anvendes erhvervsmæssigt til  

 kontor, forretning, hotel, fabrik, værksted og lignende øjemed.
Der kan  

 ikke opkræves dækningsafgift af landbrugsejendomme.
De formål, der giver grundlag for dækningsafgiftspligt, er ikke  

 udtømmende opregnet i ejendomsskatteloven.
Foruden de udtrykkeligt nævnte  

 anses formål som biograf, teater, restaurant, teglværk,  

 kraftværk, varmeværk, vaskeri og tankstation for at medføre  

 dækningsafgiftspligt.
Slagterier, skibsværfter og  

 mejerier anses for dækningsafgiftspligtige.
Det samme gælder  

 lagerbygninger og pakhuse, der anvendes som led i en forretnings- eller  

 fabrikationsvirksomhed.
 Af formål, der ikke giver grundlag for dækningsafgiftspligt kan nævnes  

 bolig, garageanlæg, godsterminaler der fortrinsvis anvendes til  

 læsning og losning af varer, Falck-stationer, busstationer, plejehjem,  

 museer og kursusejendomme.
Af ejendomme, der delvis anvendes som anført, svares dækningsafgift dog  

 kun, når den del af forskelsværdien, der vedrører dækningsafgiftpligtig  

 anvendelse, udgør mere end halvdelen af hele ejendommens forskelsværdi.  

 jf.
KESL § 23 A, stk. 1, 2. pkt.
Der kan således kun opkræves  

 dækningsafgift efter § 23 A, når mere end halvdelen af forskelsværdien kan  

 henføres til dækningsafgiftspligtige formål.
 Anvendes en ejendom kun delvis til dækningsafgiftspligtige formål, må  

 der foretages en fordeling af forskelsværdien på den del, der kan henføres  

 til de afgiftspligtige formål, og den øvrige del.
Kommunalbestyrelsen har kompetencen til at træffe beslutning om,  

 hvorvidt en ejendom er dækningsafgiftspligtig eller ej.
Klages der således  

 over at en ejendom efter sin anvendelse er anset for helt eller delvist  

 dækningsafgiftspligtig træffes afgørelse af kommunalbestyrelsen, hvorimod  

 klager over den beløbsmæssige fordeling behandles i normal instansfølge  

 til ankenævn og Landsskatteretten.
Fordelingen foretages efter et skøn over, hvilken værdi  

 ejendommens enkelte arealer repræsenterer.
Lejeværdien kan ikke  

 anvendes som fordelingsnøgle.
Det skyldes, at lejeværdien relaterer sig  

 til hele ejendommens værdi, ikke til forskelsværdien (bygningsværdien)  

 alene.
Den andel af lejeværdien, som beror på ejendommens  

 beliggenhed, beskattes i forvejen med kommunal grundskyld og skal ikke  

 belægges med dækningsafgift.
 Told- og skatteforvaltningen tager udgangspunkt i følgende satser  

 ved den procentvise vægtning:
100 100-120 100-140 50-100 25-75 20-40 Vægtningen tager hensyn til de gennemsnitlige byggeomkostninger ved  

 byggeri til de forskellige formål.
 Er der væsentlig forskel på kvaliteten af ejendommens boligdel og  

 de arealer, der anvendes til dækningsafgiftspligtige formål, må der  

 anlægges et konkret skøn over det indbyrdes forhold.
Told- og skatteforvaltningen skal på kommunalbestyrelsens anmodning  

 foretage de ansættelser eller årsreguleringer af ejendomsværdien eller  

 grundværdien samt de fordelinger heraf, som er fornødne for beregning af  

 den i KESL § 23 A omhandlede dækningsafgift.  

 Dækningsafgiften efter KESL § 23 A svares alene af den del af den  

 afgiftspligtige forskelsværdi, der overstiger 50.000 kr.
Den afgiftsfri  

 bundgrænse gælder kun den dækningsafgift, der opkræves efter KESL §  

 23 A, jf. § 23 A, stk. 2, sidste punktum.
Dækningsafgift efter KESL §§ 23 og 23 A opkræves i to eller flere  

 årlige rater efter kommunalbestyrelsens bestemmelse, jf.
KESL §§ 27 og 28.  

 Dækningsafgiften hviler - ligesom den kommunale grundskyld - som  

 en hæftelse med fortrinsret på den pågældende ejendom, jf.
KESL § 29, stk.  

 1.
E.1.2 Andre fordelinger For ejendomme med arealer i flere kommuner, som er blevet vurderet  

 under ét, foretager SKAT en fastsættelse af, hvor stor en del af  

 grundværdien for den pågældende ejendom og eventuelle fradrag for  

 forbedringer, der må henføres til hver af kommunerne, jf.
KESL § 22, stk.  

 1, 1. pkt.
Såfremt ejendommen er delvis fritaget for grundskyld til  

 kommunen, skal SKAT efter begæring af enhver af kommunerne fastsætte,  

 hvorledes den ikke fritagne del af grundværdien (med eventuelt fradrag for  

 forbedringer) fordeler sig på kommunerne, jf.
KESL § 22, stk. 1, 2.  

 pkt.
De afgørelser, som SKAT træffer efter KESL § 22, stk.  

 1, kan såvel af den skattepligtige som af de interesserede  

 kommunalbestyrelser indankes for vurderingsankenævnet og for  

 Landsskatteretten, jf.
KESL § 22, stk. 2.
 Kommunalbestyrelsen kan efter KESL § 7 og § 8 helt eller delvist  

 fritage særlige ejendomme for grundskyld.
Visse kategorier af ejendomme er fritaget for kommunal grundskyld, jf.  

 KESL § 7, stk. 1, litra a-f.
Fritagelsen omfatter (i korte træk):
Der gælder en række undtagelser fra fritagelsesbestemmelserne,  

 jf.
KESL § 7, stk. 2-4, hvortil henvises.
 Hvor en ejendom er bevilget delvis fritagelse for grundskyld, jf.  

 KESL § 8, kan kommunalbestyrelsen begære grundværdien og eventuelt fradrag  

 i grundværdien for forbedringer fordelt på den fritagne del og den øvrige  

 del af ejendommen.
 Det drejer sit primært om følgende ejendomme:
Såfremt kun en del af en ejendom opfylder betingelserne for  

 fritagelse for grundskyld, kan fritagelse alene meddeles, for så vidt  

 angår den del af grundværdien, der falder på denne del, jf.
KESL § 8,  

 stk. 2. Kommunalbestyrelsen kan begære, at SKAT fordeler  

 grundværdien og eventuelt fradrag i grundværdien for forbedringer på  

 den fritagne del og den øvrige del af ejendommen.
Er en ejendom delvis jordrentepligtig, foretager SKAT fordeling af  

 grundværdien og eventuelt fradrag i grundværdien for forbedringer på  

 det jordrentepligtige areal og den øvrige del af arealet, jf.
VUL § 33,  

 stk. 3.
E.2 § 33, stk. 4 - 9 samt 11 Efter VUL § 33, stk. 4, skal der ved vurderingen af ejendomme, der  

 benyttes til landbrug, gartneri, planteskole eller frugtplantage,  

 foretages en fordeling (stuehusfordeling) af ejendomsværdien og  

 grundværdien på henholdsvis stuehuset med tilhørende grund og have og den  

 øvrige ejendom.
Ved stuehusfordelingen fastsætter told- og  

 skatteforvaltningen stuehusets ejendomsværdi, se  

 B.3.3 .
Stuehusværdien danner grundlag for beregningen af ejendomsværdiskat  

 efter EVSL § 4 a, stk. 4, jf. stk. 1, nr. 3. Stuehusfordelingen  

 anvendes endvidere i forbindelse med opgørelsen af eventuel  

 skattepligtig ejendomsavance, jf.
EBL § 9, hvorefter fortjeneste,  

 der vedrører stuehuset med tilhørende grund og have, normalt er  

 fritaget for beskatning.
Endelig bruges fordelingen ved opgørelsen af  

 eventuelle skattemæssige afskrivninger, idet den del af bygningernes  

 anskaffelsessum, der henføres til stuehuset, holdes uden for  

 afskrivningsgrundlaget, jf.
AL § 19, stk. 5.
Der ansættes stuehusfordeling for alle ejendomme, der benyttes til  

 landbrug m. v., uden hensyn til om ejeren faktisk bor på ejendommen.
Hvis  

 der findes flere boliger på ejendommen, foretages der stuehusfordeling for  

 hver bolig, der beboes af en ejer.
Bor der ingen ejer på ejendommen,  

 foretages der stuehusfordeling med hensyn til den bolig, der mest  

 naturligt anses for bestemt til beboelse for ejeren.
Der foretages ikke  

 stuehusfordeling vedrørende aftægtsboliger, medhjælperboliger m. v.
Ved stuehusfordelingen tages der ikke hensyn til, om  

 stuehuset delvis benyttes erhvervsmæssigt.
De regler, der gælder for  

 ejendomme med blandet benyttelse, jf. nedenfor, finder ikke anvendelse på  

 stuehuse.
Ved stuehusfordelingen udøver told- og skatteforvaltningen et skøn  

 over, hvor stor en del af ejendomsværdien, der kan henføres til  

 stuehuset.
Alle værdier, der kan henføres til  

 stuehuset, herunder f. eks. værdi af swimmingpool, tennisbane og  

 lign., indgår i fordelingen.
Ved stuehusfordelingen skal der endvidere udøves et skøn over, hvor  

 stor en del af den ansatte grundværdi, der kan henføres til stuehuset med  

 tilhørende have.
Ved fordelingen af grundværdien skønnes der  

 over størrelsen af det areal, der anvendes til  

 beboelsesformål.
Grundværdiansættelsen for landbrugsejendomme  

 foretages under hensyn til, at ejendommene sædvanligvis tjener til bolig  

 for ejeren.
Ved fordelingen af grundværdien regnes der derfor med  

 samme ha-pris for stuehusgrunden som for den omkringliggende  

 landbrugsjord.
For ejendomme, som indeholder én eller to selvstændige lejligheder, og  

 som - uden at være omfattet af VUL § 33, stk. 4 - både tjener til  

 bolig for ejeren og benyttes erhvervsmæssigt i væsentligt omfang,  

 foretager told- og skatteforvaltningen en fordeling  

 (ejerboligfordeling) af ejendomsværdien på den del, der tjener til bolig  

 for ejeren, og på den øvrige ejendom, jf.
VUL § 33, stk. 5. Med udtrykket  

 "tjener til bolig for ejeren" menes her de tilfælde hvor ejeren benytter  

 ejendommen som helårsbolig og ikke de tilfælde hvor ejeren benytter  

 ejendommen som sommerhus.
Ved afgørelsen af, om der foreligger en selvstændig lejlighed, vil  

 told- og skatteforvaltningen i reglen støtte sig på oplysninger i  

 Bygnings- og Boligregisteret (BBR). Rejses der tvivl om, hvorvidt disse  

 oplysninger er dækkende, må told- og skatteforvaltningen træffe  

 afgørelse ud fra de konkrete omstændigheder.
I praksis anses der at  

 foreligge en selvstændig lejlighed, når beboelsen er udstyret med eget  

 køkken med afløb.
En ejendom anses for benyttet erhvervsmæssigt i væsentligt omfang, når  

 værdien af de erhvervsmæssigt benyttede dele af bygninger og grund  

 udgør 25 pct. eller mere af ejendommens samlede værdi.
Udlejning til  

 beboelse anses ikke for erhvervsmæssig benyttelse i denne  

 forbindelse, Skat 1990.7.508.
Der skal endvidere foretages fordeling efter VUL § 33, stk.  

 5, hvor en væsentlig del af ejendommen anvendes  

 erhvervsmæssigt, og ejendommen indeholder en  

 bolig, der stilles til rådighed som led i et ansættelsesforhold,  

 hvis den ansatte har væsentlig indflydelse på egen aflønningsform, jf.
LL  

 § 16, stk. 9. Endelig skal der foretages en fordeling i tilfælde,  

 hvor en hovedaktionær modtager udbytte i form af,  

 at selskabet stiller en bolig i en sådan ejendom til rådighed,  

 jf.
LL § 16 A, stk. 10. Told- og  

 skatteforvaltningen skal fordele ejendomsværdien på den del, der  

 tjener til bolig for den ansatte eller hovedaktionæren, og på den øvrige  

 ejendom.
For ejendomme, der indeholder to selvstændige lejligheder, og som  

 tjener til bolig for ejeren (eller ejerne) uden at være omfattet af VUL §  

 33, stk. 4 eller 5, foretager told- og skatteforvaltningen i  

 forbindelse med vurderingen en fordeling af ejendomsværdien på de to  

 lejligheder, jf.
VUL § 33, stk. 6. Med udtrykket "tjener til bolig for  

 ejeren" menes her de tilfælde hvor ejeren benytter ejednommen som  

 helårsbolig og ikke de tilfælde hvor ejeren benytter ejendommen som  

 sommerhus.
Der foretages ingen fordeling af grundværdien.
Fordelingen af ejendomsværdien på de selvstændige lejligheder sker med  

 udgangspunkt i det etageareal, der hører til hver af lejlighederne.
Ved  

 fordelingen må der tages hensyn til den benyttelse af ejendommens grund og  

 have, der er knyttet til den enkelte lejlighed.
Er der væsentlig forskel  

 på lejlighedernes beliggenhed eller kvalitet, må told- og  

 skatteforvaltningen anlægge et skøn over fordelingen.
 Benyttes ejendommen erhvervsmæssigt i væsentligt omfang, jf. ovenfor,  

 foretages fordelingen efter VUL § 33, stk. 5.
 Der foretages ikke fordeling efter VUL § 33, stk. 6, for ejendomme  

 med mere end to selvstændige lejligheder, se dog  

 F.1.2 .
Der skal endvidere foretages fordeling efter VUL § 33, stk. 6,  

 hvor der stilles en bolig i ejendommen til  

 rådighed som led i et ansættelsesforhold, hvis den ansatte har  

 væsentlig indflydelse på egen aflønningsform, jf.
LL § 16, stk.  

 9, samt i tilfælde, hvor en hovedaktionær modtager  

 udbytte i form af, at selskabet stiller en bolig  

 i ejendommen til rådighed, jf.
LL § 16 A, stk. 10.
For skovbrugsejendomme foretages i forbindelse med vurderingen  

 fordeling af ejendomsværdien på den del, der tjener til bolig for ejeren,  

 og på den øvrige ejendom, jf.
VUL § 33, stk. 7. Med udtrykket "tjener til  

 bolig for ejeren" menes her de tilfælde hvor ejeren benytter ejendommen  

 som helårsbolig og ikke de tilfælde hvor ejeren benytter ejendommen som  

 sommerhus.
I forbindelse med fordelingen fastsætter told- og  

 skatteforvaltningen ejerboligens ejendomsværdi.
I ejendomsværdien  

 indgår foruden boligens bygningsværdi værdien af det grundareal, som  

 skønnes at høre til boligen.
Boligens grundareal beregnes - i modsætning  

 til skovens grund - på grundlag af en fastsat  

 kvadratmeterpris.
Der foretages kun ejerboligfordeling for skovbrugsejendomme, hvis  

 ejeren bor på ejendommen.
Der skal dog også foretages fordeling efter  

 VUL § 33, stk. 7, for skovbrugsejendomme, hvor der stilles  

 en bolig til rådighed som led i et ansættelsesforhold, hvis den  

 ansatte har væsentlig indflydelse på egen aflønningsform, jf.
LL § 16,  

 stk. 9, samt i tilfælde, hvor en hovedaktionær modtager  

 udbytte i form af, at selskabet stiller en bolig på ejendommen  

 til rådighed, jf.
LL § 16 A, stk. 10.
 En ejendom falder ind under § 33, stk. 7, såfremt den er vurderet som  

 en skovejendom, omfatter mindst 25 ha skov og ejes af andre end stat og  

 kommune.
 Hvor skovarealet for disse ejendomme kun udgør en del af den faste  

 ejendom, og hvor der til et skovareal knytter sig andre værdier end de  

 egentlige skovmæssige, skal der i forbindelse med vurderingen foretages en  

 fordeling af ejendomsværdien på den del af ejendommen, der benyttes til  

 skov, og på den øvrige del af ejendommen.
 Ved fordelingen henregnes følgende til den skovmæssigt benyttede del af  

 en ejendom:
 1) Det bevoksede areal samt hertil naturligt knyttede ubevoksede  

 arealer, f.eks. tjenestejord, brandlinier, eng, hede, klit, mose,  

 planteskole, privat vej, sø og vandløb.
 2) Merværdi, som knytter sig til de under 1) nævnte arealer.
 3) Merjagt, som knytter sig til de under 1) nævnte arealer.
 4) Pyntegrønt og anden biproduktion, som direkte er afledet af  

 skovdriften.
 5) Bygninger, der indgår i skovdriften: a)ejerbolig, b)  

 driftsbygninger, herunder eventuelt savværk o.l., c) funktionærboliger, d)  

 skovarbejderboliger og e) jagthytter.
 6) Jorden under de i punkt 5 nævnte bygninger, således landbrugsarealet  

 til skovfogedsteder o.lign.
 Uden for den skovmæssigt benyttede del af en ejendom falder  

 tjenestesteder og arbejderboliger, som varigt er udlejet til andre end  

 skovens personale, aftægtsboliger samt bygninger, der er indrettet til  

 andre formål end skovdrift f.eks. traktørsted, museum, udstillingslokale  

 o. lign.
 Uden for den skovmæssigt benyttede del af en ejendom falder endvidere  

 campingpladser samt arealer, der er inddraget til erhvervsmæssig udvinding  

 af forekomster i jorden f.eks. grus-, kridt-, ler-, brunkuls-, tørvemose-  

 og mergellejer m.v.
 Den anførte afgrænsing er ikke udtømmende.
For ejendomme, hvis grundareal overstiger 5.000 m2 og helt  

 eller delvis er beliggende i landzone, og hvor der ikke foretages  

 fordeling efter bestemmelserne i VUL § 33, stk. 4-7, foretager told- og  

 skatteforvaltningen en fordeling af ejendomsværdien på den del, der  

 knytter sig til ejerboligdelen, og på den øvrige del af ejendommen, jf.  

 VUL § 33, stk. 8. Ved fordelingen anses 5.000 m2 af  

 grundarealet for at høre til boligdelen.
Hvis det grundareal, der ligger i  

 umiddelbar forbindelse med boligen, er mindre end 5.000  

 m2, anses kun dette for at høre til boligdelen, jf.
VUL §  

 33, stk. 11. Ved at arealet ligger i umiddelbar forbindelse med boligen  

 forstås, at ingen del af arealet er adskilt fra det øvrige, f.  

 eks. ved en mellemliggende ejendom eller ved gennemskæring af  

 offentlig vej.
Fordeling efter VUL § 33, stk. 8, jf. stk. 11, er indført med særligt  

 henblik på ejendomme, hvor den landbrugsmæssige benyttelse anses for  

 underordnet i forhold til den beboelsesmæssige.
Det drejer sig gerne  

 om tidligere landbrugsejendomme, hvor den egentlige landbrugsjord er solgt  

 fra.
De fleste sådanne ejendomme er kendetegnet ved, at de har et  

 væsentligt større grundareal end det, der normalt knytter sig til en  

 parcelhusejendom i byzone, og ved samtidig at have store udhusarealer.  

 Hvis der til ejendommen hører driftsbygninger, skal told- og  

 skatteforvaltningen tage stilling til, om disse bygninger hører til  

 boligdelen eller til resten af ejendommen.
For ejendomme, der er samnoteret med en vindmølleparcel, og hvor  

 der ikke foretages fordeling efter VUL § 33, stk. 4-7, foretager  

 told- og skatteforvaltningen en fordeling af ejendomsværdien på den  

 del, der knytter sig til ejerboligen, og den del, der knytter sig til  

 vindmølleparcellen, jf.
VUL § 33, stk. 9.
Ifølge VUL § 8, stk. 1, skal arealer, der i forening udgør en fast  

 ejendom, vurderes samlet.
Flere matrikelnumre, der ifølge  

 notering i matriklen skal holdes forenet, anses i denne forbindelse  

 for én ejendom.
Indtil udgangen af juli 1996 stilledes der krav om,  

 at en vindmølleparcel blev holdt samnoteret med ejerens øvrige faste  

 ejendom.
For ejere af enfamiliehuse og andre ejendomme, for hvilke der  

 ikke foretoges ejerboligfordeling, betød samnoteringen, at deres  

 ejendomsværdiskat skulle beregnes på grundlag af værdien af både  

 ejerboligen og vindmølleparcellen.
Bestemmelsen i VUL § 33, stk. 9, er  

 indsat for at sikre, at der foretages boligfordeling for alle ejendomme,  

 der er samnoteret med vindmølleparceller, uden hensyn til hovedejendommens  

 størrelse og benyttelse.
E.3 § 33, stk. 10 Told- og skatteforvaltningen foretager fordeling af ejendomsværdien,  

 grundværdien og eventuelt fradrag i grundværdien for forbedringer i alle  

 andre tilfælde, hvor lovgivningen forudsætter en sådan fordeling (f. eks.  

 hvor brugeren af en del af en ejendom ifølge lovgivningen skal udrede  

 skatterne af den pågældende del af ejendommen), og der inden vurderingen  

 er fremsat begæring herom under meddelelse af de fornødne  

 oplysninger.
E.4 § 33 A Ejere af udlejningsejendomme med 3-6 beboelseslejligheder kan  

 under visse betingelser vælge at lade den lejlighed i ejendommen, som  

 de selv bebor, omfatte af ejendomsværdiskatten, jf.
EVSL §  

 4, nr. 6. Ejendomsværdiskatten træder i så fald i stedet for den  

 indkomstbeskatning, der ellers skulle finde sted på grundlag af  

 en ligningsmæssigt fastsat lejeværdi, jf.
SL § 4, stk. 1, litra b, 2.  

 pkt.
Det er dog en betingelse, at ejeren af den beboede  

 lejlighed anmoder om en vurdering efter VUL § 33 A.
Ejeren  

 skal senest den 1. oktober i det år, hvor vurderingen foreligger, give  

 told- og skatteforvaltningen meddelelse om, at den beboede lejlighed skal  

 være omfattet af ejendomsværdiskatten for det pågældende og for fremtidige  

 indkomstår.
Valget af at lade sig beskatte efter reglerne for  

 ejendomsværdiskat er altså bindende.
I udlejningsejendomme med 3-6 beboelseslejligheder, hvori mere end  

 én lejlighed var beboet af ejere den 27. april 1994, og som i  

 indkomståret 1999 var undergivet de dagældende regler i LL §  

 15 C om standardiseret lejeværdiberegning, er de lejligheder,  

 som ejerne beboede den 27. april 1994, omfattet af  

 ejendomsværdiskatten, jf.
EVSL § 4, nr. 7. Ejerne kan omfordele  

 lejlighederne i ejendommen, men antallet af lejligheder, der omfattes af  

 ejendomsværdiskatten, kan ikke forøges.
Hvis en ejer fraflytter sin  

 lejlighed i mere end to år, indgår denne lejlighed ikke længere i  

 det antal, der omfattes af ejendomsværdiskatten.
 Når der i en ejendom med mere end to beboelseslejligheder er mere end  

 én lejlighed, der bebos af en ejer, kan ejerne ikke nu vælge at lade deres  

 lejligheder omfatte af ejendomsværdiskatten.
I ejendomme med mere end to beboelseslejligheder, som ejes og bebos af  

 deltagerne i et boligfællesskab, jf. nedenfor, er de lejligheder, som  

 deltagerne har brugsret over, omfattet af ejendomsværdiskatten,  

 såfremt ejendommen i indkomståret 1999 var undergivet de dagældende  

 regler i LL § 15 C om standardiseret lejeværdiberegning, jf.
EVSL §  

 4, nr. 8. Fremtidige deltagere er bundet af boligfællesskabets  

 valg.
 De boligfællesskaber, som nævnes i EVSL § 4, nr. 8, er  

 boligsamejer, boliginteressentskaber, boligkommanditselskaber og andre  

 fællesskaber, der ikke udgør et selvstændigt skattesubjekt, og hvor der  

 til deltagelsen er knyttet en brugsret i ejendommen.
 Hvis en lejlighed ophører med at tjene som bolig for en deltager, vil  

 lejligheden ikke længere være omfattet af ejendomsværdiskatten.
For ejendomme, der omfattes af EVSL § 4, nr. 6, ansætter told- og  

 skatteforvaltningen en særskilt ejendomsværdi for den del af ejendommen,  

 der tjener til bolig for ejeren, og en særskilt ejendomsværdi for den  

 resterende del af ejendommen, jf.
VUL § 33 A, stk. 2. Summen  

 af boligværdien og værdien af den øvrige ejendom kan afvige fra  

 den ejendomsværdi, der ansættes for den samlede ejendom.
For ejendomme, der omfattes af EVSL § 4, nr. 7 og 8, ansætter  

 told- og skatteforvaltningen en særskilt ejendomsværdi for hver enkelt af  

 de lejligheder m. v., der tjener til bolig for en ejer af ejendommen, og  

 en særskilt ejendomsværdi for den resterende del af ejendommen, jf.
VUL §  

 33 A, stk. 2. Summen af boligværdierne og værdien af den resterende  

 ejendom kan afvige fra den ejendomsværdi, der ansættes for den  

 samlede ejendom.
Den særskilte ansættelse af ejendomsværdi for den del af ejendommen,  

 der tjener til bolig for en ejer, foretages, som om den pågældende  

 bolig var tinglyst som en selvstændig ejerlejlighed, jf.
VUL § 33 A,  

 stk. 3. Den særskilte ansættelse af ejendomsværdi for den del af  

 ejendommen, som ikke tjener til bolig for ejer, foretages, som om den  

 pågældende del af ejendommen var en selvstændig ejendom, jf.
VUL § 33 A,  

 stk. 4.
Ved anmodning om vurdering efter VUL § 33 A, stk. 2 og 3, skal der  

 betales et gebyr på et grundbeløb på 450 kr. for hver enkelt ansættelse,  

 jf.
VUL § 33 A, stk. 5. Beløbet reguleres efter PSL § 20.
E.5 Årsregulering VUL § 3 A ophæves med virkning fra og med indkomståret 2007. Sidste  

 gang der foretages årsregulering er pr. 1. oktober 2006.
Generel beskrivelse af retningslinierne for gennemførelsen af  

 årsreguleringen fremgår af afsnit  

 B.4 Ved årsreguleringen af fordelinger af grundværdien anvendes samme sats,  

 som ved reguleringen af den pågældende ejendoms grundværdi.
 De årsregulerede ejerboligværdier/boligværdier - herunder  

 stuehusværdier - fastsættes til samme procent af ejendomsværdi, som  

 ejerboligværdien/boligværdien udgjorde i basisniveauet.
 Den årsregulerede dækningsafgiftspligtige forskelsværdi fastsættes til  

 samme procent af den samlede forskelsværdi som i basisniveauet.
De årsregulerede fritagelser efter § 7 og § 8 i den kommunale  

 ejendomsskattelov fastsættes til samme procent af grundværdien minus  

 fradraget for forbedringer som i basisniveauet.
Grundværdi minus fradrag  

 for forbedringer i fremmed kommune årsreguleres på tilsvarende  

 måde.
