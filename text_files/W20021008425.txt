Landsskatteretskendelse af 19. april 2002 vedr. studieafgift  

 for Master of Public Health-uddannelse Klagen vedrører, at der ikke er indrømmet fradrag for udgift til  

 MPH-uddannelseskursus.
 Det fremgår af sagen, at klageren er uddannet læge og siden 1993  

 har været ansat som 1. reservelæge ved Arbejds- og Miljømedicinsk Klinik på X  

 hospital.
Arbejds- og Miljømedicinsk Klinik er en specialafdeling på X  

 hospital, der varetager det lægelige speciale Arbejdsmedicin.
Man foretager  

 udredning af arbejds- og miljømedicinske årsager til sygdom med henblik på  

 forebyggelse, samt uddannelse af læger, der er under uddannelse til  

 speciallæger i arbejds- og samfundsmedicin.
Klinikken foretager  

 patientundersøgelser og forskning med henblik på forebyggelse af sygdomme,  

 hvor  

 årsagen helt eller delvist skyldes arbejdsmiljø. Til disse undersøgelser  

 benyttes epidemiologiske undersøgelsesmetoder samt informationer om  

 befolkningens sundhedstilstand, herunder biologiske, fysiske, kemiske,  

 psykologiske og sociale påvirkninger.
Desuden anvendes kendskab til metoder  

 til  

 forebyggelse og sundhedsfremme, sundheds- og sygdomsbegreber, sundheds- og  

 sygdomsopfattelser, årsagsbegrebet, sundhedstilstand og udvikling i  

 befolkningsgrupper, interventionsmetoder og metoder til beskrivelse og  

 analyse  

 af befolkningens sundhedstilstand, sygelighed og funktionsevne.
Klagerens daglige arbejdsopgaver har bestået i udredning og  

 diagnosticering af sygdom, vurdering af årsagssammenhænge mellem påvirkninger  

 fra arbejdsmiljø og udvikling af sygdom eller symptomer og forslag til  

 forebyggelse og sundhedsfremme.
Klageren undersøger enkelte patienter eller  

 grupper af patienter med samme arbejdsforhold samt foretager  

 arbejdspladsvurderinger.
Litteratursøgning og fortolkning af  

 forskningsresultater indgår i arbejdsopgaverne.
Klageren har endvidere siden 1993 været ansat i en  

 deltidsstilling som undervisningsassistent i arbejds- og miljømedicin ved X  

 Universitet.
Ansættelsen omfatter undervisning af lægestuderende på 8.  

 semester  

 i arbejds- og miljømedicin.
Desuden har klageren undervist ergo- og  

 fysioterapeutstuderende i arbejdsmedicin.
 Klageren har erhvervet autorisation som læge den 30. juni 1982.  

 Følgende fremgår af studiestrukturen for medicinstudiet:
 Første del omfatter de basale medicinske fag, såsom kemi,  

 cellebiologi og psykologi og løber over 1 år.
Anden del løber over 1½ år og omhandler dels de integrerede  

 organkurser i anatomi, biokemi fysiologi og paraklinik, dels metodefagene;  

 statistik, epidemiologi, videnskabsteori, og sociologi, som ligger op til den  

 opgave, som skrives i løbet af del to.
På denne del gives tillige en  

 introduktion til hospitalsverdenen i form af kursus i kliniske færdigheder og  

 kommunikation som følges op af et klinisk grundkursus, hvor den studerende  

 oplever hospitalsverdenen indefra.
De resterende 2½ år, dvs. tredje og fjerde del, indeholder den  

 kliniske og parakliniske del af lægeuddannelsen.
Den kliniske undervisning  

 foregår dels i form af deltagelse i arbejdet på hospitalsafdelinger i det  

 storkøbenhavnske område, hvor den praktiske oplæring af de studerende foregår  

 samtidig med, at de studerende modtager undervisning i de forskellige  

 specialers arbejdsområder.
De opgaver, som de studerende vil udføre, vil typisk være  

 optagelse af sygejournaler og træning i genkendelse af sygdomsmønstre, som  

 giver den enkelte student en teknik til at stille diagnose-, undersøgelses-  

 og  

 behandlingsforslag.
Den kliniske undervisning har også form af mere  

 struktureret undervisning, som forelæsninger og klinikker med  

 patientdemonstration eller cases.
På hver afdeling er der tilknyttet en  

 tutor,  

 som fungerer som personlig vejleder for holdet.
Den kliniske del er opdelt i to dele, del tre og fire.
Del tre  

 omhandler selve grunduddannelsen indenfor medicin og kirurgi og er nomineret  

 til to år.
I løbet af de to år er studenten dels på 26 ugers ophold på et  

 hospital, dels undervises i fag som farmakologi, mikrobiologi m.m.
Fjerde og sidste del beskæftiger sig med den mere  

 specialeorienterede del af grunduddannelsen.
Det er her der undervises i  

 psykiatri, retsmedicin, børnesygdomme osv. Klageren har den 21. oktober 1997 gennemført uddannelsen som  

 speciallæge i arbejdsmedicin og samfundsmedicin med speciale i  

 arbejdsmedicin.
 Under uddannelsen har klageren gennemgået følgende delkurser:
Epidemiologi/statistik I Forvaltning/sundhedsøkonomi/organisations- og ledelsesteori I Forebyggelse Kommunikation Arbejdsmedicin Arbejdsskadeforsikring/revalidering/førtidspension I Medicinsk sociologi I Miljømedicin II Epidemiologi/statistik II Derudover har klageren deltaget i følgende kurser:
Kvalitative forskningsmetoder, gennemgået i 1993 Ph.d.-kursus i sundhedsvidenskab, Modul 3: Epidemiologisk  

 forskning, gennemgået i 1994 Spørgeskemaundersøgelse på ph.d. uddannelsesniveau, gennemgået i  

 1995 Klageren har i 1998 haft orlov og uddannelsesorlov og deltaget i  

 Master of Public Health uddannelsen (herefter MPH-uddannelsen) under Åben  

 Uddannelse ved Y Universitet.
Uddannelsen MPH er en tværfaglig uddannelse.  

 Formålet med uddannelsen er at give de studerende en videregående uddannelse  

 i  

 folkesundhedsvidenskab for derved at kvalificere dem til selvstændigt og på  

 videnskabeligt grundlag at medvirke til at forbedre befolkningens  

 sundhedstilstand gennem igangsættelse af, deltagelse i og evaluering af  

 forebyggende sundhedsfremmende programmer om befolkningens sundhed samt  

 deltagelse i planlægning og ledelse af sundheds- og socialvæsenet.
Uddannelsen udbydes ved Københavns Universitet og Århus  

 Universitet i samarbejde med Odense Universitet med et omfang, der svarer til  

 1½ års studenterårsværk.
Uddannelsen er tilrettelagt med 1 års undervisning  

 på  

 fuld tid og 1 års projektarbejde (et halvt årsværk).
 MPH-uddannelsen er tilrettelagt for studerende, der har  

 gennemgået en videregående samfundsfaglig, sundhedsfaglig eller anden  

 relevant  

 uddannelse på mindst bachelorniveau, samt dokumenteret videreuddannelse og  

 opnået relevant erhvervserfaring svarende til mindst to års fuldtidsarbejde.
 De MPH-studerende undervises af forskere fra universitetet og  

 andre uddannelsesinstitutioner, og de studerende arbejder ud fra den  

 videnskabelige tankegang (problemstilling, hypoteser, indsamling af data,  

 resultater,  

 diskussion).
MPH-uddannelsen består af kvalifikationsmoduler, der omfatter  

 basale sundheds- og samfundsfag, et introduktionsmodul der omfatter indføring  

 i  

 grundlæggende hovedtemaer i folkesundhedsvidenskab, 4 fællesmoduler omfattende Forskningsmetoder, levevilkår og sundhed, organisation, ledelse og økonomi i sundheds- og socialvæsenet  

 samt forebyggelse og sundhedsfremme og 5 valgfrie specialmoduler f.eks.
miljø og sundhed eller international sundhed og  

 katastrofebistand og Organisation, ledelse og økonomi i sundheds- og socialvæsenet, hvoraf vælges ét.
Sidst indeholder uddannelsen udarbejdelse af en rapport på 50  

 sider, hvor de studerende under vejledning enten selv har gennemført et  

 empirisk projekt eller har indsamlet og bearbejdet eksisterende  

 videnskabelige  

 undersøgelser.
Rapporten kan udfærdiges af en eller flere i samarbejde og  

 skal  

 ikke forsvares.
De teoretiske fag afsluttes med eksamen.
Ved fuldført studium  

 erhverves titlen MPH.
 Klageren har deltaget i følgende:
Introduktionsmodul (1 uges varighed) Kvalifikationsmodul (4 ugers varighed) Modul 1: Forskningsmetoder (6 ugers varighed) Modul 2: Levevilkår og sundhed (6 ugers varighed) Modul 3: Organisation, ledelse og økonomi i sundheds- og  

 socialvæsenet (6 ugers varighed) Valgfrit specialmodul: Organisation, ledelse og økonomi i  

 sundheds- og socialvæsenet (11 ugers varighed) En uge svarer til 15-20 timers undervisning.
Klageren har ikke deltaget i fællesmodulet Forebyggelse og  

 sundhedsfremme og har heller ikke skrevet masterafhandling.
Klageren  

 har  

 derfor heller ikke erhvervet titlen MPH.
Det fremgår endvidere af sagen, at der for hele MPH-uddannelsen  

 opkræves et beløb på 90.000 kr., beløbet erlægges i 4 rater af 22.500 kr.  

 Deltagelse i enkeltfag koster 15.000 kr. pr. fag.
Klageren har fremlagt  

 kvitteringer vedrørende deltagerbetaling for forår og efterår 1998. Begge  

 kvitteringer er på 22.500 kr.
Klagerens specialeforening har i sit efteruddannelsesprogram  

 omtalt MPH-uddannelsen som en kategori 1-aktivitet.
Det vil sige,  

 at  

 uddannelsen i relation til erhvervelse, vedligeholdelse og udvikling af  

 lægefaglig ekspertise sidestilles med deltagelse i videnskabelige kongresser  

 og  

 kurser med arbejds- og miljømedicinsk relevans.
 Klagerens arbejdsgiver har den 6. september 2001 afgivet  

 følgende udtalelse:
A deltog i 1998 under orlov på kurser i uddannelsen til Master  

 of Public Health i Y (MPH). MPH-uddannelsen indeholder en række metodefag,  

 som  

 anvendes i det daglige arbejde på en Arbejds- og Miljømedicinsk Klinik og  

 derfor  

 anbefales som ajourføring af kompetencen.
I 1998 havde afdelingen ingen  

 kursusbudget, men midler måtte søges eksternt.
På den baggrund kunne  

 afdelingen  

 i 1998 ikke bidrage med økonomisk støtte til den pågældende  

 kursusdeltagelse. De stedlige skattemyndigheder har nægtet klageren fradrag for  

 kursusudgifterne.
 Til støtte herfor har de stedlige skattemyndigheder anført, at  

 det kursus, som klageren har deltaget i, har været en kvalificerende og  

 kompetencegivende uddannelse på et højt fagligt niveau.
 De stedlige skattemyndigheder har lagt vægt på uddannelsens  

 længde sammenholdt med aflæggelsen af speciale, og mener at disse forhold  

 tilsammen indebærer, at MPH-uddannelsen ikke alene ajourfører og  

 vedligeholder  

 klagerens faglige viden, men tillige udvider klagerens vidensområde således,  

 at der er tale om videreuddannelse.
 De stedlige skattemyndigheder har endvidere lagt vægt på, at  

 klagerens arbejdsgiver ikke har ønsket at yde tilskud til uddannelsen.
 Klageren har påstået fradrag for hele kursusudgiften.
 Til støtte herfor har klageren bl.a. anført, at kurset ikke har  

 givet hende større kompetence eller mulighed for anden ansættelse.
Klageren har anført, at kurset anbefales af hendes  

 specialeforening, og at hele kursusafgiften på 90.000 kr. samt fuld løn under  

 et helt MPH-uddannelsesforløb på 2 år i andre dele af landet betales af  

 arbejdsgiver.
Endvidere er klageren blevet opfordret til at deltage i  

 relevante  

 kurser, men X hospital har grundet manglende midler ikke haft mulighed for at  

 betale for disse kurser.
Klageren har dog opnået at få orlov uden løn under  

 deltagelse i MPH-uddannelsen, hvilket er usædvanligt.
Klageren har endvidere anført, at kurset ikke er af længere  

 varighed, men alene svarer til længden af et speciallægekursus på ca. 18  

 uger,  

 som klageren tidligere har deltaget i.
Det er fremhævet, at hun ikke har  

 erhvervet et speciale under MPH-uddannelsen, da arbejdsgiveren ikke fandt det  

 relevant at give orlov til dette.
Endelig har klageren anført, at hendes speciallægeforening og  

 MPH er langt i en forhandling om at lade de udvalgte dele af MPH-uddannelsen,  

 som klageren har deltaget i, indgå som en væsentlig del af den teoretiske del  

 af speciallægekurset, som klageren allerede har deltaget i.
Kursets varighed  

 forventes at blive 16-18 uger, og de deltagende læger vil både få  

 kursusudgiften betalt og løn under kurset.
Landsskatteretten finder  

  

 ,  

 at klagerens deltagelse i det omhandlede MPH-kursus ikke kan anses for at gå  

 ud  

 over rammerne for ajourføring og vedligeholdelse af hendes tidligere  

 erhvervede  

 uddannelse.
Der er herved henset til de på kurserne omhandlede emner  

 sammenholdt med den af klageren erhvervede speciallægeuddannelse i  

 arbejdsmedicin.
Der er endvidere henset til, at kurserne ved MPH-uddannelsen  

 anbefales af speciallægeforeningen som en relevant efteruddannelsesmulighed  

 inden for dette felt.
 Retten finder videre, at kurserne har en sådan konkret og  

 direkte tilknytning til klagerens indkomsterhvervelse som 1. reservelæge ved  

 Arbejds- og Miljømedicinsk Klinik på X hospital, at udgifterne hertil kan  

 anses  

 for fradragsberettigede i henhold til statsskattelovens § 6, stk. 1, litra a  

 og  

 ligningslovens § 9, stk. 1. Der er herved henset til, at klageren har haft  

 orlov og uddannelsesorlov i forbindelse med deltagelsen i kursusforløbet og  

 det  

 oplyste om, at arbejdspladsens kursusmidler var begrænsede.
 Den påklagede ansættelse vil herefter være at nedsætte med  

 45.000 kr.  4.000 kr., eller 41.000 kr., jf. statsskattelovens § 6,  

 stk. 1, a,  

 og ligningslovens § 9, stk. 1.
