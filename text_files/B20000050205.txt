Bekendtgørelse om sanktion til  

 medlemmer af en arbejdsløshedskasse I medfør af § 87, stk. 7, og § 87 a, stk. 3, i  

 lov om arbejdsløshedsforsikring m.v., jf. lovbekendtgørelse nr.  

 592 af 14. juli 1999, som ændret ved lov nr. 334 af 17. maj 2000,  

 fastsættes efter forhandling med Landsarbejdsrådet:
Anvendelsesområde og begreber § 1. Denne bekendtgørelse skal anvendes,  

 når et medlem eller et tidligere medlem af en a-kasse ved svig med  

 urette har beholdt, har fået eller forsøgt at få udbetalt  

 en ydelse fra a-kassen.
Den skal også anvendes, når medlemmet  

 eller et tidligere medlem ved uagtsomhed med urette har beholdt eller har  

 fået udbetalt en ydelse fra a-kassen.
Bekendtgørelsen anvendes  

 ikke på kursusgodtgørelse.
 Stk. 2. Bekendtgørelsen anvendes også, når  

 et medlem med rette har fået ydelser, men forudsætningerne for  

 udbetalingen senere brister, og medlemmet ved svig eller uagtsomhed beholder  

 ydelserne.
 Stk. 3. Bekendtgørelsens §§ 2-7 skal også  

 anvendes, når et medlem ved svig eller uagtsomhed med urette har  

 fået udbetalt dagpenge efter artikel 69 i forordning (EØF) nr.  

 1408/71.
 § 2. Sanktionen ved svig og uagtsomhed er en  

 effektiv karantæne bortset fra gentagelsestilfælde, jf.  

 § 5.
 Stk. 2. En effektiv karantæne betyder, at retten til  

 ydelser, bortset fra kursusgodtgørelse og dagpenge under ferie,  

 bortfalder for et antal timer, hvor der ellers ville være ret til  

 ydelser fra a-kassen.
 Stk. 3. En effektiv karantæne regnes fra  

 konstateringstidspunktet.
 Stk. 4. Er karantænen ikke udstået senest 2  

 år efter dens ikrafttræden, bortfalder den.
Stk. 5. Er medlemmet pålagt flere karantæner i  

 medfør af §§ 4 og 6, skal den karantæne, der forældes  

 først, afvikles først.
En karantæne efter §§ 4 og 6  

 kan ikke afvikles i perioder, hvor et medlem afvikler karantæne efter  

 reglerne i lovens § 63, stk. 5, § 68, stk. 5 eller  

 § 78, stk. 6.
Procedure ved mistanke om svig og uagtsomhed § 3. Bliver en a-kasse bekendt med forhold, der  

 gør det sandsynligt, at et medlem med forsæt eller ved  

 uagtsomhed med urette har fået ydelser fra a-kassen, skal den standse  

 udbetalingerne fra konstateringstidspunktet.
A-kassen skal give medlemmet  

 særskilt afgørelse herom og begrunde, at udbetalingerne er  

 stoppet.
 Stk. 2. Når a-kassen har truffet en afgørelse om  

 sagens realitet og sendt indstilling om sanktion for svig til direktoratet,  

 skal den stille udbetalingerne af ydelser i bero i overensstemmelse med  

 indstillingen.
Svig § 4. Har medlemmet begået svig, skal  

 medlemmet have en effektiv karantæne.
Karantænen kan højst  

 udgøre 962 timer.
Stk. 2.Karantænen beregnes ved at omregne  

 tilbagebetalingsbeløbet til timer.
Det sker ved at dividere  

 beløbet med den omregningssats, der gælder på  

 konstateringstidspunktet.
Medlemmet skal herefter have en effektiv  

 karantæne på 3,5 gange det beregnede timetal, dog mindst 37  

 timer.
Karantænen rundes op til nærmeste hele tal.
 Stk. 3. Ved forsøg på svig skal medlemmet have en  

 effektiv karantæne på 37 timer.
 Stk. 4. Foreligger der komplot eller dokumentfalsk, skal  

 medlemmet have en effektiv karantæne på 962 timer.
 Stk. 5. Foreligger der objektivt konstaterbare forhold, der  

 kan betragtes som formildende omstændigheder, skal en sanktion efter  

 stk. 1- 4, nedsættes med 1/3. Karantænen rundes op til  

 nærmeste hele tal.  Det er en betingelse, at medlemmet har  

 tilbagebetalt gælden eller har indgået et skriftligt frivilligt  

 forlig om tilbagebetaling.
Gentagelsestilfælde § 5. Et medlem, der tidligere er blevet  

 pålagt en sanktion for svig, og som på ny gør sig skyldig  

 i svig, skal slettes for svig.
Det gælder dog kun, hvis der ikke er  

 gået mere end 5 år fra direktoratets tidligere afgørelse  

 om svig til forseelsestidspunktet for det senere forhold.
Uagtsomhed § 6. Ved uagtsomhed skal medlemmet have en  

 effektiv karantæne, der højst kan udgøre 37 timer.
 Stk. 2.Har medlemmet uagtsomt fået et beløb, der  

 højst udgør 25 gange den maksimale dagpengesats for  

 fuldtidsforsikrede på konstateringstidspunktet, skal medlemmet have en  

 effektiv karantæne på 20 timer.
 Stk. 3. Har medlemmet uagtsomt fået et beløb, der  

 højst udgør 2 gange den maksimale dagpengesats for  

 fuldtidsforsikrede på konstateringstidspunktet, skal medlemmet ikke  

 have nogen effektiv karantæne.
Forældelse i forhold til at pålægge  

 sanktion § 7. En forseelse sanktioneres ikke, når der  

 er gået mere end 5 år regnet fra forseelsens ophør til  

 konstateringen af denne.
Politianmeldelse § 8. A-kassen skal efter pålæg fra  

 direktoratet anmelde medlemmet til politiet for overtrædelse af  

 straffeloven, når direktoratet har truffet afgørelse om, at  

 medlemmet skal have en effektiv karantæne for svig.
Det skal som  

 udgangspunkt ske, når tilbagebetalingsbeløbet er større  

 end 25 gange den maksimale dagpengesats for fuldtidsforsikrede.
Ved komplot  

 og dokumentfalsk, jf. § 4, stk. 4, og ved slettelse for svig i  

 medfør af § 5 skal der altid ske anmeldelse til politiet.
 Stk. 2. Når der er afsagt dom i sagen, eller  

 anklagemyndigheden har opgivet påtale, skal a-kassen straks underrette  

 direktoratet herom.
 Ikrafttræden mv.
 § 9. Bekendtgørelsen træder i kraft  

 den 1. juli 2000.
 Stk. 2. Bekendtgørelsen har virkning for alle sager om  

 sanktion, hvor der ikke er truffet endelig administrativ afgørelse  

 før den 1. juli 2000.
 Stk. 3. Den i § 5 fastsatte grænse på 5  

 år i gentagelsestilfælde er dog kun 2 år for gentagen svig, der er begået forud for 1. juli  

 2000.
 Stk. 4. Samtidig ophæves:
 1)	Bekendtgørelse nr. 772 af 7. oktober 1997 om sanktioner i  

 forbindelse med uberettiget modtagelse af ydelser fra en  

 arbejdsløshedskasse.
 2)	Bekendtgørelse nr. 1135 af 22. december 1997 om ændring  

 af bekendtgørelse om sanktioner i forbindelse med uberettiget  

 modtagelse af ydelser fra en arbejdsløshedskasse.
 § 10. Der udarbejdes en vejledning til  

 bekendtgørelsen.
