(Til samtlige til eksport af fersk kød  

 og kødprodukter autoriserede virksomheder samt dyrlægerne ved disse) Fra de østtyske myndigheder har man modtaget oplysning om, at vilkårene  

 for import af svinekød er ændret, således at det blandt andet skal  

 attesteres, at de dyr, hvorfra kødet hidrører, stammer fra besætninger, hvori  

 der i de sidste seks måneder ikke er forekommet tilfælde af Aujeszkys sygdom.
 Eksport må derfor kun finde sted, såfremt slagteriet kan sikre - og  

 overdyrlægen stå inde for - at der ikke i partiet indgår svin, som stammer  

 fra besætninger, som inden for de sidste seks måneder har haft udbrud af  

 sygdommen.
 I vedlagte bilag er anført de besætningsejere i Jylland, hos hvem der  

 inden for de sidste 6 måneder er konstateret udbrud.
 Slagterierne og dyrlægerne vil blive underrettet om fremtidige udbrud i  

 Jylland.
 Af hensyn til ovennævnte attestation kan eksport kun ske direkte fra  

 slagteriet og således hverken fra opskæringsvirksomheder eller frysehuse.
 På grund af den særligt ustadige situation i området omkring Herning kan  

 der indtil videre ikke eksporteres svinekød til Østtyskland fra Herning  

 Svineslagteri.
De krævede supplerende attestationer fremgår af nedenstående, som skal  

 angives bagsiden af oprindelses- og sundhedsattest, form.
K.K. 1700-1973, med  

 embedsstempel, dato og underskrift.
 P.V.V.
K.
Andreasen (Endvidere attesteres at:
 1. kødet ikke indeholder konserveringsmidler eller  

 farvestoffer, og at det ikke er behandlet med ioniserende eller ultravilet  

 bestråling.
2. det i henhold til dansk lovgivning er forbudt at  

 anvende stilbener og thyreostatika, og at det på grundlag af resultaterne af  

 foretagne stikprøveundersøgelser kan antages som sikkert at kødet på ingen  

 måde indeholder stoffer med hormonale eller antihormonale egenskaber (bortset  

 fra den i kød naturlige forekomst) eller med antibiotiske eller  

 kemoterapeutiske egenskaber.
I henhold til det for myndighederne foreliggende  

 er de slagtedyr, hvorfra køder stammer, ikke tilført naturlige eller  

 syntetiske østrogener, heller ikke umiddelbart før slagtningen.
 3. oprindelseslandet i 12 måneder har været fri for  

 eksotiske typer af mund- og klovesyge og for afrikansk svinepest.
4. der ikke er forekomme mund- og klovesyge af typerne  

 A, O og C eller SVD (smitsomt blæreudslet hos svin) - i 12 mdr. i de pågældende dyrs oprindelsesbesætninger og på de  

 involverede slagte- og opskæringsvirksomheder, - i 6 mdr. i områderne med en radius på 30 km omkring  

 oprindelsesbesætningerne samt slagte- og opskæringsvirksomhederne.
5. der ikke er forekommet svinepest, TGE (overførbar  

 gastroenteritis) eller Teschen disease (smitsom svinelammelse) - i 6 mdr. i de pågældende dyrs oprindelsesbesætninger og på de  

 involverede slagte- og opskæringsvirksomheder, - i 3 mdr. i områderne med en radius på 10 km omkring  

 oprindelsesbesætningerne samt slagte- og opskæringsvirksomhederne.
 6. de svin, hvorfra ovennævnte kød hidrører, stammer  

 fra besætninger, hvori der i de sidste 6 mdr. ikke er forekommet tilfælde af  

 Aujeszkys sygdom.
 7. oprindelsesbesætningerne for de dyr, hvorfra kødet  

 stammer, i 3 år har været fri for trikinose.
 8. kødet er trikinundersøgt med negativt resultat.
 9. kødet er mærket med eksportlandets statsligt  

 tilladte eksportstempel.
