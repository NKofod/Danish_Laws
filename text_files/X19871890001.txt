 En hotelejer, der drev en diskoteksvirksomhed, som bortforpagtedes  

 uden for sæsonen måtte anses for at drive to virksomheder.
 Investeringsfondsmidler kunne anvendes til forlods afskrivning på  

 driftsmidler til brug i diskoteket, men ikke i forbindelse med ombygning af  

 hotellet, da arbejdskravet i så fald skulle være opfyldt i den virksomhed,  

 der bestod i bortforpagtning.
Kan hotelejer H anvende investeringsfondsmidler i forbindelse med en  

 sæsondreven diskoteksvirksomhed, selvom denne bortforpagtes uden for sæsonen? Omstændighederne var:
H er medejer af et hotel i Y-købing.
Restaurationsafdelingen og  

 værelsesudlejningen er bortforpagtet fra 1. april 1987 for en årlig leje på  

 ca. 350.000 kr.
H og hans medinteressent driver hotellets diskotek som en  

 sæsonforrentning, der indtjente ca. 630.000 kr. i 1986.
Diskoteket påtænktes bortforpagtet i tiden 1. oktober 1987 til 19. juni  

 1988 med henblik på åbning af diskoteket fredag og lørdag.
Lejen skal udgøre  

 ca. 200.000 kr.
H ønsker bindende forhåndsbesked om, hvorvidt dette vil  

 medføre krav om aktiv deltagelse i diskotekets virksomhed hele året, for at  

 der vil kunne anvendes investeringsfondsmidler til forlods afskrivning på  

 ombygningsudgifter.
 Ligningsrådet svarede, at H drev 2 virksomheder, nemlig bortforpagtning af  

 ejendom og virksomheder samt diskotek.
 Arbejdskravet skulle således være opfyldt i denne virksomhed, der bestod i  

 bortforpagtning, for at forlods afskrivning kunne ske ved ombygning m.v. af  

 hotellet.
 Investeringsfondsmidler kunne anvendes til forlods afskrivning på  

 driftsmidler til brug i diskoteket.
