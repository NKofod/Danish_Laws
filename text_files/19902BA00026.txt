Nr BSF 26 Forslag til folketingsbeslutning om at erstatte børnefamilieydelsen med et  

 ekstra statsligt personfradrag til modtagerne Fremsat af Lykketoft (S) Hans Erenbjerg (S) Ove Fich (S) Pia Gjellerup (S)  

 Klaus Hækkerup (S) Karen Jespersen (S) Anne-Marie Meldgaard (S) Lone Møller  

 (S) Stavad (S) Mimi Jakobsen (CD) Bente Juncker (CD) den 5. februar 1991 Folketinget opfordrer regeringen til senest den 1. april 1991 at fremsætte lovforslag til ikrafttræden den 1. januar 1992 med følgende indhold:
 1. Lov om børnefamilieydelse ophæves.
 2. Personskatteloven ændres, så de personer, der efter gældende regler  

 modtager børnefamilieydelse, i stedet opnår den samme aflastning ved et  

 ekstra statsligt personfradrag.
 3. Personer, der ikke kan udnytte det ekstra personfradrag ved modregning  

 i deres øvrige personlige skatter, skal fortsat have adgang til kontant  

 udbetaling eller have adgang til at få beløbet modregnet i skattebetalingen  

 hos eventuel ægtefælle.
Bemærkninger til forslaget Børnefamilieydelsen er indført som del af skattereformaftalen i 1985.
 De daværende forligspartier betragtede ydelsen som en slags negativ skat.  

 Det er årsagen til, at ydelsen konteres som negativ indtægt på finanslovens §  

 38 om skatter og afgifter.
Men alligevel sker udbetalingen kontant og kvartalsvis.
Derfor opfattes  

 ydelsen ikke i den offentlige debat som et tillæg til forældrenes  

 personfradraag.
I forskellige statistiske opgørelser indregnes udgiften til  

 børnefamilieydelse som en del af udgiftstrykket i stedet for - som det  

 retteligt burde opfattes - en reduktion i skattetrykket.
 Netop fordi ydelsen for befolkningen fremstår som en kontant  

 overførselsindkomst, rejses tid efter anden fra forskelligt hold tanker om  

 aftrapning af ydelsen ud over en vis familieindkomst.
En sådan graduering ville give et endda yderst beskedent merprovenu, hvis  

 den ikke skal ramme typiske børnefamilier med to indkomster.
Det har  

 imidlertid hele tiden været det udtrykkelige formål med børnefamilieydelsen,  

 at den helt og fuldt skulle komme denne familietype til gode.
Det skal i  

 denne forbindelse erindres, at den ens børnefamilieydelse til alle virkede  

 som en rimelig målrettet kompensation for familier, der mistede en del af  

 rentefradragets værdi ved skattereformens ikrafttræden fra 1987.
En indtægtsgraduering af børnefamilieydelsen, der omfatter mere end  

 beløbsmæssigt helt ubetydelige grupper, vil også være ensbetydende med en  

 forøgelse af samspilsproblemerne mellem høje marginalskatter og aftrapning af  

 ydelser med stigende indkomst.
Derved ville man modvirke de igangværende  

 bestræbelser på at mildne disse samspilsproblemer.
 Omlægning fra børnefamilieydelse til højere skattemæssigt bundfradrag vil  

 derimod standse en sådan diskussion.
 Den helt overvejende del af modtagerne af børnefamilieydelse har  

 egenindkomst, der er tilstrækkelig stor til at udnytte det ekstra  

 personfradrag ved modregning i skatten.
For de forholdsvis få, hvor dette ikke er tilfældet, bør uudnyttet  

 fradragsværdi udbetales.
Dette kan ske i de tilfælde, hvor  

 forskudsregistreringen viser, at der ikke er plads til modregning i  

 skattebetalingen.
I øvrige tilfælde må udbetalingen ske efter reglerne om  

 overskydende skat.
