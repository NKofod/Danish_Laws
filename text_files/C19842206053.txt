I august 1983 etableredes en pulje af 25 5-årige stipendier som  

 forskningsprofessor med udgangspunkt i en af Planlægningsrådet for  

 forskningen (PRF) foreslået procedure.
Følgende nærmere retningslinier for  

 ordningens administration er udarbejdet af undervisningsministeriet (jfr.  

 retningslinier af 30. november 1983 og nærværende reviderede retningslinier  

 af 20. juli 1984).
1. Formål Ordningen har til formål at give særligt talentfulde forskere bedre  

 forskningsmuligheder.
Puljen kan bl.a. gøre det muligt at ansætte forskere,  

 der ellers ville have forladt Danmark, eller allerede har gjort det, og den  

 kan medvirke til at styrke eksisterende forskningsmiljøer.
 Stipendierne tildeles fortrinsvis yngre forskere, der inden for de seneste  

 år har demonstreret en så usædvanlig originalitet og kvalitet, at de må anses  

 for at være i international særklasse, og som synes at stå foran et  

 forskningsmæssigt gennembrud, der vil kunne støttes ved tildeling af et  

 stipendium.
 For at opfylde formålet er det væsentligt, at stipendiepuljen kan udnyttes  

 fleksibelt, når der viser sig behov for det.
2. Omfang Puljen af 25 stipendier opbygges over en femårig periode, idet der årligt  

 fra 1983 frigives 5 stipendier til besættelse.
Ordningen opbygges således:
 Udgifterne ved ordningen opføres på tilskudskonto § 20.09.01.53.04  

 Forskningsprofessorater (Forskningssekretariatets konto) Tilskuddet reguleres  

 i overensstemmelse med den almindelig pris- og lønudvikling.
3. Titel Forskningsprofessor i (individuel angivelse af fagområde).
4. Tildeling Beslutning om tildeling af stipendier som forskningsprofessor træffes af  

 undervisningsministeren efter indstilling fra PRF.
Procedure vedrørende  

 forslag, bedømmelse cg indstillinger er nærmere beskrevet under punkt 8  

 nedenfor.
Stipendietildelingen sker for fem år som almindelig norm.
Forlængelse kan  

 under særlige omstændigheder søges senest et halvt år før stipendieperioden  

 udløber.
Ansøgningen indsendes til PRF, som efter høring af det/de relevante  

 forskningsråd indstiller eventuel forlængelse til undervisningsministeriet.
 5. Stipendiets størrelse m.v .
 Stipendierne fastsættes med udgangspunkt i lønnen for professorer i  

 lønramme 37 med sædvanlige tillæg.
 For tjenestemænd, der opnår orlov i forbindelse med stipendier, vil  

 undervisningsministeriet være indstillet på at søge tilslutning til, at  

 orlovsperioden medregnes ved optjening af tjenestemandspension.
6. Arbejdssted Forskningsprofessorerne knyttes til relevante institutter ved  

 universiteter og højere læreanstalter eller andre forsknings- institutioner  

 med et egnet forskningsmiljø. Der træffes mellem det indstillede  

 forskningsråd og den pågældende institution aftale om bl.a. anvendelse af  

 forskningsfaciliteter, service og arbejdsforpligtelser ud over  

 forskningsforpligtelsen, jfr. punkt 7 nedenfor.
 Der ydes tilskud på årligt indtil 300.000 kr. (januar 1982 prisniveau) til  

 hvert forskningsprofessorat med henblik på annuum, medhjælp, apparatur,  

 rejser m.v., dog med mulighed for ydelse af et højere beløb i særlige  

 tilfælde.
Det pågældende forskningsråd afgiver indstilling om driftsmidlernes  

 størrelse til PRF i forbindelse med tildeling af stipendium.
De årlige  

 budgetter forelægges af den pågældende forskningsprofessor for  

 forskningsrådet til udtalelse, jfr. pkt. 9. Meddelelse af bevilling af  

 driftsmidler gives af forskningssekretariatet efter PRF's bestemmelse, idet  

 forskningsrådene efter sædvanlig praksis kan godkende eventuelle justeringer  

 i bevillingens anvendelse.
Tilskuddene administreres efter de samme regler,  

 som gælder for institutionernes administration af private tilskuds- og  

 fondsmidler samt forskningsrådsmidler efter de normale retningslinier for  

 ydede tilskud.
7. Arbejdsforpligtelser og andre vilkår Ud over forskningsforpligtelsen træffes individuelt aftale med  

 arbejdsstedet om samarbejdet, f.eks. om videregående forskeruddannelse og  

 større forskningsprojekter, således at den pågældende forskningsprofessor i  

 så høj grad som muligt kan styrke det pågældende fagområdes forskningsmiljø.
Hvad angår vilkår i øvrigt forventes de nærmere fastlagt i aftale  

 (protokollat m.v.) med Akademikernes Centralorganisation.
Der henvises  

 desuden til Punkt 8.3 nedenfor.
8. Forslag, bedømmelse m.v. og indstillinger 8.1 Forslag Forslag fra bl.a. institutioner, videnskabelige selskaber og individuelle  

 forskere samt eventuelle ansøgninger fra enkeltpersoner indsendes (uden brug  

 af særlige skemaer) i 16 eksemplarer til det/de forskningsråd, der  

 sædvanligvis yder støtte til det pågældende fag.
Forslaget må indeholde  

 oplysning om den foreslåede persons navn, adresse, nuværende arbejdssted samt  

 den institution, som den pågældende foreslås tilknyttet.
Endvidere må der,  

 med udgangspunkt i forskningsprofessoraternes særlige formål, være en kort  

 beskrivelse af den foreslåedes videnskabelige kvalifikationer, betydningen af  

 det omhandlede forskningsområde samt et kortfattet forskningsprogram,  

 udarbejdet af den foreslåede person.
Forskningsmulighederne i det foreslåede  

 miljø bør beskrives.
Udvælges den pågældende til faglig bedømmelse, vil der  

 blive anmodet om supplerende oplysninger.
Accept fra den foreslåede person  

 skal vedlægges.
 Forslag, som ikke opfylder disse krav, vil ikke komme i betragtning.
Stipendierne opslås een gang årligt med en frist for indsendelse af  

 forslag/ansøgninger på mindst 1 måned.
Forskningsrådene kan herudover efter  

 aftale med PRF opslå stipendier som forskningsprofessor inden for afgrænsede  

 videnskabelige områder eller i særlige tilfælde, ligeledes efter aftale med  

 PRF, opfordre en person til at lade sig indstille til stipendium.
Der må ikke gives oplysninger om individuelle forhold, herunder  

 navnelister over stillede forslag, hverken til offentligheden eller til andre  

 ansøgere.
Undtagelser herfra er følgende:
 Fakultetsråd/fagråd/konsistorium (det organ, som ifølge institutionens  

 statut ser almindelige professoratsbedømmelser) får adgang til at se  

 professorbedømmelserne af de kandidater, der skal forhandles om med den  

 pågældende institution.
 Ansøgere, som er blevet professorbedømt, kan få oplysning om, hvorvidt de  

 er blevet indstillet til PRF og i givet fald om deres placering på listen.  

 Alle kan få oplyst, hvor mange kandidater hvert enkelt råd har indstillet.
 8.2 Bedømmelsesudvalg.
Forskningsrådene udvælger blandt de indkomne forslag et mindre antal til  

 særlig bedømmelse.
De således udvalgte kandidaters kvalifikationer bedømmes  

 ved, at forskningsrådene nedsætter særlige bedømmelsesudvalg, som anmoder  

 kandidaten om forelæggelse af dennes videnskabelige arbejder m.v.
 Bedømmelsesudvalg sammensættes af normalt 3 kompetente forskere, hvoraf  

 højst en bør være medlem af det forskningsråd, der nedsætter udvalget.  

 Udvalgets sammensætning meddeles den foreslåede kandidat med en  

 indsigelsesfrist på mindst 8 dage.
Ingen kan udpeges til bedømmelsesudvalg, når der foreligger  

 omstændigheder, der er egnet til at skabe tvivl om den pågældendes  

 upartiskhed.
F.eks. kan man ikke være medlem af et bedømmelsesudvalg, hvis  

 man har stillet forslag om den pågældende kandidat, ligesom man ikke kan være  

 medlem af et bedømmelsesudvalg, hvis man er tilknyttet det institut, hvor  

 kandidaten ønsker at arbejde som forskningsprofessor.
Bedømmelsesudvalget har alene til opgave at tage stilling til den  

 pågældendes faglige kvalifikationer, herunder om forskningen er i  

 international særklasse.
Med henblik på en ensartet vurdering anmodes  

 bedømmelsesudvalget om at besvare følgende to spørgsmål:
- Anses kandidatens forskningsindsats for fremragende i henseende til  

 kvalitet og originalitet? - Er kandidaten klart kvalificeret til en professorstilling ved et  

 universitet med internationalt ry inden for det pågældende forskningsområde? Bedømmelsesudvalgets indstilling kan kun nyde fremme, såfremt den er  

 afgivet i enstemmighed.
Udvalgets indstilling udarbejdes inden for en tidsfrist, der fastsættes af  

 det pågældende forskningsråd efter aftale med PRF.
Indstillingen meddeles  

 kandidaten med en indsigelsesfrist på mindst 8 dage.
 8.3 Forhandling med institutionen.
Når der foreligger en positiv bedømmelse fra bedømmelsesudvalget, og når  

 PRF har udvalgt de kandidater, som skal indstilles, retter forskningsrådet  

 henvendelse til den institution, som den pågældende skal knyttes til, hvis  

 stipendiet tildeles, med henblik på en skriftligt udformet, detaljeret aftale  

 om vilkårene for eventuel tilknytning af den pågældende til instituttet som  

 forskningsprofessor.
Ligeledes aftales andre forhold i forbindelse med  

 tilknytningen til forskningsmiljøet, herunder - efter behov - genbesættelse  

 af en eventuel ledigbleven, fast stilling.
 8.4. Indstillinger.
 Forskningsrådene afgiver begrundede indstillinger til PRF - normalt een  

 gang årligt - om tildeling af stipendier.
Bedømmelsesudvalgenes indstillinger lægges til grund for hvert  

 forskningsråds begrundede og prioriterede indstilling til PRF.
Med disse  

 indstillinger følger forslag om størrelse af tilskud og aftaler i øvrigt med  

 arbejdsstedet.
 PRF foretager herefter en indbyrdes prioritering af forskningsrådenes  

 indstillinger og afgiver en samlet indstilling til undervisningsministeren.
9. Rapportering Forskningsprofessorerne indsender årligt pr. 1. november til det  

 pågældende forskningsråd en kort rapport samt et budgetforslag for det  

 kommende finansår.
 Ved stipendiets ophør indsendes en endelig rapport til forskningsrådet om  

 virksomheden i stipendieperioden.
10. Videreførelse af igangværende forskning Inden udløbet af det enkelte stipendium tager det indstillende  

 forskningsråd stilling til, om den pågældende forskning bør søges videreført.  

 I bekræftende fald optages forhandling med den pågældende institution eller  

 andre egnede institutioner herom.
11. Revision af ordningen, justeringer Senest i 1988 afgiver PRF en rapport til undervisningsministeren om  

 ordningen.
Ministeren træffer herefter beslutning om dens eventuelle  

 videreførelse.
 PRF foretager endvidere hvert år pr. 1. juni en vurdering af behovet for  

 justeringer af retningslinierne.
 P.m.v.
 e.b.
Jørgen Knudsen Eksp. sekr.
