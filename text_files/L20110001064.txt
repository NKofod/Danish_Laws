Bekendtgørelse om aftale af 1. september 2010 med Albanien om udviklingssamarbejde Den 1. september 2010 undertegnedes i Tirana en overenskomst mellem Kongeriget Danmarks regering og Republikken Albaniens regering om udviklingssamarbejde.
 Overenskomstens formål er at styrke de retlige og institutionelle rammer for det udviklingsmæssige samarbejde.
 Overenskomsten regulerer de generelle vilkår for udviklingssamarbejdet såsom parternes gensidige forpligtelser, herunder beskyttelse af personel samt visse forhold vedrørende skatter og afgifter.
 Teksten til overenskomsten, som i medfør af dennes artikel X trådte i kraft den 1. marts 2011, kan fås ved henvendelse til Udenrigsministeriet.
