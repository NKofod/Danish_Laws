 Foruden de i udenrigsministeriets bekendtgørelse nr. 26 af 11. april 1950,  

 Lovtidende C, angivne lande har følgende lande deponeret deres  

 tiltrædelsesdokumenter til konventionen om de særlige institutioners  

 rettigheder og immuniteter, godkendt af De Forenede Nationers  

 plenarforsamling den 21. november 1947: Belgien, Cambodia, Chile, Ecuador,  

 Finland, Forbundsrepublikken Tyskland, Ghana, Guatemala, Haiti, Irak,  

 Italien, Jordan, Jugoslavien, Libyen, Luxembourg, Marokko, Nepal (har alene  

 deponeret sit tiltrædelsesdokument hos verdenssundhedsorganisationens  

 generaldirektør), Nicaragua, Pakistan, Philippinerne, Sverige, Thailand,  

 Tunis, Ægypten og Østrig.
Italien har taget forbehold dels om, at fritagelse for retsforfølgning for  

 de særlige institutioners ejendele og aktiver kun vil blive givet i henhold  

 til konventionens art.
III, stk. 4, forsåvidt en sådan fritagelse gives  

 fremmede stater i henhold til folkeretten og dels om, at de rettigheder,  

 immuniteter og fritagelser, der omtales i art.
IV, stk. 21, vil blive  

 tilstået en embedsmand af italiensk nationalitet med de samme begrænsninger,  

 som i henhold til folkeretten anvendes på diplomatiske repræsentanter af  

 italiensk nationalitet.
Ifølge et af Belgien taget forbehold omfatter  

 tiltrædelsen ikke Belgisk Kongo og Ruanda-Urundi.
 Udenrigsministeriet, den 30. juni 1959.
 P.M.V.
M.G.I.
Melchior.
