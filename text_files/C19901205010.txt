(Til stiftsøvrighederne) Medfølgende cirkulære om arbejdstidsnedsættelsen for kirke- og  

 kirkegårdsfunktionærer m.fl. pr. 1. september 1990 bedes bekendtgjort for  

 menighedsrådene, provstiudvalgene og provstirevisorerne.
 Opmærksomheden henledes på, at stiftsøvrighederne skal foretage  

 omberegning af beskæftigelsesgraden for samtlige deltidsbeskæftigede  

 organister, for hvilke beskæftigelsesgraden er fastsat efter ministeriets  

 cirkulære af 30. juni 1983 om fastsættelse af lønkvoter for  

 organiststillinger, der klassificeres i tjenestemændenes lønrammesystem.
Omberegningen skal ske på grundlag af de på stiftsøvrighederne beroende  

 stillingsbeskrivelser.
Såfremt det for en stilling fastsatte pointtal fører  

 til en højere beskæftigelsesgrad, meddeler stiftsøvrigheden kvotaforhøjelsen  

 med virkning fra 1. september 1990. I modsat fald, hvor en omberegning ikke  

 fører til en højere beskæftigelsesgrad, forhøjes stillingens nuværende  

 lønkvota med virkning fra 1. september 1990 med 5% for nuværende  

 stillingsindehavers ansættelsesperiode.
 Der henvises iøvrigt til cirkulærets pkt. 6.
For deltidsbeskæftigede kordegne, for hvilke beskæftigelsesgraden er  

 fastsat efter § 2 i Kirkeministeriets bekendtgørelse nr. 497 af 25. september  

 1981 om oprettelse af stillinger som kordegn, for gravere, for hvilke  

 beskæftigelsesgraden er fastsat efter pkt.
IX, 1 i Kirkeministeriets  

 cirkulære af 18. marts 1981 om beregning af beskæftigelsesgrad for gravere  

 m.v. med senere ændringer samt for deltidsbeskæftigede kirketjenere, for  

 hvilke beskæftigelsesgraden er fastsat efter § 4, stk. 1 i Kirkeministeriets  

 cirkulære af 22. april 1982 om beregning af beskæftigelsesgraden m.v. for  

 kirketjenere ved bykirker, skal omberegning af beskæftigelsesgraden kun ske,  

 såfremt kompensation for arbejdstidsnedsættelsen pr. 1. september 1990  

 ønskes.
Omberegning vil teknisk set skulle ske på samme måde som for  

 deltidsbeskæftigede organister.
Såfremt omberegning fører til en forhøjelse  

 af beskæftigelsesgraden, meddeler stiftsøvrigheden det eller de pågældende  

 menighedsråd, at såfremt den deltidsbeskæftigede kordegn, graver eller  

 kirketjener ønsker kompensation for arbejdstidsnedsættelsen, forhøjes  

 stillingens beskæftigelsesgrad med virkning fra 1. september 1990.
 Som det fremgår af cirkulærets pkt. 10 opnår kordegne, gravere og  

 kirketjenere, der fravælger omberegning ikke kompensation for  

 arbejdstidsnedsættelsen pr. 1. september 1990.
 Der henvises iøvrigt til cirkulærets pkt. 7-9.
 Tvivlsspørgsmål i forbindelse med cirkulærets anvendelse og forståelse kan  

 forelægges Kirkeministeriet.
 P.M.V.
 E.B.
