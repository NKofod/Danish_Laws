Et byrådsmedlem blev dømt for overtrædelse af straffeloven ved i 3  

 tilfælde at have stjålet ketogan/petidin fra sin arbejdsplads.
Den pågældende  

 blev endvidere dømt for overtrædelse af sygeplejerskeloven ved at have sløret  

 et af tyverierne.
Valgbarhedsnævnet fandt, at den pågældende var valgbar.
 I skrivelse af 6. oktober 1986 har byrådet i henhold til § 34a, stk. 2, i  

 den kommunale valglov indberettet, at byrådsmedlem N.N. ved X rets dom af 1.  

 september 1986 er blevet idømt en bøde på 800 kr. for overtrædelse af  

 straffelovens § 276 og sygeplejerskelovens § 10.
 Det fremgår af sagen, at den pågældende er fundet skyldig i tyveri i 3  

 tilfælde ved fra sin arbejdsplads at have stjålet mindre mængder ketogan  

 henholdsvis petidin.
Det første tyveri fandt sted den 24. marts 1982, hvor den pågældende stjal  

 et hætteglas ketogan til en værdi af 38,40 kr. fra medicinskabet på pleje- og  

 omsorgsafdelingen, hvor tiltale var ansat som hjemmesygeplejerske.
Det andet  

 tyveri fandt sted natten mellem søndag den 3. marts og mandag den 4. marts  

 1985, hvor den pågældende stjal en ampul ketogan, værdi 6,40 kr., fra  

 medicinskabet på Y plejehjem, hvor pågældende var ansat som natsygeplejerske.  

 Det tredie tyveri fandt sted natten mellem mandag den 30. december og tirsdag  

 den 31. december 1985, hvor den pågældende stjal en ampul petidin, værdi  

 19,95 kr., fra medicinskabet på Y plejehjem hvor pågældende var ansat som  

 natsygeplejerske.
 Den pågældende er endvidere fundet skyldig i overtrædelse af § 10, stk. 1,  

 i lov om sygeplejersker ved natten mellem den 30. og 31. december 1985 på Y  

 plejehjem efter ovenfor nævnte tredie tyveri for at sløre tyveriet at have  

 lagt en ampul indeholdende adrenalin på petidinampullens plads efter forinden  

 at have fjernet teksten adrenalin fra ampullen.
 Den pågældende har været medlem af X byråd siden 1978.
 I denne anledning skal man meddele, at Valgbarhedsnævnet har fundet, at de  

 begående handlinger - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme kan  

 gøre den pågældende uværdig til at være medlem af kommunale råd, jfr. den  

 kommunale valglovs § 2. Pågældende må derfor anses for valgbar.
 (1 *) I den tidligere lov var bestemmelserne i § 2 og § 34a, stk. 2.  

 Skrivelsen er optaget i Ministerialtidende.
