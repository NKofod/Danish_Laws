Vedtaget af Folketinget ved 3. behandling den  

 1. juni 2001 Forslag til Lov om ændring af lov om dronning  

 Margrethe den Andens  

 civilliste, lov om årpenge for kronprins Frederik, lov om  

 årpenge for prins Joachim og lov om årpenge til medlemmer af  

 det kongelige hus samt om ophævelse af lov om årpenge for  

 dronning Ingrid og lov om udredelse af pensioner ved  

 tronskifte (Ændring af ydelsernes grundbeløb og  

 reguleringsordninger m.v.) § 1 I lov nr. 136 af 26. april 1972 om dronning Margrethe den Andens  

 civilliste foretages følgende ændringer:
 1. § 1 affattes således:
 »§ 1. Statens ydelse til dronning Margrethe den Andens  

 civilliste fastsættes med et årligt grundbeløb, der  

 udgør 51.900.000 kr.
Stk. 2. Statens ydelse udgør grundbeløbet  

 reguleret pr. 1. april og 1. oktober i takt med udviklingen i Danmarks  

 Statistiks lønindeks for statsansatte.
Reguleringen sker i forhold til  

 lønindekset for 4. kvartal 2000. Reguleringen pr. 1. april sker  

 på baggrund af udviklingen i lønindekset til og med 4. kvartal i  

 året forud for reguleringen.
Reguleringen pr. 1. oktober sker på  

 baggrund af udviklingen i lønindekset til og med 2. kvartal i  

 året for reguleringen.
 Stk. 3. Ydelsen udbetales månedligt forud.
Stk. 4. Der ydes refusion af udgifter til  

 ikke-fradragsberettiget købsmoms efter de regler, der i øvrigt  

 gælder for statens institutioner.
Refusionen er årligt  

 begrænset til en procentandel af statsydelsen svarende til den til  

 enhver tid gældende momssats.« 2. Efter § 1 indsættes:
»§ 1 a.
Hoftjenestemænd ved civillisten, pensionerede  

 hoftjenestemænd og efterlevende ægtefæller og børn  

 efter disse har ret til pension fra staten efter de til enhver tid  

 gældende regler for statens tjenestemænd i henhold til lov om  

 tjenestemandspension.
 Stk. 2. Staten afholder udgifter til pension i henhold til  

 stk. 1.
Stk. 3. Civillisten indbetaler til statskassen et  

 pensionsbidrag, der svarer til det pensionsbidrag, der betales af ministerier  

 og styrelser.« 3. § 2, stk. 1, nr. 1, affattes  

 således:
»1)	De fire palæer på Amalienborg.« 4. § 2, stk. 1, nr. 2 og 3, ophæves,  

 og i stedet indsættes:
»2)	Dele af Christiansborg Slot, primært de kongelige  

 repræsentationslokaler og dele af ridebaneanlægget.« Nr. 4-7 bliver herefter nr. 3-6.
 5. § 2, stk. 1, nr. 4, der bliver nr. 3, affattes  

 således:
»3)	Fredensborg Slot.« 6. I § 2, stk. 1, indsættes som nr.  

 7:
»7)	Amaliegade 18 (Det Gule Palæ).« 7. § 2, stk. 1, sidste pkt., ophæves, og i  

 stedet indsættes:
»I overensstemmelse med de hidtil gældende  

 bestemmelser bekostes den indvendige vedligeholdelse ved de nævnte  

 palæer og slotte af civillisten og den udvendige vedligeholdelse af  

 staten.
Staten afholder endvidere som ejer af de nævnte slotte og  

 palæer udgifter til vedligeholdelse af basisinstallationer og teknisk  

 drift.
By- og boligministeren kan fastsætte nærmere bestemmelser  

 om afgrænsningen af henholdsvis indvendig og udvendig vedligeholdelse,  

 vedligeholdelse af basisinstallationer og teknisk drift.« 8. I § 2, stk. 3, indsættes som 3.  

 pkt.:
»By- og boligministeren kan fastsætte nærmere  

 bestemmelser herom.« 9. § 3, stk. 1, affattes således:
»For det såkaldte statsinventar, dvs. statens  

 møbler og andet inventar i forskellige slotte og palæer,  

 gælder, at det i overensstemmelse med den hidtidige ordning  

 påhviler civillisten årligt at bidrage til den nødvendige  

 vedligeholdelse og fornyelse af statsinventaret.
By- og boligministeren kan  

 fastsætte nærmere bestemmelser herom.« 10. I § 4 indsættes som stk. 3:
»Stk. 3. Miljø- og energiministeren kan fastsætte  

 nærmere bestemmelser om civillistens betaling for udgifterne i  

 forbindelse med jagterne samt for det vildt, dronningen vil beholde.
By- og  

 boligministeren kan fastsætte nærmere bestemmelser om  

 civillistens betaling for andre naturalydelser af statens ejendomme.« § 2 I lov nr. 135 af 19. marts 1986 om årpenge for kronprins Frederik  

 foretages følgende ændringer:
 1. § 1 ophæves.
 2. § 2 affattes således:
 »§ 2. For kronprins Frederik fastsættes en årpenge  

 med et årligt grundbeløb, der udgør 3.706.000 kr.
 Stk. 2. Årpengebeløbet udgør  

 grundbeløbet reguleret pr. 1. april og 1. oktober i takt med  

 udviklingen i Danmarks Statistiks lønindeks for statsansatte.  

 Reguleringen sker i forhold til lønindekset for 4. kvartal 2000.  

 Reguleringen pr. 1. april sker på baggrund af udviklingen i  

 lønindekset til og med 4. kvartal i året forud for reguleringen.  

 Reguleringen pr. 1. oktober sker på baggrund af udviklingen i  

 lønindekset til og med 2. kvartal i året for reguleringen.
 Stk. 3. Årpengebeløbet udbetales månedligt  

 forud.
Stk. 4. Der ydes refusion af udgifter til  

 ikke-fradragsberettiget købsmoms efter de regler, der i øvrigt  

 gælder for statsinstitutioner.
Refusionen er årligt  

 begrænset til en procentandel af årpengebeløbet svarende  

 til den til enhver tid gældende momssats.« § 3 I lov nr. 1119 af 20. december 1995 om årpenge for Hans Kongelige  

 Højhed Prins Joachim foretages følgende ændring:
 1. § 1 affattes således:
 »§ 1. For prins Joachim fastsættes en årpenge med  

 et årligt grundbeløb, der udgør 2.258.000 kr.
 Stk. 2. Årpengebeløbet udgør  

 grundbeløbet reguleret pr. 1. april og 1. oktober i takt med  

 udviklingen i Danmarks Statistiks lønindeks for statsansatte.  

 Reguleringen sker i forhold til lønindekset for 4. kvartal 2000.  

 Reguleringen pr. 1. april sker på baggrund af udviklingen i  

 lønindekset til og med 4. kvartal i året forud for reguleringen.  

 Reguleringen pr. 1. oktober sker på baggrund af udviklingen i  

 lønindekset til og med 2. kvartal i året for reguleringen.
 Stk. 3. Årpengebeløbet udbetales månedligt  

 forud.
Stk. 4. Der ydes refusion af udgifter til  

 ikke-fradragsberettiget købsmoms efter de regler, der i øvrigt  

 gælder for statsinstitutioner.
Refusionen er årligt  

 begrænset til en procentandel af årpengebeløbet svarende  

 til den til enhver tid gældende momssats.« § 4 I lov nr. 298 af 17. november 1953 om årpenge til medlemmer af det  

 kongelige hus, som ændret ved lov nr. 213 af 31. maj 1963, foretages  

 følgende ændring:
 1. §§ 1-3 ophæves, og i stedet  

 indsættes:
 »§ 1. For grev Ingolf fastsættes en årpenge med et  

 årligt grundbeløb af 1.075.000 kr.
 Stk. 2. Årpengebeløbet udgør  

 grundbeløbet reguleret pr. 1. april og 1. oktober i takt med  

 udviklingen i Danmarks Statistiks lønindeks for statsansatte.  

 Reguleringen sker i forhold til lønindekset for 4. kvartal 2000.  

 Reguleringen pr. 1. april sker på baggrund af udviklingen i  

 lønindekset til og med 4. kvartal i året forud for reguleringen.  

 Reguleringen pr. 1. oktober sker på baggrund af udviklingen i  

 lønindekset til og med 2. kvartal i året for reguleringen.
 Stk. 3. Årpengebeløbet udbetales månedligt  

 forud.
§ 2. Så længe grev Ingolf oppebærer  

 årpenge, kan han ikke nyde særligt vederlag for  

 statstjeneste.« § 5 Lov nr. 109 af 21. marts 1950 om udredelse af pensioner ved tronskifte  

 ophæves.
§ 6 Lov nr. 137 af 26. april 1972 om årpenge for dronning Ingrid  

 ophæves.
§ 7 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1, nr. 1 og 2, og §§ 2-5 har virkning fra  

 den 1. januar 2002.
 Stk. 3. Pr. 1. januar 2002 reguleres de i § 1, nr. 1,  

 § 2, nr. 2, og §§ 3 og 4 omhandlede grundbeløb svarende til  

 udviklingen i Danmarks Statistiks lønindeks for statsansatte fra 4.  

 kvartal 2000 til 3. kvartal 2001.
 Stk.4. De i § 1, nr. 1, § 2, nr. 2, og §§ 3 og 4  

 omhandlede reguleringer af grundbeløb finder første gang sted  

 pr. 1. april 2002.
