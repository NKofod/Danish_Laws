I medfør af § 24, stk. 3, i lov nr. 408 af 13. juni 1990 om teater og efter forhandling med Amtsrådsforeningen i Danmark samt Københavns og Frederiksberg kommuner fastsættes følgende, idet reglerne om amtskommuner i denne bekendtgørelse tilsvarende finder anvendelse på Københavns og Frederiksberg kommuner:
Ordningens indhold § 1.  Amtskommunerne yder tilskud til nedbringelse af  

 prisen på teaterbilletter, der sælges i eller i forbindelse med abonnement  

 eller med ungdomsrabat.
 § 2.  Amtskommunerne kan herudover yde tilskud til  

 andre billetkøbsordninger, administration m.v.
 § 3.  Ved et teaterabonnement forstås efter denne  

 bekendtgørelse en bestilling af billetter til mindst 3 forestillinger.
 Stk. 2.  Ved salg af billetter i forbindelse med  

 abonnement forstås et biletsalg, der sker til en abonnent til andre  

 forestillinger end de, der indgår i det af abonnenten tegnede abonnement  

 (rabatkuponordningen).
 Stk. 3.  Ved ungdomsrabat forstås tilskud til  

 nedsættelse af prisen på teaterbilletter, der købes af børn og unge under 25  

 år.
 § 4.  De tilskudsordninger, der er nævnt i § 3, stk. 2  

 og 3, jf. § 1, stk. 1 gælder for forestillinger, der udbydes i abonnement.
Stk. 2.  Amtsrådet kan herudover godkende, at disse  

 tilskudsordninger gælder for teaterforestillinger, der ikke er udbudt i  

 abonnementsrække.
For så vidt angår de stationære teatre, der er omfattet af  

 Det Storkøbenhavnske Teaterfællesskab meddeles godkendelsen af fællesskabet.
 § 5.  Tilskud til nedbringelse af billetprisen kan  

 ydes med faste kronebeløb pr. billet eller med en procentdel af billetprisen.
 Stk. 2.  Det er den amtskommune, i hvis område  

 forestillingen opføres, der skal træffe beslutning i henhold til stk. 1. For  

 så vidt angår de stationære teatre, der er omfattet af Det Storkøbenhavnske  

 Teaterfællesskab meddeles beslutningen af fællesskabet.
 § 6.  Det er den amtskommune, hvor abonnenten og den  

 unge er tilmeldt folkeregisteret, der yder tilskud i henhold til  

 abonnementsordningen.
 § 7.  Enhver, der er tilmeldt et folkeregister i  

 Danmark, kan tegne abonnement, hvor abonnementet måtte være udbudt.  

 Tilsvarende ydes rabatten ved køb af billetter i forbindelse med et  

 abonnement og med ungdomsrabat uden hensyn til, om den pågældende har bopæl i  

 den amtskommune, hvor forestillingen opføres.
 § 8.  Staten yder amtskommunerne tilskud til  

 finansiering af de ordninger, som er nævnt i §§ 3-4, jf. § 1, stk. 1.
 Stk. 2.  Statens tilskud ydes med faste kronebeløb pr.  

 billet solgt henholdsvis i eller i forbindelse med abonnement eller med  

 ungdomsrabat.
 Stk. 3.  Senest den 15. januar fastsætter  

 Kulturministeriet de statslige kronetilskud pr. billet, der skal gælde for  

 det følgende regnskabsår.
 Stk. 4.  Regnskabsåret løber fra 1. juli til 30. juni.
 Stk. 5.  Statens tilskud til den enkelte amtskommune kan  

 højst andrage 50 pct. af det tilskud, som amtskommunen i alt har ydet til  

 nedbringelse af billetprisen i medfør af § 1.
 § 9.  Amtsrådet eller Det Storkøbenhavnske  

 Teaterfællesskab træffer gennem godkendelse af budgetter, jf. §§ 15 og 21,  

 beslutning om omfanget af udbuddet af forestillinger med offentlige tilskud i  

 henhold til abonnementsordningen.
 § 10.  Kulturministeriet og de berørte amtsråd kan  

 aftale, at der fastsættes nærmere vilkår for optagelse af forestillinger i  

 abonnementsordningen.
 § 11.  Administration af abonnementsordningen  

 varetages af:
Teaterforeninger og stationære teatre § 12.  En teaterforening er en forening, hvis  

 medlemmer er teaterabonnenterne.
Stk. 2.  Foreningen ledes af en bestyrelse, der vælges  

 på den årlige generalforsamling.
Samtlige medlemmer har valgret og kan vælges  

 til bestyrelsen.
 Stk. 3.  Teaterforeningen skal godkendes af vedkommende  

 amtsråd som berettiget til at administrere abonnementsordningen.
 Stk. 4.  Såfremt der i en primærkommune ikke er oprettet  

 en teaterforening, kan abonnementsordningen administreres af en  

 primærkommunal teaterformidlende organisation.
§ 13.  Stationære teatre kan med vedkommende amtsråds  

 godkendelse selv udbyde deres forestillinger gennem den landsdækkende  

 teaterabonnementsordning.
Administrationen af abonnementsordningen varetages  

 i øvrigt af teaterforeningerne.
 § 14.  Hvert amtsråd nedsætter et udvalg til at  

 varetage fælles opgaver vedrørende abonnementsordningens administration.
Stk. 2.  Udvalget består af repræsentanter for de  

 teaterforeninger og stationære teatre, der af amtsrådet er godkendt til at  

 udbyde teaterforestillinger i henhold til abonnementsordningen.
I Københavns  

 Amt omfatter fællesudvalget alene repræsentanter for teaterforeningerne.
 Stk. 3.  Udvalget kan suppleres med repræsentanter for  

 amtskommunen samt, hvor der er tale om teateraktiviteter henover  

 amtsgrænserne, med repræsentanter for de organisationer, der gennemfører  

 disse aktiviteter.
 § 15.  Teaterforeninger og stationære teatre, der  

 modtager tilskud i henhold til den landsdækkende teaterabonnementsordning,  

 skal senest 1. marts indsende endeligt budget for det følgende regnskabsår og  

 budgetforslag for det næstfølgende regnskabsår til amtsrådets godkendelse.  

 Budgettet indsendes gennem det i § 14 nævnte udvalg.
 Stk. 2.  Amtsrådene udarbejder på grundlag af de  

 godkendte budgetter et samlet budget for abonnementsordningen i området.
 Stk. 3.  Det samlede budget samt budgetforslag skal  

 indsendes til Kulturministeriet til orientering senest 1. juni.
§ 16.  Teaterforeningerne og de stationære teatre  

 indsender senest 1. oktober revideret årsregnskab for det netop afsluttede  

 regnskabsår til amtsrådets godkendelse.
Regnskabet indsendes gennem det i §  

 14 nævnte udvalg.
 Stk. 2.  Amtsrådene udarbejder på grundlag af de  

 godkendte årsregnskaber et samlet årsregnskab for abonnementsordningen i  

 området.
 Stk. 3.  Det samlede årsregnskab skal indsendes til  

 Kulturministeriet senest 1. december.
 § 17.  Teaterforeningerne og de stationære teatre  

 indsender senest 1. november gennem fællesudvalget til amtsrådet oplysninger  

 om abonnementsalget i perioden frem til 1. oktober og om det forventede  

 abonnementsalg i den resterende del af det igangværende regnskabsår.
 Stk. 2.  Amtsrådene udarbejder på grundlag af de  

 modtagne oplysninger en samlet opgørelse over abonnementsalget i perioden  

 frem til 1. oktober og en samlet opgørelse over det forventede abonnementsalg  

 i den resterende del af det igangværende regnskabsår i området.
 Stk. 3.  De to samlede opgørelser skal indsendes til  

 Kulturministeriet senest 1. december.
 § 18.  Udbetaling af tilskud sker forskudsvis på  

 grundlag af de godkendte budgetter.
 Stk. 2.  Statens andel af tilskuddet udbetales til  

 amtskommunerne.
 § 19.  Et eventuelt overskud med fradrag af det beløb,  

 som amtsrådet anser for nødvendigt til at videreføre driften, tilbagebetales  

 til staten og amtskommunen.
Det Storkøbenhavnske Teaterfællesskab § 20.  Det Storkøbenhavnske Teaterfællesskab  

 administrerer abonnementsordningen for stationære teatre i hovedstadsområdet.
Stk. 2.  Det Storkøbenhavnske Teaterfællesskab kan  

 godkende, at de stationære teatre, der efter fællesskabets beslutning er  

 optaget i ordningen, selv varetager administrationen.
Det Storkøbenhavnske  

 Teaterfællesskab fastsætter de nærmere vilkår herfor.
§ 21.  Det Storkøbenhavnske Teaterfællesskab  

 udarbejder på grundlag af de af fællesskabet godkendte budgetter for de  

 stationære teatre et samlet budget for abonnementsordningen.
For så vidt  

 angår de nærmere regler henvises til vedtægterne for Det Storkøbenhavnske  

 Teaterfællesskab.
 Stk. 2.  Det samlede budget skal indsendes til  

 Kulturministeriet til orientering senest 1. juni.
 § 22.  Det Storkøbenhavnske Teaterfællesskab  

 udarbejder på grundlag af godkendte årsregnskaber for de stationære teatre et  

 samlet årsregnskab for abonnementsordningen i hovedstadsområdet.
 Stk. 2.  Det samlede årsregnskab skal indsendes til  

 Kulturministeriet, Københavns, Roskilde og Frederiksborg amtskommuner samt  

 Københavns og Frederiksberg kommuner senest 1. december.
 § 23.  Det Storkøbenhavnske Teaterfællesskab  

 udarbejder en samlet opgørelse over abonnementsalget i perioden frem til 1.  

 oktober og en samlet opgørelse over det forventede abonnementsalg i den  

 resterende del af det igangværende regnskabsår.
 Stk. 2.  De to samlede opgørelser skal indsendes til  

 Kulturministeriet, Københavns, Roskilde og Frederiksborg amtskommuner samt  

 Københavns og Frederiksberg kommuner senest 1. december.
 § 24.  Udbetaling af tilskud sker forskudsvis på  

 grundlag af de godkendte budgetter.
 Stk. 2.  Statens andel af tilskuddet udbetales til Det  

 Storkøbenhavnske Teaterfællesskab.
 § 25.  Et eventuelt overskud med fradrag af det beløb,  

 som Det Storkøbenhavnske Teaterfællesskab anser for nødvendigt til, at det  

 enkelte stationære teater kan videreføre driften, skal tilbagebetales til  

 Kulturministeriet, Københavns, Roskilde og Frederiksborg amtskommuner samt  

 København og Frederiksberg kommuner.
Fællesbestemmelser for teaterforeninger,  

 stationære teatre samt Det § 26.  For så vidt teaterforeninger, stationære teatre  

 og Det Storkøbenhavnske Teaterfællesskab anvender en fælles entreprenør til  

 varetagelse af billetsalg i henhold til abonnementsordningen, nedsætter Det  

 Storkøbenhavnske Teaterfællesskab et fællesudvalg med repræsentanter for de  

 pågældende teaterforeninger, teatre og Teaterfællesskabet samt for de  

 amtskommuner og kommuner, der har særlig tilknytning til eller interesse i  

 den billetformidling, der varetages af den fælles entreprenør.
 Stk. 2.  Det er fællesudvalgets opgave forud for hver  

 sæson at drøfte rammer og retningslinjer for den eller de aftaler, der indgås  

 med entreprenøren og eventuelt fremkomme med indstilling til de pågældende  

 amtsråd om fælles rammer eller retningslinjer herfor.
 Stk. 3.  Fællesudvalget kan i øvrigt drøfte alle  

 spørgsmål af fælles interesse.
Ikrafttrædelse § 27.  Bekendtgørelsen træder i kraft den 1. juli  

 1991.
 Stk. 2.  Bekendtgørelse nr. 478 af 12. november 1985 om  

 den landsdækkende teaterabonnementsordning ophæves.
Kulturministeriet, den 27. maj 1991 P.
M.
V.
E.
B.
