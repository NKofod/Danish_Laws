 Da et dokumenteret varmeforbrug var ekstraordinært stort i forhold til  

 tidl. år, og dette forbrug ikke var indiceret ved antal af graddage eller  

 aflæste målerenheder, og der blev konstateret fejl og mangler ved  

 varmeanlægget, blev det pålagt udlejer at udarbejde et nyt varmeregnskab på  

 grundlag af det olieforbrug, der havde været året før.
Under en sag om varmeregnskab konstateredes, at et dokumenteret  

 olieforbrug var ekstraordinært stort i forhold til tidligere varmeår.
Et  

 sådant ekstraordinært forbrug var ikke indiceret ved oplysning om graddage  

 eller aflæste målerdelinger, og det ekstraordinære forbrug kom efter  

 gennemførelse af energibesparende foranstaltninger.
Der forelå oplysninger om  

 defekt olieledning og om mangelfuld tilstand ved oliefyrene.
 Ankenævnet pålagde udlejer at udarbejde nyt varmeregnskab på grundlag af  

 et olieforbrug, svarende til literforbruget året tidligere, hvilket svarede  

 til knap 50% af den dokumenterede olieleverance i det påklagede varmeår.
 I ankenævnets afgørelse hedder det bl.a.:
 »I skrivelse af 27. september 1984 har advokat ... på vegne  

 ejendommens 14 lejere indbragt huslejenævnets afgørelse af 31. august 1984  

 vedrørende varmeregnskabet for perioden 1. januar 1983 - 31. december 1983.  

 ...
 I afgørelse af 24. juli 1984 meddelte huslejenævnet, at man havde vedtaget  

 at godkende varmeregnskabet.
 I anken er nedlagt påstand om, at varmeregnskabet ændres, således at  

 forbruget fastsættes i overensstemmelse med tidligere års varmeregnskaber, og  

 således at der yderligere fratrækkes 20-25% svarende til den af udlejer  

 lovede varmebesparelse ved gennemførelsen af de energibesparende  

 foranstaltninger og den deraf følgende lejeforhøjelse.
 Det er oplyst, at varmeforbruget i varmeperioden 1979/80 udgjorde 29.709 l  

 olie, i 1980/81 43.365 l, i 1982 31.287 l og i 1983 63.395 l.
Det gøres gældende, at der foreligger en række indikationer, som gør det  

 usandsynligt, at lejernes varmeforbrug kan være steget fra 31.287 l til  

 63.395 l.
Det anføres, at der i efteråret 1982 udførtes energibesparende  

 foranstaltninger, som forventelig skulle have medført en varmebesparelse på  

 20-25%. Videre er anført, at ifølge Teknologisk Institut udgjorde graddagene  

 gennemsnitlig pr. år i perioden 1. juni 1979 til 31. december 1982 2.630  

 graddage og i perioden 1. januar 1983 til 31. december 1983 2.605 graddage.
 Yderligere er anført, at de af målerfirmaet Kosan Brunata opgjorte  

 varmeenheder udgjorde gennemsnitlig 558 streger i perioden 1. juni 1979 - 31.  

 december 1982 og i perioden 1. januar 1983 - 31. december 1983 601 streger.
 Da de klimatiske forhold i varmeregnskabsåret 1983 har været normale,  

 ligeledes forholdet mellem målerdelinger og graddage, og da der inden  

 varmeregnskabsåret 1983 er udført energibesparende foranstaltninger, gøres  

 gældende fra lejernes side, at det er umuligt, at lejerne kan have forbrugt  

 63.395 l olie, hvorfor det må antages, at olien er forsvundet på anden vis,  

 f.eks. ved lækage i olierørene.
 Det er oplyst, at lejerne allerede i februar/marts måned gjorde udlejer  

 opmærksom på det usædvanligt store olieforbrug. ...
 Af sagen fremgår, at Københavns Magistrats 5. afdeling i skrivelse af 28.  

 marts 1984 har oplyst, at en sag om olieforurening ikke gav anledning til  

 yderligere bemærkninger, efter at Miljøkontrollen i rapport af 16. marts 1984  

 havde anset det for godtgjort, at der ikke var trængt større mængder olie ned  

 i undergrunden fra en defekt returledning end skønsmæssigt ca. 50 l.
På given foranldning har administrator fremsendt dokumentation for, at  

 udlejer har betalt for påfyldninger svarende til 63.593 l olie.
Af det  

 fremsendte regningsmateriale fremgår, at der i varmeperioden er sket 16  

 påfyldninger.
 I skrivelse af 9. januar 1985 anmodede ankenævnet administrator om at  

 indsende den i § 3 i byggestyrelsens bekendtgørelse nr. 497 af 19. november  

 1980 om kontrolmåling, justering og rensning af større oliefyrsanlæg m.v. (§  

 5 i nugældende bekendtgørelse nr. 438 af 16. augut 1984). Omhandlede  

 driftsjournal for varmeperioderne 1983 og 1982.
 I besvarelse heraf har administrator den 17. januar 1985 fremsendt kopi af  

 aftale af 12. september 1983 om VKO-kontrol med varmekonsulent ..., kopi af  

 en VKO-checkliste af 2. september 1983 for kedel- og varmeanlæg, samt  

 udtalelse af 12. september 1983 fra ... Der er dog ikke fremsendt  

 driftsjournaler.
 I denne udtalelse er anført følgende:
»Den 2. september 1983 har vi foretaget økonomiprøve på Deres  

 oliefyr.
Kopi af måleresultaterne vedlægges.
Kedel nr. 2 incl. røgkanal var  

 blevet renset.
Glanssoden var blevet fjernet, men der sidder endnu en hård  

 belægning på kedelfladen.
Kedel nr. 1 var slet ikke renset.
Den hårde  

 belægning bør fjernes, evt. ved hjælp af et sodfjerningsmiddel.
Som det fremgår af økonomiprøven, har begge oliefyr en meget dårlig  

 forbrænding og bør justeres.
Den pågældende kedel DFJ, type J, er vanskelig  

 at måle på, men med et Riello oliefyr skulle man kunne opnå en CO 2 % på 8-10  

 med et sodtal på O - 1 ved en røgtemperatur på 170 C til 200 C.
Olieforbruget i 1982 på 30.787 l svarer nøje til det forbrug, man kunne  

 forvente efter ejendommens størrelse og alder.
Det meget store merforbrug i  

 første halvdel af 1983 kan sandsynligvis tilskrivs den kraftige tilsodning af  

 kedlen samt den dårlig forbrænding.
 Vi har aftalt med varmemester ..., at han i den kommende tid måler  

 olieforbrug hver uge.« ...
 Ankenævnet ... har efter en gennemgang af samtlige sagens oplysninger  

 fundet det overvejende sandsynligt, at lejernes forbrug af olie i  

 varmeperioden 1. januar 1983 til 31. december 1983 ikke har oversteget  

 forbruget i varmeperioden 1982, hvilket forbrug ifølg varmeregnskabet for  

 1982 udgør 30.787 liter (31.287 l + 4.000 l - 4.500 l).
 Ankenævnet har herefter vedtaget at lægge et forbrug på 30.787 l olie til  

 grund for varmeregnskabet 1983, og således at udgiiften baseres på  

 enhedsprisen for olieleverancerne i 1983.
 I overensstemmelse med foranstående pålægges det udlejer at udfærdige et  

 nyt varmeregnskab efter de anførte retningslinier og at afregne med lejerne i  

 henhold til dette regnskab.
Ved sin afgørelse har ankenævnet lagt vægt på, at de foreliggende  

 oplysninger om graddage i 1983 og 1982 ikke indicerer, at lejernes  

 varmeforbrug i 1983 skulle være væsentligt højere end forbruget i 1982,  

 hvorved bemærkes, at de aflæste målerdelinger i henholdsvis 1982 og 1983  

 udgør stort set det samme tal.
Endvidere har ankenævnet lagt vægt på, at der  

 i efteråret 1982 er gnnemført energibesparende foranstaltninger, hvilke  

 foranstaltninger må antages at have medført en vis varmebesparelse i 1983.
 Når yderligere henses til de foreliggende oplysninger om udskiftet defekt  

 returledning, herunder det under besigtigelsen konstaterede, til indholdet af  

 rådgivnde ingeniør ...'s udtalelse af 12. september 1983 vedrørende  

 oliefyrenes tilstand, samt til det forhold, at udlejer ikke tidligere har  

 været tilsluttet den i byggestyrelsens bekendtgørelse om kontrolmåling,  

 justering og rensning af større oliefyrsanlæg omhandlede VKO-kontrolordning  

 og ført den i bekendtgørelsen omhandlede driftsjournal, er det ankenævnets  

 opfattelse, at årsagen til det usædvanlige varmeforbrug i 1983 må søgs i  

 omstændigheder, som hidrører fra ejendommens varmeindretninger, hvilket  

 forhold udlejer må være ansvarlig for og bære risikoen for.
