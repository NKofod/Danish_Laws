 Statsregnskabsloven m.v.
l.
I henhold til L l3l 8/3 l984 om statens regnskabsvæsen m.v.  

 (statsregnskabsloven) er det finansministeren, der fastsætter regler om  

 statens regnskabsvæsen, og herigennem tager hensyn til såvel sikkerhed  

 og orden inden for regnskabsområdet som mulighederne for at  

 tilvejebringe oplysninger til brug for  økonomisk planlægning, styring  

 og kontrol (§ 3).
2. Finansministeriet har fastsat de nærmere regler for  

 ovenstående forhold i fmst. bekg. 46l l0/9 l984 om statens regnskabsvæsen  

 m.v.
Heraf fremgår bl.a., at alle statsinstitutioner samt selvejende  

 institutioner, der er optaget på bevillingslovene på lige fod med egentlige  

 statsinstitutioner, er forpligtet til at anvende statens centrale regnskabs-  

 og lønsystemer.
For lønsystemets vedkommende er der tale om SCL (Statens  

 Centrale Lønsystem). Institutionerne skal foretage indrapportering til  

 systemerne samt gennemgang af og kontrol med det fra systemerne  

 modtagne materiale i overensstemmelse med de regler, der er fastsat i  

 brugervejledninger m.v.
Finansministeriet kan dog tillade, at statsinstitutioner med særlige  

 informationsbehov selv varetager regnskabs- og/eller lønopgaver.
En sådan  

 tilladelse vil kræve en særlig begrundelse og vil i almindelighed forudsætte,  

 at de pågældende områder har et regnskabs-/lønsystem, der kan tilgodese de  

 informations- og kontrolkrav, der til enhver tid gælder for de centrale  

 regnskabs- og lønsystemer.
3. Statens regnskabsdirektorat (SR) under  

 finansministeriet varetager driften af statens centrale regnskabs- og  

 lønsystemer.
Regnskabsdirektoratet udsender regler og  

brugervejledninger m.v. vedrørende disse systemer og udøver bl.a.  

konsulenttjeneste over for ministerier og institutioner i spørgsmål  

 vedrørende statens regnskabsvæsen, herunder også anvendelse af SCL.
Ud over  

 de normale oplysninger om anviste lønninger afgiver regnskabsdirektoratet i  

 øvrigt de til bevillingskontrol, regnskab, statistik m.v. nødvendige  

 oversigter vedrørende de foretagne lønanvisninger.
SCL-systemet ejes ligesom SCR-systemet (Statens Centrale Regnskabssystem)  

 af finansministeriet, der har henlagt administrationen af de 2 systemer til  

 statens regnskabsdirektorat.
Sammen med forsvarsministeriet, rigspolitiet,  

 post- og telegrafvæsenet og ministeriet for Grønland er statens  

 regnskabsdirektorat såkaldt selvstændig bruger af SCL.
Lønkørslerne foretages  

 af I/S Datacentralen af l959.
Uden for SCL anviser DSB og rigshospitalet løn via andre systemer.
Det  

 samme gælder de timelønninger, styrelserne ikke kan anvise over SCL-systemet,  

 fordi de skal udbetales som uge- eller l4-dages løn.
Til støtte for brugerorganisationens styring har SR nedsat et  

lønudvalg, som har til opgave at bistå med koordinering af ønskerne  

 vedrørende lønsystemets drift og udvikling.
Udvalget er sammensat af  

 repræsentanter for de 5 selvstændige brugere samt budgetdepartementet,  

 lønnings- og pensionsdepartementet, I/S Datacentralen og rigsrevisionen.  

 Herudover er også DSB og Kommunernes Landsforening repræsenteret for  

 derigennem bl.a. at tilgodese en integration med disses egne lønsystemer.
 De selvstændige brugere P&T, minsteriet for Grønland, rigspolitiet og  

 forsvarsministeriet er lønmyndigheder med en centraliseret  

 personaleadministration og en central lønfunktion, der forestår  

 indrapporteringen til lønsystemet.
I modsætning hertil er statens regnskabsdirektorat lønanvisende for  

 institutioner af vidt forskellig størrelse, med højst uensartede  

 personalestrukturer og mangeartede aflønningsregler.
Tilslutningsformen er  

 derfor afhængig af institutionens størrelse målt i antallet af ansatte og af  

 dens personale- og lønadministrative ressourcer.
Institutionerne kan være  

 tilsluttet SCL på 3 forskellige måder:
 - SR-brugere, der indrapporterer til SCL-systemet ved at indsende  

 lønordrer til SR vedrørende f.eks. oprettelse, statusændring for eller afsked  

 af en lønmodtager med en overvejende verbal beskrivelse af den ønskede  

 løntransaktion, hvorefter SR sagsbehandler lønordrerne, inden indholdet af  

 disse indberettes til lønsystemet.
- selvrapporterende brugere, der selv fuldt ud udarbejder  

 indrapporteringerne, der sendes til SR på lønordrer, der er udformet som  

 tastebilag.
- selvrapporterende brugere med terminal, som indrapporterer direkte til  

 SCL-datafangstsystemet på Datacentralen.
 4. De specielle forhold vedrørende brugere under SR  

 indebærer en række særlige spørgsmål angående ansvarsfordeling mellem  

 regnskabsdirektoratet og de enkelte lønmyndigheder.
Det afgørende i lønmyndighedens forhold til SR er, om  

 regnskabsdirektoratet påtager sig at administrere indrapporteringer på  

 lønmyndighedens vegne og hermed har ansvaret for, at det indberettede er  

 blevet korrekt konverteret og indrapporteret til lønsystemet.
Dette ansvar  

 har regnskabsdirektoratet ikke for de selvrapporterende lønmyndigheder.
Lønmyndigheden har dog uanset tilslutningsform ansvaret for korrektheden  

 af de indberettede oplysninger.
Regnskabsdirektoratet har ansvaret for de  

 systemmæssige funktioner i SCL-systemet, herunder for at  

 lønberegningsprincipper, satser m.v. er i overensstemmelse med de gældende  

 regler.
SR forestår udarbejdelse og ajourføring af  SCL-brugervejledninger  

 for indrapportering m.v.
Brugervejledningerne er opdelt i en brugervejledning  

 for SR-brugere med regler for indrapportering, kontrol af uddata og med en  

 kodevejledning i oversigtsform.
For selvrapporterende brugere har SR udsendt  

 en mere omfattende brugervejledning med detaljerede kodevejledninger og  

 -oversigter.
 For så vidt angår de detaljerede regler for SCL-systemets anvendelse og  

 muligheder, henvises til disse brugervejledninger, hvor også sikkerheds- og  

 kontrolprocedurer, forretningsgange m.v. er beskrevet.
5. Lønberegning og -anvisning foretages 2 gange om  

 måneden.
Der anvises løn for en månedlig eller halvmånedlig  

 optjeningsperiode samt efterreguleringsbeløb.
 For institutioner, der er tilsluttet SCR, udføres efter den sidste  

 lønanvisningskørsel i måneden en automatisk kontering af  

 lønoplysninger i SCR's bevillingsregnskab og eventuelt internt regnskab,  

 ligesom der overføres oplysninger til de institutioner, der har egne  

 regnskabssystemer til rådighed.
Interne kontrol- og sikkerhedsprocedurer hos brugerne 6. I henhold til bekendtgørelsen om statens  

 regnskabsvæsen m.v. påhviler det chefen for en regnskabsførende institution  

 at lade udarbejde og kontrollere overholdelsen af en instruks vedrørende  

regnskabsvæsenets tilrettelæggelse i institutionen.
 Instruksen skal indeholde en beskrivelse af den regnskabsmæssige  

 organisation og tilrettelæggelsen af institutionens regnskabsopgaver,  

 herunder oplysninger om den interne ansvars- og kompetencefordeling og  

 det regelsæt, der skal tilgodeses ved udførelsen af  

 regnskabsopgaverne, herunder også lønopgaverne.
Instruksen skal godkendes af en eventuel overordnet myndighed og skal  

 tillige kunne godkendes af rigsrevisionen.
Tilsvarende gælder ved mere  

 væsentlige ændringer af instruksens indhold.
 Instruksen skal vedligeholdes løbende og skal tilstilles medarbejdere, der  

 deltager i arbejdet med institutionens regnskabsopgaver.
For så vidt angår lønopgaverne er der en række kontrol- og  

 sikkerhedsforhold, der skal tages hensyn til ved udarbejdelsen af de  

 detaljerede forretningsgange.
En del af disse forhold er beskrevet i de  

 udarbejdede brugervejledninger for SCL, men de samlede hovedpunkter  

 fremgår af rigsrevisionens »Beretning nr. l l983 om forretningsgange og  

 intern kontrol i institutioner tilknyttet Statens Centrale Lønsystem  

 (SCL)».
 7. Kendetegnende for SCL-systemet er, at der ved  

 anvendelsen af edb er sket en automatisering af visse regnskabsmæssige  

 forretningsgange, og at der i den forbindelse er sket en omlægning af den  

 traditionelle ansvarsfordeling i manuelle bogførings- og  

 betalingssystemer - adskillelsen mellem bogholderifunktionen og  

 kassefunktionen.
Ved fastlæggelsen af forretningsgangene ved udbetalinger i SCR og SCL skal  

 arbejdsdelingen være sådan tilrettelagt, at ingen enkeltperson har den fulde  

 kontrol over alle faser af forretningsgangen.
Formålet er at sikre de  

 regnskabsmæssige datas nøjagtighed og pålidelighed ved at forhindre  

 eller  afsløre utilsigtede eller tilsigtede fejl.
De tilsigtede fejl  

 på udbetalingsområdet angår især uretmæssig udvirken af udbetalinger til  

 kreditorer eller ansatte.
 Der stilles derfor de samme krav om sikkerhed og hensigtsmæssighed ved  

 indrapporteringer til SCL-systemet, som gælder for SCR's betalingssystemer.
 I lighed med udbetalingsbilag i SCR skal lønordrerne underskrives af to  

 dertil bemyndigede personer med det formål at tilkendegive henholdsvis  

 registrering og frigivelse af løngrunddokumentationens oplysninger.
For den decentrale lønindrapportering hos de terminalrapporterende  

 institutioner er der etableret en registrerings- og frigivelsesprocedure for  

 alle indrapporteringer til SCL, som et led i terminalbetjeningen.
Regelsættet  

 for denne procedure følger de gældende regler vedrørende  

 terminalindrapporterede udbetalingsbilag i SCR.
Frigivelsesfunktionen skal sikre en personmæssig adskillelse mellem  

 registrering af løndata og frigivelse af disse til ajourføring af  

 lønmodtagerregistret og lønanvisning.
For hver af funktionerne - registrering  

 og frigivelse - forudsættes udpeget en person, der har det daglige ansvar for  

 disse opgaver.
 8. De interne kontrolregler for udbetalinger til  

 ansatte skal fastsættes under iagttagelse af de særlige forhold, hvorved  

 SCL-udbetalingerne adskiller sig fra SCR-udbetalingerne.
 Disse er for det første, at der normalt ikke indrapporteres  

 brugerberegnede beløb som ved kreditorbetalinger, men i stedet  koder  

 og enheder, f.eks. timer, der danner grundlag for en beregning af  

 beløbet.
For det andet iværksættes den største del af udbetalingerne ikke af  

 aktuelle inddata, men af inddata, indrapporteret ved de ansattes oprettelse i  

 lønsystemet.
Denne del af udbetalingen har karakter af stående  

 udbetaling.
 For det tredje ændres reglerne for de stående udbetalinger løbende som  

 følge af dels generelle ændringer i form af nye overenskomster m.v., dels  

 individuelle ændringer i form af anciennitetsstigninger m.v. Ændringerne  

 iværksættes som oftest uden lønmyndighedens medvirken, men af lønsystemets  

 programmer, der administreres af SR.
 Det er af disse grunde ikke muligt at vurdere lønbeløbene før efter  

 fremkomsten af uddata, der specificerer udbetalingerne, og der skal derfor på  

 dette tidspunkt foretages en rimelighedskontrol af uddata med henblik  

 på afsløring af fejl, der kan være forårsaget af indrapportering af  

 uhensigtsmæssige eller forkerte koder, eller - hvad der ikke kan udelukkes -  

 fejl i beregningstabellerne.
 De fastsatte forretningsgange skal bl.a. sikre:
 - at ansættelse, indplacering, afsked, andre statusændringer samt  

 registrering af fravær foretages af dertil bemyndigede.
- at variable ydelser i form af timebetaling, over- og merarbejdsbetaling  

 samt »særlige ydelser« m.v. er dokumenteret ved specifikation af  

 præstationerne attesteret af dertil bemyndigede personer.
- at data, der indrapporteres til lønsystemet, er fuldstændige, nøjagtige,  

 autoriserede og korrekt konteret.
- at det indrapporterede har fået den tilsigtede virkning og givet sig  

 udslag i korrekt lønberegning og kontering for de i perioden ansatte, samt at  

 generelle reguleringer foretaget i SCL har fået korrekt virkning for  

 institutionens lønmodtagere.
9. For at institutionernes lønforretningsgange skal  

 kunne sikre opfyldelsen af det ovenfor opstillede hovedsigte for den  

 interne kontrol, skal der være indbygget en række - til dels selvvirkende -  

 interne kontrolforanstaltninger i arbejdsrutiner og processer.
De vigtigste  

 af disse er:
 - arbejds- og kompetencefordeling.
- skriftlig arbejdsfordelingsliste.
- adskillelse mellem personale, indrapporterings- og  

 uddatakontrolfunktionen.
- fastlagte kontrolprocedurer (overreference, attestation, underskrift).
- skriftlig arbejdsinstruks.
- kontrolrelationer, så overordnede kontrollerer underordnede.
- formaliseret blanketanvendelse.
- modtagerkredsen af underretningsskrivelser.
- formaliserede kontrolsystemer (fraværsregistrering).
- formaliserede erindringssystemer (midlertidige ansættelser, oprykning,  

 aftrapning af tillæg).
- tilstrækkelige lønrelevante oplysninger i arkiv (personale- og/eller  

 lønsager).
- dokumentationskrav (eksamenspapirer, bankkontonumre).
- formkrav til grunddokumentation og tastegrundlag (terminalbrugere).
- markering af, at uddatamateriale er gennemgået.
- forskrifter for fejlrettelse.
- afstemningsprocedurer vedrørende versurkonti.
- medarbejdernes uddannelse og viden.
 Det er således afgørende for at sikre en korrekt lønberegning og  

 -anvisning, at så mange af ovennævnte foranstaltninger som muligt indgår i de  

 fastlagte forretningsgange.
Dokumentation for lønanvisninger 10. Det er af sikkerhedsmæssige og kontrolmæssige  

 grunde vigtigt, at alle indrapporteringer til SCL-lønsystemet kan  

 dokumenteres.
Det er derfor et fast krav, at der kun må ske indrapportering  

 til systemet på skriftligt grundlag (grunddokumentation), der i  

 forbindelse med indrapporteringen forsynes med de fornødne  

 indrapporteringsoplysninger.
Den skriftlige grunddokumentation kan, hvor det  

 er hensigtsmæssigt, være i en standardiseret form (blanket). Såfremt  

 grunddokumentationen ikke kan anvendes som indrapporteringsgrundlag, er det  

 nødvendigt, at grunddokumentationens oplysninger konverteres til et sådant  

 (dvs. til en lønordre eller et tastegrundlag).
For at sikre, at kun autoriseret grunddokumentation danner grundlag for  

 indrapporteringen, må grunddokumentationen være  underskrevet og  

attesteret i fornødent omfang.
Det er derfor nødvendigt, at  

 lønfunktionen har en fortegnelse over dispositions- og  

 godkendelsesberettigede medarbejdere i institutionen, og at lønfunktionen  

 forud for en indrapportering til lønsystemet konsekvent undersøger, hvorvidt  

 underskrifts- og attestationskravene er opfyldt.
 Ved nyansættelse af medarbejdere er det en klar forudsætning, at  

 dokumentation for kompetencegivende uddannelse og for eventuel  

 tidligere relevant beskæftigelse fremlægges for institutionen, såfremt  

 disse oplysninger skal lægges til grund for  lønindplaceringen.
Fejlindplacering af en ny medarbejder kan have lønmæssige konsekvenser  

 mange år frem i tiden.
Det er derfor vigtigt, at indplaceringen i et  

 ansættelsesforløb er nøje kontrolleret.
Kontrollen praktiseres sædvanligvis  

 ved, at en medarbejder i den ansættende institution på grundlag af de  

 foreliggende oplysninger og den fremlagte dokumentation foretager en  

 lønindplacering, der godkendes (kontrolleres) af en overordnet medarbejder.
Det er vigtigt, at afgørelser af lønmæssig betydning, f.eks. vedrørende  

 ansættelse og statusændringer, kommunikeres til de relevante modtagere, dvs.  

 den pågældende medarbejder, lønfunktionen, den pågældendes overordnede samt  

 personalesagen.
Ved en nyansættelse bør den pågældende skriftligt modtage  

 oplysning om de fastsatte ansættelses- og aflønningsvilkår, herunder prøvetid  

 og eventuelt forkortet opsigelsesvarsel ved sygdom ud over l20 dage.  

 Tilsvarende gælder med hensyn til afsked, ændringer i tjenestetid eller  

 lønvilkår i øvrigt.
Skriftlig underretning af den pågældende medarbejder om en truffen  

 afgørelse sikrer denne en dokumenterbar status i relation til  

 ansættelsesforholdet.
Omvendt kan manglende underretning medføre, at  

 vedkommende er i god tro med hensyn til uretmæssige lønudbetalinger.
I dette  

 tilfælde vil et tilbagebetalingskrav være noget vanskeliggjort.
Lønfunktionen skal tilstilles underretning for at kunne foretage korrekt  

 indrapportering.
Denne underretning bør være skriftlig, og lønfunktionen bør  

 påse, at den er underskrevet af en dertil bemyndiget.
En væsentlig  

 forudsætning herfor er, at lønfunktionen er orienteret om, hvem der er  

 bemyndiget og har en liste med underskriftsprøver.
 Kopi af alle personalerelevante oplysninger bør findes på den pågældende  

 medarbejders personalesag.
Det er en forudsætning for anvisning af timeløn, vederlag en gang for  

 alle, over- og merarbejdsbetaling samt særlige ydelser, at grundlaget for  

 disse ydelser er nærmere registreret.
Procedurer for denne registrering kan  

 være forskellig, men bør som hovedregel være formaliseret ved brug af  

tjenestelister, vagtlister eller  kontrolnoteringer.
Der bør i  

 institutionen være fastsat retningslinier for godkendelse af de opgjorte  

 ydelser.
I godkendelsesproceduren bør ligge en attestation af, at ydelser  

 rent faktisk er præsteret, og af, at der kan anvises betaling herfor.
Det er et væsentligt kontrolmål, at kun faktisk ansatte må oppebære  

 løn i institutionen.
For at dette kontrolmål kan anses for opfyldt, er det  

 vigtigt, at lønfunktionen løbende får underretning om enhver form for  

 personaleændringer, herunder enhver fratræden, nyansatte medarbejdere, der  

 ikke påbegyndte ansættelsesforholdet m.v.
Det er på dette område nødvendigt med samvirkende kontroller.
Sådanne kan  

 bl.a. bestå i, at områdeledere periodisk skal bekræfte, at de på  

 lønningslisterne opførte medarbejdere stadig er ansat.
En gennemgang af  

 institutionens eventuelle stillingsregister kan være en anden kontrol.
 Spørgsmålet om, hvorledes styrelserne i praksis har tilrettelagt  

 registreringen af de ansattes fravær på grund af bl.a. sygdom, er blevet  

 aktualiseret efter indførelse af karensdagen.
Finansministeriet har i cirkskr. 265 28/ll l973 om sygedagslister nærmere  

 fastsat, hvorledes sygedagslister skal føres, bl.a. af hensyn til kontrollen  

 med reglen om opsigelsesvarsel efter l20 dages sygdom.
Endvidere kan disse  

 lister være en hjælp ved kontrol med udløbet af den såkaldte  

 arbejdsgiverperiode - de første l3 uger, hvor sygedagpenge betales af  

 arbejdsgiver.
 Ud over fravær på grund af sygdom kan også afholdelse af ferie have  

 lønmæssige konsekvenser.
Kontrol af indrapportering og uddata 11. For bedst muligt at hindre fejlaflønning er det  

 nødvendigt at tilstræbe, at eventuelle fejl i lønordre/tastegrundlag  

 konstateres, førend registrering af lønordren/tastegrundlaget finder sted.  

 Det er derfor nødvendigt at placere kontrolforanstaltningerne så tidligt i  

 forretningsgangen som muligt, dvs. på inddatasiden.
 Ved selvindrapporterende institutioners indrapportering kan dette formål  

 tilgodeses ved, at der forud for udfyldelse af tastebilag sker en  

 sammenholdelse mellem grunddokumentation og den pågældende lønmodtagers  

 registrerede løndata.
På tilsvarende måde kan ikke-selvrapporterende institutioner ved  

 gennemgang af personale/lønsag sikre sig, at der ikke er uoverensstemmelse  

 mellem det indrapporterede og den ansattes lønrelevante data.
Herved kan en  

 række fejl i grunddokumentationen afsløres.
For begge kategorier af lønmyndigheder gælder, at konvertering af  

 grunddokumentation til lønordre/tastegrundlag i princippet bør kontrolleres  

 af en anden medarbejder, end den der har foretaget konverteringen.
Herved vil  

 yderligere en del fejl blive opdaget.
 Endelig bør grunddokumentationen påtegnes om, at der er sket  

 indrapportering, idet man gennem en sådan annullation af  

 grunddokumentationen hindrer, at der foretages dobbeltindrapportering.
 Efter indtastning bør terminalindrapporterende institutioner foretage en  

 annullation af tastegrundlaget med en påtegning om, af hvem og hvornår  

 indtastning er foretaget.
 Der må af hensyn til opnåelse af sikkerhed for afsløring af tilsigtede,  

 uretmæssige anvisninger lægges afgørende vægt på en personmæssig adskillelse  

 mellem indrapportering af løndata og kontrol af uddata.
En nøje kontrol af de uddata, der udviser en specifikation af de beregnede  

 lønninger, er desuden påkrævet, da der til lønsystemet indrapporteres koder,  

 der danner grundlag for en beregning af lønbeløbet.
Det er af den grund først  

 efter fremkomsten af uddata muligt at vurdere lønbeløbene og  

konstatere, om det indrapporterede faktisk har fået den tilsigtede  

 virkning.
 Den korrekte uddatakontrol forudsætter en sammenholdelse med  

 grunddokumentationen, og kontrollen skal afsluttes med en påtegning på  

 uddataet om, af hvem og hvornår uddatakontrollen er foretaget.
Rigsrevisionens lønrevision l2. Tidligere var lønrevisionen i rigsrevisionen i væsentlig grad  

 tilrettelagt som en transaktionsrevision.
Filosofien i  

 transaktionsrevisionen var, at man - på stikprøvebasis - skulle kontrollere  

 inddata til SCL-systemet (tilgange/afgange/ændringer). Samtidig skulle man  

 foretage en fuldstændig gennemgang af lønsystemets beregningstabeller for at  

 sikre, at lønsystemet regnede korrekt i forhold til gældende overenskomster  

 m.v.  (programrevision).
 Såfremt de undersøgte transaktioner og programrevisionen ikke gav  

 anledning til bemærkninger, anså man revisionens kontrolmål for opfyldt.
Svagheden ved denne fremgangsmåde var for det første, at den var ret  

 ressourcekrævende.
For det andet, at den primært afslørede  enkeltfejl  

 - fejl i de stikprøver, der blev udtaget - men ikke i tilstrækkelig grad tog  

 sigte på at afhjælpe årsagen til de  generelle og dermed  

tilbagevendende fejl, der var forårsaget af en svag forretningsgang.
I forbindelse med et internt projektarbejde om udvikling af  

 rigsrevisionens organisation og arbejdsmetoder blev det besluttet at  

 effektivisere og rationalisere den finansielle revision.
Dette skulle bl.a.  

 ske gennem en omlægning af den hidtidige revisionsform, så system- og  

 regnskabsanalyse blev de bærende revisionsprincipper.
 Det systemanalytiske princip forudsattes også lagt til grund ved  

 lønrevisionen, så den hidtidige inddatarevision blev væsentligt begrænset.
Revisionsomlægningen indebærer, at rigsrevisionen nu i højere grad retter  

 opmærksomheden imod lønmyndighedernes forretningsgange for at sikre sig, at  

 de opstillede kontrolmål opfyldes.
Denne fremgangsmåde er bedre egnet  

 til at afsløre generelle fejl, så disse kan korrigeres, og forretningsgangen  

 forbedres.
Samtidig med overgangen til systemanalytisk revision blev det  

 besluttet at foretage en udvidelse af revisionen af SCL's programmer og  

 supplere revisionen med en række nye revisionsuddata.
Rigsrevisionen lægger i sin lønrevision primært vægten på en kontrol af  

forretningsgangen.
Denne skal først og fremmest tjene som sikkerhed  

 for, at en række objektive forudsætninger for en korrekt lønadministration er  

 opfyldt.
Den skal endvidere være basis for vurderingen af, om der er behov  

 for supplerende revisionshandlinger på området ud over den revision, der  

 følger af programrevision, tværgående undersøgelser og analyse af  

 revisionsuddata m.v.
Bilags- og henvisningsoversigt Bilag til kap. 44 Bilag 44.1 Fmst. cirk. 98 9/5 l963 om udbetaling af lønninger, ventepenge og  

 pensioner som opretholdt ved fmst. bekg. 489 2/l0 l978 om bestemmelser efter  

 den tidligere tjenestemandslovgivning, der forbliver i kraft.
Love og bekendtgørelser i II del L l54 7/6 l958 om lønninger og pensioner m.v. til statens tjenestemænd  

 (LPL), § 3l, stk. l-3, og 32, med undtagelse af stk. l, 2. punktum som  

 opretholdt ved fmst. bekg. 489 2/l0 l978 om bestemmelser efter den tidligere  

 tjenestemandslovgivning, der forbliver i kraft.
Henvisninger i øvrigt L l3l 8/3 l984 om statens regnskabsvæsen m.v.  

(statsregnskabsloven).
 Bekg. 46l l0/9 l984 om statens regnskabsvæsen m.v.
 Fmst. cirk. l0/9 l984 om udarbejdelse af institutionsinstrukser vedrørende  

 regnskabsvæsenets tilrettelæggelse (SR).
 Generel brugervejledning for SCL.
