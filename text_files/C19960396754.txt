Da sammensætningen af kursuskoden har ændret sig væsentligt siden  

 Meddelelse nr. 5/92, skal det hermed præciseres, hvordan sammensætningen og  

 anvendelsen fremover skal være.
I henhold til Meddelelse nr. 5/92 anvendtes  

 tidligere 5 felter til angivelse af den daværende 5 cifrede kursuskode.
Den  

 tidligere 5 cifrede kursuskode er fra 1. januar 1995 afløst af en 13 cifret  

 kursuskode.
Den hidtidige kode indeholdt oplysninger om bl.a. kursusperiode og  

 uddannelsesinstitution.
Disse oplysninger fremgår andre steder på  

 ansøgningsskemaet og er ikke længere nødvendige i koden.
 De nye koder fremgår af det af Arbejdsmarkedsstyrelsen udsendte  

 Takstkatalog af 1. januar 1996, som er udsendt til samtlige  

 uddannelsessteder.
I takstkataloget er koden imidlertid ikke 13-cifret, idet alene de  

 betydende tal i koden er medtaget.
For at nå op på de 13 cifre, som skal  

 angives ved indberetningen, er det nødvendigt, at uddannelsesstedet tilføjer  

 en række nuller.
Placeringen af nullerne vil blive beskrevet nedenfor.
 De 13-cifrede koder, som fremover skal anvendes, fremkommer på følgende  

 måde:
Som nævnt er alene de betydende cifre i koden medtaget i takstkataloget.  

 Uddannelsesstedet skal dog indberette 13 cifre, så derfor er det nødvendigt  

 at tilføje en række nuller.
Disse nuller skal placeres efter retningslinjer  

 beskrevet nedenfor.
 Til hjælp til beskrivelsen bruges et eksempel fra takstkataloget fra  

 1.1.96.
Eksempel: kursuskode 3 60 0 10 i takstkataloget : Ambulance 1 Den 13-cifrede kode består af 5 dele, og i takstkataloget er de 5 grupper  

 adskilt med mellemrum.
 Ciffer 1 og 2 (her: 3) angiver kursus-hovedområdet  

 (erhvervsområdeudvalget).
 Ciffer 3 og 4 (her: 60) angiver kursus-delområdet  

 (efteruddannelsesudvalg).
Ciffer 5 og 6 (her: 0) angiver en yderligere underinddeling af  

 kursusområdet (underudvalg) Ciffer 7, 8, 9, 10 og 11 (her: 10) angiver kursustypen.
 Ciffer 12 og 13 (her: ingen derfor 00) angiver kursusversionen.
Grundreglen for placeringen af nullerne i de 5 grupper er, at tallene i de  

 5 grupper i takstkataloget er højrestillede.
Det vil sige, at eventuelt  

 manglende nuller skal placeres til venstre i de 5 grupper.
 Ambulance 1 skal på ansøgningen angives således:
0 3 60 0 0 000 10 00 Eksemplet viser altså følgende:
 3 angiver erhvervsområdeudvalg 3 for Handel, kontor, transport, service,  

 hotel og finans.
 60 angiver efteruddannelsesudvalg Efteruddannelsesudvalget for Transport  

 og Logistik.
 0 angiver underudvalg, men i dette tilfælde er der ingen.
 10 angiver kursustypen, som i dette tilfælde er Ambulance 1.
 Ciffer 12 og 13 er 00, da der i dette tilfælde ingen kursusversioner er.
 Disse 13-cifrede kursuskoder skal fremover anvendes af samtlige  

 uddannelsessteder.
 Styrelsen skal hermed understrege vigtigheden af, at uddannelsesstederne  

 anvender korrekte kursuskoder i forbindelse med attestationer på  

 ansøgningsskemaet om godtgørelse.
 Evt. tvivlspørgsmål om denne meddelelse kan rettes til:
specialkonsulent Jørgen Nielsen, (lokal 359) fuldmægtig Rikke A.H.
Petersen, (lokal 375) Meddelelse nr. 5/92 ophæves hermed.
