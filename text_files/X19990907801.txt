Ansøgning om patent på  

 fremgangsmåde til fremstilling af et koncentrat af antihæmofilisk  

 faktor med høj renhed afslået År 1996, den 29. oktober afsagde  

 Patentankenævnet (Grønning-Nielsen, Hans Chr.
Thomsen, Herborg, Holm, A.
Sørensen) Følgende KENDELSE i sagen j.nr.
P 9/93: 	Klage fra Novo Nordisk A/S Bagsværd, v/Patentbureauet Hofman-Bang & Boutard A/S over Patentdirektoratets afgørelse 		af 23.  

 februar 1993 vedrørende patentansøgning nr. 4507/85 for Miles, Inc.,		USA, v/Patentbureau Budde, Schou & Co.
A/S.
 Den 20. januar 1992 fremlagdes under nr. 163107B en den 3.  

 oktober 1985 indleveret ansøgning om patent på  

 fremgangsmåde til fremstilling af et koncentrat af antihæmofilisk  

 faktor med høj renhed.
 De fremlagte krav lød således:
"1.	Fremgangsmåde til fremstilling af et  

 koncentrat af antihæmofilisk faktor med høj renhed og  

 forøget specifik aktivitet og nedsat fibrinogen-urenhed, ved hvilken  

 man (a) isolerer et udgangsmateriale indeholdende  

 antihæmofilisk faktor, ud fra blodplasma eller en blodplasmafrak tion, (b) fremstiller en opløsning af det således  

 isolerede udgangsmateriale indeholdende antihæmofilisk faktor fra trin  

 (a), (c) udfører en første  

 plasmaproteinfældning ved tilsætning til opløsningen af  

 udgangsmateriale indeholdende den antihæmofiliske faktor fra trin (b)  

 af ca. 1 til ca. 4% (vægt/rumfangsenhed), beregnet på rumfanget  

 af opløsning fra trin (b), af polyethylenglycol, og indstiller  

 pH-værdien for den resulterende blanding på fra ca. 6,6 til ca.  

 6,8 og temperaturen af den resulterende blanding til ca. 5 til ca. 10BC og omrører den fremkomne blanding i ca. 15  

 minutter, (d) fraskiller fældningen og udvinder den  

 ovenstående vandige polyethylenglycolopløsning hidrørende  

 fra trin (c), (e) udfører en anden plasmaproteinfældning  

 ved indstilling af polyethylenglycolkoncentrationen af den vandige  

 polyethylenglycolopløsning fra trin (d) på ca. 9 til ca. 15%  

 (vægt/rumfangsenhed), beregnet på rumfanget af opløsning  

 fra trin (d), og indstiller pH-værdien af den resulterende blanding  

 på fra ca. 5,7 til ca. 6,8 og temperaturen af den resulterende blanding  

 på ca. 5 til ca. 10B C og omrører  

 den resulterende blanding i ca. 15 minutter, og (f) fraskiller den ovenstående vandige  

 polyethylenglycolopløsning og udvinder fældningen fra trin (e),  

kendetegnet ved, at man (i) kombinerer polyethylenglycolen i den første  

 fældning i trin (c) med en suspension indeholdende fra ca. 1 til ca. 3  

 vægt%, beregnet på den totale vægt af suspensionen, af  

 aluminiumhydroxidsuspension pr. g protein i udgangsmaterialet indeholdende  

 udgangs-antihæmofilisk faktor, og at man (ii) kombinerer polyethylenglycolen i den anden  

 fældning i trin (e) med fra ca. 10 til ca. 20 vægt%, beregnet  

 på det totale rumfang af opløsning i trin (i), af glycin og fra  

 ca. 10 til ca. 20 vægt%, beregnet på det totale rumfang af  

 opløsning i trin (e), af natriumchlorid.
 2.	Fremgangsmåde ifølge krav 1,  

kendetegnet ved, at den blodplasmafraktion indeholdende  

 antihæmofilisk faktor, der isoleres fra blodplasma i trin (a), er et  

 kryopræ-cipitat.
 3.	Fremgangsmåde ifølge krav 1,  

kendetegnet ved, at (i) den første fældning i trin (c)  

 udføres under anvendelse af fra ca. 2 til ca. 3 vægt%  

 polyethylenglycol og fra ca. 2 til ca. 3% suspension af aluminiumhydroxid i  

 vand i forholdet fra ca. 0,15 til ca. 0,2 g aluminiumhydroxidsuspension pr. g  

 protein af udgangs-blodplasmafraktionen, og at (ii) den anden fældning  

 i trin (e) udføres under anvendelse af polyethylenglycol i en  

 mængde fra ca. 10 til ca. 15 vægt%, ca. 12 til ca. 18 vægt%  

 glycin og ca. 12 til ca. 18 vægt% natriumchlorid.
 4.	Fremgangsmåde ifølge krav 2,  

kendetegnet ved, at (i) den første fældning i trin (c)  

 udføres under anvendelse af ca. 2 til ca. 3 vægt%  

 polyethylenglycol og ca. 2 til ca. 3% suspension af aluminiumhydroxid i vand  

 i et forhold fra ca. 0,15 til ca. 0,2 g aluminiumhydroxidsuspension pr. g  

 protein af udgangs-blodplasmafraktionen, og at (ii) den anden fældning  

 i trin (e) udføres under anvendelse af polyethylenglycol i en  

 mængde fra ca. 10 til ca. 15 vægt%, ca. 12 til ca. 18 vægt%  

 glycin og ca. 12 til ca. 18 vægt% natriumchlorid.
 5.	Fremgangsmåde ifølge krav 4,  

kendetegnet ved, at (i) den første fældning i trin (c)  

 udføres under anvendelse af ca. 3 vægt% polyethylenglycol og en  

 ca. 3%'s suspension af aluminiumhydroxid i vand i forholdet ca. 0,16 g  

 aluminiumhydroxidsuspension pr. g protein af udgangs-blodplasmafraktionen, og  

 at (ii) den anden fældning i trin (e) udføres under anvendelse  

 af polyethylenglycol i en mængde på fra ca. 10 til ca. 12  

 vægt%, ca. 12 til ca. 15 vægt% glycin og ca. 12 til ca. 15  

 vægt% natriumchlorid.
 6.	Fremgangsmåde ifølge krav 4,  

kendetegnet ved, at (i) den første fældning i trin (c)  

 udføres under anvendelse af ca. 3 vægt% polyethylenglycol og en  

 ca. 3%'s suspension af aluminiumhydroxid i vand i forholdet ca. 0,16 g  

 aluminiumhydroxidsuspension pr. g protein af udgangs-blodplasmafraktionen, og  

 at (ii) den anden fældning i trin (e) udføres under anvendelse  

 af polyethylenglycol i en mængde på ca. 11 vægt%, ca. 13  

 vægt% glycin og ca. 14 vægt% natriumchlorid.
 7.	Fremgangsmåde ifølge krav 1,  

kendetegnet ved, at der i mindst ét af trinene (b) og (c)  

 tilsættes i det mindste enten heparin, natriumheparin eller en blanding  

 deraf i mængdeområdet fra 10 til 200 enheder pr. ml  

 opløsning eller suspension, idet man om ønsket yderligere  

 behandler den sterilfiltrerede, solubiliserede fældning til  

 formindskelse eller eliminering af infektiøse mikroorganis-mer og til  

 at gøre den sterilfiltrerede, solubiliserede fældning  

 ikke-hepatitis-infektiøs.
 8.	Fremgangsmåde ifølge krav 1,  

kendetegnet ved, at man yderligere solubiliserer den udvundne  

 fældning fra trin (f), sterilfiltrerer den solubiliserede  

 fældning og dernæst frysetørrer den sterilfiltrerede  

 solubiliserede fældning, idet man om ønsket yderligere behandler  

 den sterilfiltrerede solubiliserede fældning til formindskelse og  

 eliminering af infektiøse mikroorganismer og til at gøre den  

 sterilfiltrerede, solubiliserede fældning  

 ikke-hepatitis-infektiøs.
 9.	Fremgangsmåde ifølge krav 6,  

kendetegnet ved, at der i trin (b) tilsættes ca. 60 enheder pr.  

 ml af i det mindste enten heparin, natriumheparin eller en blanding  

 deraf.
10.	Fremgangsmåde ifølge krav 6,  

kendetegnet ved, at der yderligere anvendes et trin til behandling af  

 den sterilfiltrerede, solubiliserede fældning til formindskelse eller  

 eliminering af infektiøse mikroorganismer og til at gøre den  

 sterilfiltrerede, solubiliserede fældning  

 ikke-hepatitis-infektiøs." Klageren i denne sag nedlagde ved skrivelse af 21. april  

 1992 indsigelse mod udstedelse af patent.
Indsigelsen støttedes  

 på,"at den påståede opfindelse savner  

 opfindelseshøjde, når henses til indsigerens DK ans. nr.  

 5494/83, der blev almindeligt tilgængelig den 22. september 1984, jfr.  

 DK fremlæggelsesskrift nr. 157170 B.
Der kan endvidere henvises til den tilsvarende  

 PCT-ansøgning WO 84/03628, der blev almindeligt tilgængelig den  

 27. september 1984. Disse skrifter har ikke været fremdraget under  

 ansøgningens behandling." Efter flere gange at have fået bevilget  

 udsættelse af fristen til indgivelse af indsigelsesbegrundelse, udbad  

 klageren sig i skrivelse af 25. august 1992 endnu en frist på en  

 måned og anførte:
 "at indsigeren i samråd med undertegnede har  

 gennemført en række sammenligningsforsøg mellem  

 fremgangsmåden ifølge fremlæggelsesskriftet og  

 fremgangsmåden ifølge indsigerens modholdte  

 fremgangsmåde.
 Disse forsøg har været meget  

 tidskrævende, og vi har først modtaget resultaterne med brev den  

 20. august.
Da undertegnede i egenskab af medlem af EPO's Examination  

 Committee III er i færd med at rette en del af dette års  

 eksamensopgaver, som skal drøftes på et møde i  

 München den 8.-11. oktober og forinden konfereres med de relevante  

 medeksaminatorer, tillader tiden ikke, at jeg sætter mig ind i det  

 omfattende forsøgsmateriale og udarbejder indsigelsesbegrundelsen  

 inden den ovennævnte frist." Ansøgeren fremkom i skrivelse af 12. februar 1993  

 med følgende bemærkninger til sagen:
 "Indsigelsen er ikke nærmere begrundet, eftersom det  

 eneste, der er anført til støtte for indsigelsen, er en  

 udokumenteret påstand om, at den foreliggende opfindelse savner  

 opfindelseshøjde, når henses til DK ans. nr. 5494/83 (svarende  

 til DK fremlæggelsesskrift nr. 157.170 B, hvilket dokument ikke som  

 sådant kan modholdes); indsigerne har desuden henvist til WO 84/03628  

 (PCT-ans. svarende til DK ans. nr. 5494/83).
Indsigelsen må tilbagevises som åbenbart  

 grundløs; der er ikke tale om, at ansøgerne søger  

 beskyttelse for en 2 trins-anvendelse af polyethylenglycol i forbindelse med  

 fældning/rensning af faktor VIII, idet disse foranstaltninger er  

 angivet i krav 1's indledning.
Det for ansøgernes fremgangsmåde  

 særegne og ejendommelige fremgår af krav 1's kendetegnende del,  

 ifølge hvilken det første PEG-fældningstrin foretages i  

 en suspension indeholdende fra ca. 1 til ca. 3 vægtprocent  

 aluminiumhydroxid i vand.
Dette trin er hverken omtalt eller antydet i det  

 fremdragne.
Endvidere foreskrives det i krav 1's kendetegnende del, at  

 aluminiumhydroxidsus- pensionen anvendes i forholdet fra ca. 0,1 til ca. 0,25  

 g suspension pr. gram protein i udgangsmaterialet, og denne foranstaltning er  

 ej heller hverken kendt fra eller antydet i modholdet.
Det henstilles herefter, at direktoratet uden  

 unødigt ophold tilbageviser den udokumenterede og klart  

 grundløse indsigelse og vedtager meddelelse af patent i henhold til  

 fremlæggelsesskrift nr. 163.107 B." Patentdirektoratet besluttede ved skrivelse af 23. februar  

 1993 at udstede patent, idet indsigelsen blev afvist med følgende  

 begrundelse:
 "1. De begrunder indsigelsen med, at den foreliggende  

 opfindelse savner opfindelseshøjde, når henses til Deres DK  

 ansøgning nr. 5494/83. Den fremgangsmåde, der ifølge  

 denne ansøgning anvendes til fremstilling af et koncentrat af den  

 antihæmofile faktor VIII (AHF) med høj renhed, består i  

 fældning fra en vandig opløsning af et udgangsmateriale  

 indeholdende AHF i to trin, hvor der i første trin anvendes  

 polyethylenglycol og i andet trin polyethylenglycol og et indsaltningsmiddel  

 (aminosyre eller kulhydrat).
Fremgangsmåden ifølge den foreliggende  

 ansøgning adskiller sig fra denne kendte fremgangsmåde på  

 samme måde, som den adskiller sig fra, hvad der i ansøgningen er  

 omtalt som kendt teknik, nemlig ved at der i første  

 fældningstrin anvendes to proteinfældningsmidler.  

 Polyethylenglycolfældningen i første trin foretages  

 således i en vandig suspension indeholdende aluminiumhydroxid.
Ved  

 kombination af disse to proteinfældningsmidler i bestemte mængder  

 og forhold opnås AHF med større renhed og i større  

 udbytte, end ved anvendelse af ét af fældningsmidlerne  

 alene.
 Vi mener derfor, at opfindelsen har både nyhed og  

 opfindelseshøjde.
Vi har derfor vedtaget at meddele patent på grundlag  

 af fremlæggelsesskrift nr. 163.107 uden ændringer." Denne afgørelse har klageren ved skrivelse af 23.  

 april 1993 indbragt for Patentankenævnet.
 I skrivelse af 30. september 1993 har klageren  

 fremført følgende appelbegrundelse:
 "Direktoratets beslutning om at meddele patent på  

 trods af den nedlagte indsigelse, som på grund af en intern  

 ekspeditionsfejl her i huset i forbindelse med en fristforlængelse, der  

 ikke blev bevilget, beklagevis ikke blev nærmere begrundet, hviler  

 alene på den motivering, at den patentansøgte  

 fremgangsmåde adskiller sig fra den kendte teknik, der er omtalt i  

 ansøgningen, ved, at der i det første fældningstrin  

 ifølge krav 1, punkt (c) for det efterspurgte faktor VIII (AHF)  

 anvendes to proteinfældningsmidler, nemlig aluminiumhydroxid og  

 polyethylenglycol (PEG). Ved kombination af disse to  

 proteinfældningsmåder i bestemte mængder og forhold  

 opnås - siges det i skrivelsen - AHF i større renhed og i  

 større udbytte end ved anvendelse af et af fældningsmidlerne  

 alene.
 Denne afgørelse hviler efter klagerens opfattelse  

 på en ufuldstændig analyse af den kendte teknik, men da vi  

 erkender vort medansvar herfor, skal vi ikke opponere mod Direktoratets  

 afgørelse på det foreliggende grundlag.
 Forholdet er imidlertid det, at det relevante  

 beslutningsgrundlag ikke er en sammenligning mellem kombinationen af  

 fældningsmidler og et af midlerne alene - sådan som  

 ansøgeren har gjort i f.eks. eksempel 1 (ifølge den  

 påståede opfindelse) og sammenligningseksempel A (der i  

 første trin kun betjener sig af polyethylenglycol).
 Det relevante sammenligningsgrundlag er for trin  

 (c)'s vedkommende den fra ansøgning 5494/83 (WO 84/03628) kendte  

 kombination af aluminiumhydroxid og polyethylenglycol i to trin og for  

hele processens vedkommende de opnåede resultater med hensyn til  

 udbytte, specifik aktivitet og renhed af det opnåede Faktor VIII  

 sammenlignet med de fra ans. 5494/83 opnåede resultater i samme  

 henseende.
 Vi erindrer i den forbindelse om, at ansøgeren i  

 fremlæggelsesskriftet side 1, første afsnit udtrykkeligt  

 anfører, at der anvendes konventionelle fældningsmidler -  

 herunder aluminiumhydroxid, polyethylenglocol og glycin med natriumchlorid,  

 og dette er da også righoldigt dokumenteret i den efterfølgende  

 omtale af kendt teknik, hvor der dog ikke omtales ans. 5494/83 eller  

 WO 84/03628.
 Dette afspejles også til en vis grad af  

 kravaffattelsen, hvor betingelserne i trin c) både hvad angår  

 PEG-koncentration, temperatur og varighed er angivet som kendt teknik.
Det må her være på sin plads at  

 bemærke, at de "bestemte mængder og forhold" af  

 aluminiumhydroxidgel, som er anført i krav 1's kendetegnende del,  

 punkt (i), og som Direktoratet lagde vægt på i sin  

 afgørelse også er "i sig selv kendte" mængder.
Vi  

 skal her henvise til ansøgerens eget i fremlæggelsesskriftet,  

 side 3 omtalte UD patent nr. 4.386.068 (Bilag A), hvor en indledende  

 fældning med aluminiumhydroxid nævnes i spalte 1, linie 22-23,  

 spalte 2, linie 64-spalte 3, linie 5, og hvor det fremhæves, at  

 aluminiumhydroxidbundfaldet ikke medfører væsentligt tab af  

 AHF-aktivitetet, samt i spalte 5, linie 48-52, hvor der nævnes  

 mængder og forhold for aluminiumhydroxid, som svarer til angivelserne i  

 krav 1(i).
 Ans. 5494/83 beskriver i samtlige eksempler uden  

 nærmere fremhævelse en indledende behandling med  

 Al203 for at fjerne  prothrombinkomplex.
Denne behandling er imidlertid, som også  

 fremhævet i US patent nr. 4.386.068 en helt traditionel teknik ved  

 plasmafraktionering til fjernelse af især prothrombinkompleks, hvilket  

 også gælder for den ifølge ans. 5494/83 foretagne  

 første fældning med PEG ved pH 6,0 - 8,5, fortrinsvis 6,2 - 6,6,  

 der ikke afviger nævneværdigt fra den i krav 1, trin (c) anvendte  

 pH 6,6 - 6,8, men kombinationen af disse behandlinger er ikke  

 beskrevet tidligere.
Fremgangsmåden ifølge krav 1 må  

 derfor anses for ny.
 Ansøgeren har dog ikke i sit eksempelmateriale  

 godtgjort, at denne kombination fører til noget uventet fordelagtigt  

 resultat i forhold til den tilsvarende to-trins behandling ifølge ans.  

 5494/83.
Klageren vil ikke afvise, at det vil være muligt at  

 påvise et lidt højere udbytte på grund af det "geometriske  

 tab" af Faktor VIII, der sker på grund af adhæsion til  

 glasvæggene og indeslutning af mindre mængder Faktor VIII i  

 aluminiumhydroxidbundfaldet ved fraseparering af dette, hvis behandlingen  

 udføres separat.
Denne eventuelle udbytteforøgelse opnås  

 imidlertid på bekostning af en betydelig risiko for overføring  

 af Al(OH)3 i det færdige præparat.
Ved  

 totrinsfældningen ifølge ans. 5494/83 vil eventuelle  

 AlOH)3 partikler i supernatanten udfældes med PEG-bundfaldet  

 ved den efterfølgende PEG-fældning.
 Dette opnås ikke med samme sikkerhed ved den  

 kombinerende fældning ifølge den påståede  

 opfindelse.
At tilstedeværelsen af aluminium i  

 AHF-præparater er et problem dokumenteres i vedlagte to artikler fra  

 Svensk Farmaceutisk Tidskrift, vol. 91, nr. 7-8 og 9 "Aluminium och dess  

 risker" (Bilag B og C), hvor forfatteren i begge artikler opregner en  

 række sygdomme, der kan tilskrives forhøjet Al-indhold i  

 kroppen, såsom renal osteodystrofi og dialyse demens ved  

 dialysepatienter , og Alzheimers syge og nedsat nyrefunktion.
På side  

 16 i Bilag C fremhæves specielt risikoen for forhøjet  

 aluminiumindhold i blodprodukter såsom Faktor  

 VIII-præparater.
 De angiveligt patentbegrundende fordele ved den  

 kombinerede fældning er da heller ikke nævnt med et ord i  

 vedlagte artikel af Ng, Equizabal og Mitra (opfindere i  

 nærværende ansøgning, Thrombosis Research, vol. 42, p.  

 825-834 (1986)) (Bilag D), der nærmere beskriver fremgangsmåden  

 ifølge ansøgningen.
I artiklen anføres side 828, at glycin og NaCl blev  

 anvendt, fordi de var vidt udbredt i tidligere AHF-præparater, og i  

 tabel II gives så sammenligningsdata, der skulle illustrere den  

 forbedrede kombinationsvirkning.
De angivne data er dog langt fra entydige.  

 Det er klart, at 13% glycin/14% NaCl har en bedre indsaltende virkning end  

 15% glycin alene.
Det havde dog været rart også at se  

 talværdier for forbindelserne hver for sig i disse koncentrationer.  

 Endvidere er 15% glycin/20% NaCl (ifølge den påståede  

 opfindelse) ikke bedre end 30% NaCl og ikke meget bedre end 20% NaC1  

 alene.
 Under alle omstændigheder kommer aktiviteterne dog  

 ikke i nærheden af de højeste værdier ved  

 fremgangsmåden ifølge ans. 5494/83.
 Med hensyn til det andet "originale" trin ved den  

 ansøgte fremgangsmåde, nemlig pkt. (ii) i kravets kendetegnende  

 del, ifølge hvilket der ved den anden PEG-fældning  

 tilsættes glycin og natriumchlorid i nærmere angivne  

 mængder, forholder det sig sådan, at dette trin principielt  

 modsvarer det andet PEG-fældningstrin ved fremgangsmåden  

 ifølge ans. 5494/83, jfr. krav 3, ifølge hvilket der under det  

 andet trin tilsættes et indsaltningsmiddel, der jfr. krav 4, kan  

 være en aminosyre, fortrinsvis lysin eller arginin, men som  

 anført f.eks. i tabel 3 og 6 også glycin.
NaCl er - som bl.a. nævnt i Bilag D - også et  

 velkendt indsaltningsmiddel, der under de anvendte omstændigheder vil  

 befinde sig på dissocieret form.
Ved fremgangsmåden ifølge  

 ans. 5494/83 anvendes NaOH og HCl til pH-justeringer, og der vil derfor i  

 praksis altid være Na+ og Cl! til stede, dog ikke nødvendigvis i de i trin  

 (ii) angivne mængder på 10-20 vægtprocent.
 At det andet trin ifølge den påståede  

 opfindelse er en "fremgangsmåde ifølge ans. 5494/83" ses ved et  

 studium af eksempel 7 i det tilsvarende fremlæggelsesskrift nr. 157170,  

 som er optaget under sagens behandling.
Det ses af tabellen, at NaCl ved den anvendte  

 glycinkoncentration i koncentrationer på 10% ganske vist forøger  

 den specifikke aktivitet i forhold til aktiviteten uden tilsætning af  

 NaCl.
Den specifikke aktivitet er dog ikke tilnærmelsesvis så  

 høj som opnået ved det foretrukne indsaltningsmiddel lysin-HCl,  

 og den specifikke aktivitet ved anvendelse af 12% NaCl/13% glycin overstiger  

 ikke aktiviteten af 2M glycin alene som anført i Tabel 6, side 12.
 For god ordens skyld skal det nævnes, at pH ved den  

 anden PEG-fældning ifølge den påståede opfindelse er  

 5,7 - 6,8, og at den i ans. 5494/83, jfr. krav 11, er 5,0 - 8,5, fortrinsvis  

 6,0 - 6,6, og at det er fremhævet, at den (fortrinsvis) anvendte  

 pH-værdi afhænger af det valgte indsaltningsmiddel, jfr. side 7,  

 linie 15.
 Med hensyn til krav 2-10 i fremlæggelsesskriftet  

 gælder det, at de omhandler i sig selv kendte foranstaltninger ved  

 fremgangsmåder af den omhandlede art, eller snævrere intervaller,  

 der heller ikke ses at medføre særlige fordele i forhold til  

 fremgangsmåden ifølge ans. 5494/83.
 Specielt vedr. heparintilsætningen ifølge  

 7-10 kan der f.eks. henvises til US patent nr. 4.289.691 (Bilag E).
Sammenfattende vil vi gøre gældende, at  

 fremgangsmåden ifølge den påståede opfindelse ikke  

 opfylder patentlovens krav til opfindelseshøjde, og at  

 ansøgningen derfor bør afslås." Ansøgeren har i skrivelse af 8. december 1993  

 nedlagt påstand om stadfæstelse af Direktoratets afgørelse  

 og udtalt som følger:
 "Klageren har i sin begrundelse af ovennævnte dato  

 anført, at han ikke vil opponere mod Direktoratets påklagede  

 afgørelse på det foreliggende grundlag; udgangspunktet er  

 herefter, at klageren accepterer afgørelsen af 23. februar 1993.
Imidlertid fremkommer klageren i begrundelsen af 30.  

 september 1993 - og først i denne - med en udførlig  

 argumentation ledsaget af diverse nyt materiale.
Klageren erkender dog  

 nyheden af ansøgerens fremgangsmåde, men gør  

 gældende, at den ikke opfylder patentlovens krav til  

 opfindelseshøjde.
Med hensyn til det af klageren nu  

 påberåbte materiale (klagerens bilag A-E) skal det for god ordens  

 skyld konstateres, at bilagene B, C og D alle hidrører fra tidspunkter  

 efter ansøgningens indleverings/prioritetsdato og derfor ikke kan  

 påberåbes til støtte for en påstand om  

 utilstrækkelig opfindelseshøjde.
Vi skal i øvrigt først og fremmest henvise  

 til det, vi har anført i vort indlæg af 12. februar 1993 til  

 Direktoratet, se dette indlægs side 1, linie 6 f.n. til side 2, linie  

 11; ansøgeren hævder ikke at det udgør en patenterbar  

 opfindelse at anvende PEG i to trin, og ansøgeren hævder ej  

 heller, at det er en patenterbar opfindelse at kombinere anvendelsen af PEG  

 og en begrænset mængde Al-hydroxid.
Ansøgerens - klart ny  

 og patenterbare - fremgangsmåde er en fremgangsmåde af den art,  

 der er angivet i krav 1, punkt (a)-(f), og det for denne fremgangsmåde  

 ejendommelige består i de i krav 1's kendetegnende del angivne  

 foranstaltninger, nemlig at man "(i) kombinerer polyethylenglycolen i den første  

 fældning i trin (c) med en suspension indeholdende fra ca. 1 til ca. 3  

 vægt%, beregnet på den totale vægt af suspensionen, af  

 aluminiumhydroxid i vand, idet aluminiumhydroxidsuspensionen anvendes i  

 forholdet fra ca. 0,1 til ca. 0,25 g aluminiumhydroxidsuspension pr. g  

 protein i udgangsmaterialet indeholdende udgangs-antihæmofilisk faktor,  

 og at man (ii) kombinerer polyethylenglycolen i den anden  

 fældning i trin (e) med fra ca. 10 til ca. 20 vægt%, beregnet  

 på det totale rumfang af opløsning i trin (i), af glycin og fra  

 ca. 10 til ca. 20 vægt%, beregnet på det totale rumfang af  

 opløsning i trin (e), af natriumchlorid." Klageren har ikke påvist - og vil heller ikke kunne  

 påvise - at de ovennævnte foranstaltninger (i) og (ii), anvendt i  

 forbindelse med en fremgangsmåde som defineret i krav 1's indledning,  

 på nogen måde kan betragtes som nærlig-gende for en  

 gennemsnitsfagmand på det pågældende område med  

 kendskab til den del af det fremdragne materiale, der overhovedet kan  

 påberåbes i relation til den foreliggende ansøgning.
 Specielt bemærkes, at der i det fremdragne i det  

 omfang, klageren overhovedet kan påberåbe sig dette, ikke er tale  

 om eller antydning af, at det andet PEG-fældningstrin  

 foregår i en suspension indeholdende fra ca. 1 til ca. 3 vægt%  

 Al-hydroxid i vand, og ej heller tale om eller antydning af, at  

 Al-hydroxid-suspensionen anvendes i forholdet fra ca. 0,1 til ca. 0,25 g  

 Alhydroxid-suspension pr. gram protein i udgangsmaterialet; kombinationen af  

 (i) og (ii) i krav 1's kendetegnende del i forbindelse med trin (a)-(f) er  

 overhovedet ikke så meget som antydet i det fremdragne.
 Klagerens kommentarer m.h.t. tilstedeværelsen af  

 aluminium og dettes skadelige virkninger ved visse medicinske indikationer er  

 naturligvis ganske irrelevante i denne sag.
 Sammenfattende er det vor opfattelse, at Direktoratets  

 afgørelse af 23. februar 1993 bør stadfæstes som fuldt ud  

 korrekt, også når det af klageren først nu  

 fremførte tages i betragtning.
 Ovennævnte afgørelse påstås  

 herefter stadfæstet.
Vi bemærker endelig, at klageren kun har sig selv at  

 takke for "den begrænsede skriftveksling" med Direktoratet, og vi ser  

 ingen rimelig grund til, at klageren gives adgang til at forhale sagen ved at  

 få lejlighed til at fremkomme med yderligere skriftlige indlæg.  

 Klageren må, hvis han ønsker det, plædere for sine  

 synspunkter ved den mundtlige forhandling, som normalt finder sted ved  

 Ankenævnets foranstaltning." Klageren har i skrivelse af 10. januar 1994 kommenteret  

 ansøgers ovennævnte svar af 8. december 1993 som  

 følger:
 "Svaret indeholder intet af substans til støtte for  

 den påståede opfindelses patenterbarhed men udelukkende  

 udokumenterede påstande samt en fejlkarakteristik af processen  

 øverst på side 3. Det kan næppe være ansøgers  

 mening, at det nu er det andet PEG fældningstrin, der  

 foregår i nærvær af Al-hydroxid, henset til krav 1's  

 affattelse og forklaringen af den påståede opfindelse i  

 øvrigt.
 Ansøgers mere polemiske betragtninger unddrager sig  

 kommentarer.
 Indsigeren (klageren) skal derfor sammenfatte og uddybe,  

 hvorfor den påståede opfindelse savner opfindelseshøjde i  

 forhold til indsigerens proces som beskrevet i ans. 5494/83 og WO 84/03628,  

 set i lyset af anden kendt teknik og de af indsigeren gennemførte  

 forsøg.
A.
Det tekniske problem er det samme Ifølge fremlæggelsesskrift 163 107, side  

 5, er der fortsat behov for yderligere forbedringer af fremgangsmåden  

 til opnåelse af et AHF-koncentrat i højt udbytte og med  

 høj renhed under nedsættelse til det mindst mulige af den  

 formindskelse i specifik aktivitet, der er forbundet med  

 fremgangsmåderne ifølge den kendte teknik.
 Ifølge WO 84/03628 er "The object of the present  

 invention to provide a high purity AHF preparation with a previously  

 unattainable solubility and a high specifik activity".
B.
Udgangspunktet for problemløsningen er det samme, nemlig  

 PEG/PEG fældning Som det fremgår af indledningen til de to  

 ansøgninger er plasmafraktionering, herunder AHF-udvinding, et  

 patentmæssigt meget tættrampet område.
Der er i  

 patentlitteraturen beskrevet en række  

 (flertrins)fældningsprocesser med forskellige fældningsmidler og  

 kombinationer af disse.
 Ansøgeren har blandt disse, jvf. krav 1's  

 indledning og krav 4 og 6 udvalgt en metode baseret på en to trins  

 fældning med polyethylenglycol (PEG), hvor det første trin  

 udføres ved en relativt lav koncentration (ca. 1-4%, især 2-3,  

 fortrinsvis ca. 3%) og det andet ved en højere koncentration (ca.  

 9-15%, især ca. 10-15%, fortrinsvis ca. 11%).
 Betingelserne for fældningen i øvrigt er -  

 bortset fra de i den kendetegnende del anførte - angivet som  

 værende velkendte.
Indsigerens metode tager ligeledes udgangspunkt i den  

 kendte to trins PEG-fældning, jvf.
WO 84/03628, krav 3, og ved  

 tilsvarende koncentrationer, nemlig 2-6, fortrinsvis ca. 4%, i første  

 trin og 6-20, fortrinsvis ca. 12% i det andet trin.
C.
Den konkrete problemløsning i)	Medanvendelse af Aluminiumhydroxid i 1.  

 trin.
 Som også medgivet af ansøgeren er  

 aluminiumhydroxid et særdeles velkendt fældningsmiddel ved  

 udvinding af faktor VIII, jvf. bl.a. fremlæggelsesskriftet, side 9, og  

 omtalen af en række patenter i indledningen, bl.a. klagerens bilag A,  

 hvor der anvendes mængder af samme størrelsesorden som  

 ifølge den påståede opfindelse, hvortil kommer klagerens  

 WO 84/03678. Supplerende henvises til:
 US patent nr. 3.652.530 (Bilag F), jvf. bl.a.  

 diagrammerne spalte 3, spalte 4, linie 68-75, og spalte 6, linie  

 20-24.
US patent nr.
Re 29.698 (Bilag G), jvf. spalte  

 1, linie 47 - spalte 2, linie 9.
 US patent nr. 4.170.639 (Bilag H), jvf. spalte 4,  

 linie 63 - spalte 2, linie 9 og spalte 3, linie 1-9.
 US patent nr. 4.297.344 (Bilag I), jvf. spalte  

 4, linie 59-68 og spalte 9, linie 33-37.
 Formålet med aluminiumhydroxidfældningen  

 ifølge kendt teknik er normalt at fjerne prothrombin-komplexet (Faktor  

 II, VII, IX og X) fra udgangsmaterialet for faktor VIII-koncentratet, normalt  

 det såkaldte kryopræcipitat.
 Som det fremgår af Bilag A og F-I kan  

 aluminiumhydroxid-fældningen efterfølges af en række  

 forskellige fraktionerings- eller koncentreringsbehandlinger, i Bilag F  

 således f.eks. en PEG/PEG fældning, som også anført  

 i fremlæggelsesskriftet side 2, linie 21-29.
Som fremhævet i vor klagebegrundelse er den  

 kombinerede fældning med aluminiumhydroxid og PEG i første trin  

 ikke problemfri p.g.a. faren for overføring af aluminium til  

 AHF-præparatet.
Ansøgeren affærdiger dette argument med,  

 at Bilag B og C hidrører fra tidspunkter efter ansøgningens  

 prioritetsdato (4. okt. 1984).
 Dette er naturligvis korrekt, men det betyder ikke, at  

problemet ikke var erkendt og beskrevet før disse artikler, der  

 jo sammenfatter flere års publikationer, hvoraf flere er fra før  

 oktober 1984.
At problemet ikke kan være ukendt for  

 ansøgeren, ses iøvrigt af Bilag G, spalte 2, linie 1-9. Af  

 Bilag F, tabel 1, fremgår det, at det ved Al(OH)-fældningen  

 dannede "intermediate purity AHF" indeholder aluminium, men at dette  

 tilsyneladende fjernes ved de to efterfølgende  

 PEG-fældninger.
Begge disse patenter er nævnt i  

 fremlæggelsesskriftet.
 Hvad der så end måtte være af fordele  

 ved at kombinere Aluminiumhydroxid og PEG i 1. trin, så opnås de  

 altså på bekostning af en forøget risiko for kontamination  

 med aluminium.
 Fremlæggelsesskriftet indeholder imidlertid ikke  

 nogen som helst sandsynliggørelse af sådanne fordele,  

 nærmest tværtimod.
 I vor klagebegrundelse fremhævede vi, at de  

 foretagne sammenligningsforsøg ikke var foretaget med den  

 nærmestliggende kendte teknik, nemlig klagerens proces.
 I eksempel 1 sammenlignes således 1. trin  

 ifølge opfindelsen (Aluminiumhydroxid + PEG) med en ren PEG  

 fældning ifølge US patent 3.631.018 (sammenligningsforsøg  

 A) og ikke med klagerens Aluminiumhydroxid efterfulgt af PEG, et  

 forløb der også er beskrevet i ovennævnte US. pat. no.  

 3.652.570 (Bilag F).
 Det er således ikke ud fra eksempel 1 + A muligt at  

 vurdere den mulige effekt af kombinationen.
 Imidlertid kommer ansøgeren os til hjælp i  

 det efterfølgende sammenligningseksempel B.
Dette eksempel, der fører til et AHF-koncentrat med  

 en specifik aktivitet på 2,2 (enheder/mg protein) viser med al  

 ønskelig tydelighed, at kombinationen i 1. trin ikke i sig selv  

 medfører nogen forbedring i forhold til de kendte PEG/PEG  

 fældninger på et produkt, der først er fældet med  

 Aluminiumhydroxid, jvf. f.eks.
Bilag, F, spalte 7, linie 24-28, hvor der  

 angives en specifik aktivitet på 3-6.
 Ansøgeren synes dog også at være vel  

 vidende om denne sammenhæng, jvf. den totale mangel på  

 fremhævelse af en særlig effekt ved trin 1 i artiklen Bilag D,  

 der ganske rigtigt er publiceret efter prioritetsdagen, men ubestrideligt  

 vedrører fremgangsmåden ifølge den påståede  

 opfindelse, jvf. henvisningen på side 826 til Ref. (6), der er US  

 patentet meddelt på basis af prioritetsansøgningen og tabel III,  

 der - til forskel fra tabel II - genfindes i fremlæggelsesskriftet, og  

 artiklens indhold iøvrigt.
 Det skal bemærkes, at ansøgeren i sit  

 indlæg af 12. februar 1993 til Patentdirektoratet alene  

 fremhævede betydningen af 1. trin, og at Direktoratet alene  

 lagde forskellen med ansøgerens og indsigerens 1. trin til grund for  

 den positive vurdering af patenterbarheden.
 Det er derfor tankevækkende, at ansøgeren i  

 sit indlæg af 8. december 93 - efter at have henvist til sit tidligere  

 indlæg - nu fortsætter:
 "ansøgeren hævder ej heller, at det er en  

 patenterbar opfindelse at kombinere anvendelsen af PEG og en begrænset  

 mængde Al-hydroxid".
 Nu er det altså alle de i krav 1 angivne  

 foranstaltninger, det handler om.
 Det tror vi ikke, at Direktoratet har været i tvivl  

 om, men man har altså forståeligt fæstnet sig ved trin 1,  

 da man vedtog at meddele patent.
Det er på denne baggrund, man skal læse  

 klagerens bemærkning om ikke at ville opponere mod Direktoratets  

 afgørelse "på det foreliggende grundlag". Vi er overbevist om,  

 at udfaldet ville have været et andet, hvis Direktoratet var blevet  

 præsenteret for de af indsigeren (klageren) fremførte  

 argumenter, men det skete som bekendt ikke, hvilket skulle være  

 beklaget i tilstrækkelig grad herfra.
Klageren har dog ikke villet  

 belaste og forsinke sagen med påstande om, at den nægtede  

 fristforlængelse burde have været meddelt, og at sagen burde  

 sendes tilbage til fortsat behandling.
 Klageren har imidlertid for ankenævnet godtgjort,  

 hvorfor fældningen i trin 1 ikke selvstændigt kan begrunde  

 fremgangsmådens opfindelseshøjde, og ansøgerens seneste  

 udtalelse synes at støtte dette synspunkt.
 ii) Medanvendelse af glycin og NaCl.
 Interessen samler sig herefter om, hvorvidt dette  

 træk kombineret med træk ii) kan begrunde  

 opfindelselshøjden, jvf. at indsigeren (klageren) anerkender  

 fremgangsmådens nyhed.
At dette ikke er tilfældet, har vi begrundet  

 udførligt i vor klagebegrundelse.
Ansøgeren har intet  

 substantielt anført heroverfor.
Vi ser derfor ikke grund til at  

 gå nærmere ind på trin 2, men skal blot gentage, at trinet  

 i begge processer er baseret på brug af indsaltningsmidler og  

 for sammenligningens skyld nævne, at 15% glycin modsvarer 2M glycin,  

 der er omtalt flere gange i klagerens ansøgning.
 Efter klagerens opfattelse vil udøvelse af  

 ansøgerens metode være en krænkelse af klagerens  

 patentrettigheder, jvf. også at Direktoratet har tilladt eksempel 7  

 optaget i klagerens fremlæggelsesskrift nr. 151 170. Dette er  

 naturligvis ikke i sig selv patenthindrende, hvis de karakteristiske  

 træk sandsynliggjorde opfindelseshøjden.
Glycin er ubestrideligt et indsaltnings-middel  

 ifølge klagerens proces.
Hvorvidt NaCl som sådan falder ind  

 under karakteristikken af indsaltningsmidlet, afhænger af  

 kravaffattelsen i de enkelte lande.
Hvad enten imidlertid ansøgerens  

 proces skal opfattes som en "udvalgsopfindelse" eller som en  

 "kombinationsopfindelse" kræves der ifølge praksis en  

 sandsynliggørelse af teknisk effekt, der overstiger den for fagmanden  

 forventelige.
Denne sandsynliggørelse er ikke gennemført og vil  

 efter klagerens opfattelse heller ikke kunne gennemføres, hvorfor  

 ansøgningen bør afslås." Ankenævnet har behandlet sagen på sit  

 møde den 30. april 1996.
 For klageren mødte civilingeniør Ejvind  

 Christiansen, civilingeniør Per Kærsgaard og  

 patentingeniør Eisten Pettersson.
 Førstnævnte forelagde sagen.
 For ansøgeren mødte civilingeniør  

 Gunnar Lind.
 Parterne procederede sagen i det væsentlige under  

 henvisning til de skriftlige indlæg.
 Ankenævnet skal udtale:
 Ved Direktoratets sagsbehandling og ved godkendelse af  

 ansøgningen til fremlæggelse er der ikke taget stilling til  

 Dansk patent ans. nr. 5494/83 (WO 84/03628) som modhold, da der af tekniske  

 årsager fra indsigerens side ikke blev udarbejdet  

 indsigelsesbegrundelse inden for den af Direktoratets fastsatte tidsfrist.  

 Dette modhold er fremdraget ved Patentankenævnets sagsbehandling.
Direktoratets beslutning om at meddele patent er baseret  

 på den motivering, at det første trin adskiller sig fra den  

 kendte teknik ved, at der i første trin anvendes to  

 proteinfældningsmidler, nemlig aluminiumhydroxid og PEG.
Herved  

 opnås - iflg. ansøgeren - AHF i større renhed og i  

 større udbytte end ved anvendelse af fældningsmidlerne alene.  

 Afgørelsen hviler, efter klagerens opfattelse, på en  

 ufuldstændig analyse af den kendte teknik.
Ankenævnet er enig i, at den fremlagte proces er ny,  

 selvom brugen af aluminiumoxid indgår i udførelseseksemplerne,  

 men ikke i patentkravene, i Dansk patent ans. nr. 5494/83 som en indledende  

 behandling for at fjerne prothrombinkompleks.
Dette er en traditionel teknik,  

 som også er fremhævet i US patent nr. 4.386.068. Derimod finder  

 Ankenævnet ikke, at der ved ansøgerens fremgangsmåde er  

 påvist et teknisk fremskridt i forhold til det modholdte, således  

 en større aktivitet af det fremstillede AHF, som måtte kunne  

 begrunde udstedelse af patent.
 Herefter bestemmes:
 Ansøgning nr. 4507/85 afslås.
