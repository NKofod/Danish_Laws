Bekendtgørelse om aftale af 21. juni 1994 om vedtægten for Europaskolerne Danmark undertegnede den 21. juni 1994 i Luxembourg en aftale om vedtægten for Europaskolerne.
Europaskolerne er betegnelsen for en række uddannelsesinstitutioner, som er oprettet siden 1953 med det formål at give børn af ansatte ved De Europæiske Fællesskaber uddannelse sammen, således at de europæiske institutioner kan fungere tilfredsstillende.
Med Europaskole-ordningen gennemføres et samarbejde mellem medlemsstaterne samt mellem disse og De Europæiske Fællesskaber.
Samtidig efterleves medlemsstaternes ansvar med hensyn til undervisningens indhold og tilrettelæggelsen af deres uddannelsesordning ligesom deres kulturelle og sproglige forskelle fuldt ud respekteres.
 Aftalen af 21. juni 1994 tilpasser vedtægten for Europaskolerne til De Europæiske Fællesskabers udvikling.
Danmarks ratifikationsinstrument deponeredes den 5. januar 1995, og aftalen om vedtægten for Europaskolerne trådte i kraft for Danmark den 1. oktober 2002. Aftalen ophæver og træder i stedet for vedtægten for Europaskolen af 12. april 1957 samt dennes protokol af 13. april 1962, jf.
Udenrigsministeriets bekendtgørelse nr. 20 af 4. februar 1975, Lovtidende C.
Aftalen af 21. juni 1994 om vedtægten for Europaskolerne er offentliggjort i De Europæiske Fællesskabers Tidende, nr.
L 212 af 17. august 1994, s. 3ff., og kan endvidere ses på adressen:
