Udtræden ved af efterlønsordning.
Fejl i a-kassens godkendelsesbrev.
Forventning om efterrløn til det 67. år Ankenævnet har behandlet Deres klage på møde den 10. juli 2008.
Nævnet traf denne A F G Ø R E L S E De har ikke ret til efterløn efter den 31. oktober 2007.
 Ankenævnet tiltræder således Arbejdsdirektoratets afgørelse af den 8. januar 2008.
B E G R U N D E L S E Ankenævnet har lagt til grund, at  De er født den 11. oktober 1942 og er omfattet af reglerne om efterløn for personer, der fylder 60 år den 1. juli 1999 eller senere,  De overgik til efterløn den 21. oktober 2002 fra overgangsydelse,  De fra a-kassen modtog afgørelse af 16. oktober 2002 med godkendelse af efterløn indtil udgangen af den måned, hvor De fylder 67 år, og  De fra a-kassen modtog afgørelse af 18. september 2007 om ophør af ret til efterløn.
 Ifølge § 75 a i lov om arbejdsløshedsforsikring m.v., jf. lovbekendtgørelse nr. 994 af 8. august 2007 fremgår, at retten til efterløn ophører ved udgangen af den måned, hvori medlemskabet ophører, og man når folkepensionsalderen.
 Da De er født den 11. oktober 1942 nåede De pensionsalderen, da De fyldte 65 år den 11. oktober 2007.
 Ankenævnet anser derfor A-kassens afgørelse af 18. september 2007 om ophør af ret til efterløn, for korrekt.
 Ved afgørelse af 18. september 2007 omgjorde a-kassen således sin afgørelse af 16. oktober 2002.
Ifølge De regler, som var gældende på tidspunktet for Deres overgang til efterløn ophørte retten til efterløn ved udgangen af den måned, hvori medlemmet fylder 65 år.
De har således ikke ret til efterløn fra den 1. november 2007.
 Ankenævnet finder, at a-kassens afgørelse af 16. oktober 2002 om godkendelse af efterløn indtil udgangen af den måned, hvor De fyldte 67 år, led af en retlig mangel, der må anses for væsentlig, da afgørelsen ikke havde hjemmel i loven.
 Ankenævnet finder således ikke, at Deres forventning om at modtage efterløn til De fyldte 67 år, er en så tungtvejende omstændighed, at afgørelsen af 16. oktober 2002 kan opretholdes, når aldersgrænsen på 65 år ved Deres overgang til efterløn, fremgik af loven.
 Hvis De mener, at De på grund af a-kassens fejlagtige afgørelse har lidt et tab, skal ankenævnet henvise dem til at anlægge et civilt søgsmål mod a-kassen ved domstolene.
R E G L E R Ankenævnet henviser til  § 74 a i lov om arbejdsløshedsforsikring m.v., jf. lovbekendtgørelse nr. 603 af 25. juni 2001,  § 75 a i lov om arbejdsløshedsforsikring m.v., jf. lovbekendtgørelse nr. 994 af 8. august 2007.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne NN De kan læse om afgørelsens retlige grundlag på de følgende sider.
 Kopi til:
Regler Lov om arbejdsløshedsforsikring m.v., jf. lovbekendtgørelse 603 af 25. juni 2001 § 74. Medlemmer, jf. dog § 74 m, der fylder 60 år den 1. juli 1999 eller senere, har ret til efterløn efter reglerne i §§ 74 a-l.
Lov om arbejdsløshedsforsikring m.v., jf. lovbekendtgørelse nr. 994 af 8. august 2007 .
Efterlønnens ophør § 75 a.
Retten til efterløn ophører, når medlemskabet ophører, jf. § 43. For efterlønsmodtagere, der er omfattet af § 74 o, ophører retten til efterløn senest ved udgangen af den måned, hvori efterlønsmodtageren når folkepensionsalderen, jf. lov om social pension, eller ved pågældendes død.
