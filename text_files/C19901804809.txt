 Ved afståelse af fast ejendom opgøres fortjenesten på grundlag af  

 kontantomregning af anskafffelses- og afhændelsessummer efter reglerne i  

 Skatteministeriets bekendtgørelse nr. 252 af 8. maj 1984 om beskatning af  

 fortjeneste ved salg af fast ejendom, jf. lovbekendtgørelse nr. 558 af 16.  

 september 1988 om beskatning af fortjeneste ved afståelse af fast ejendom,  

 som senest ændret ved lov nr. 385 af 7. juni 1989.
 Private pantebreve m.v. skal efter disse regler kontantomregnes på  

 grundlag af kurser, som kvartalsvis offentliggøres af Told- og  

 Skattestyrelsen.
 Tabellen på vedlagte bilag indeholder sådanne kurser vedrørende 1. kvartal  

 1990.
 Kurserne varierer med gældsposternes forrentning, restløbetid og  

 sikkerhedsmæssige placering.
Den sikkerhedsmæssige placering af en fordring bestemmes ved den  

 procentdel, som restgælden på fordringen og foranstående hæftelser udgør af  

 den samlede handelspris.
Fremgangsmåden illustreres ved følgende eksempel:
En ejendom sælges for 600.000 kr.
Køber overtager restgælden på inestående  

 prioriteter, ialt 450.000 kr.
Restkøbesummen berigtiges ved, at køber  

 udsteder et sælgerpantebrev på 60.000 kr. med årlig ydelse på 12,61%, heraf  

 rente på 10% af den til enhver tid værende restgæld, og betaler 90.000 kr. i  

 kontant udbetaling.
 Restgælden på de overtagne hæftelser, ialt 450.000 kr. udgør 75% af den  

 samlede handelspris.
 Restgælden på overtagne foranstående hæftelser og det udstedte  

 sælgerpantebrev udgør ialt 450.000 kr. + 60.000 kr. = 510.000 kr., hvilket  

 udgør 85% af den samlede handelspris.
 Sælgerpantebrevet er således sikkerhedsmæssigt placeret i intervallet  

 mellem 75-85% af handelsprisen.
 Sælgerpantebrevet skal derfor kursansættes på grundlag af tabellen over  

 gæld med pantesikkerhed inden for 85% af pantets handelsværdi.
 Pantebrevets restløbetid er ca. 16 år, og omregningskursen, kan herefter  

 findes i tabellen ved at gå ind under restløbøetid 16 år og rentefod 8,01 -  

 10,0%. I 1. kvartal 1990 vil kursen være 83 og pantebrevets kursværdi 60.000  

 x (83/100) = 49.800 kr.
 Hvis et pantebrev indeholder særlige vilkår af betydning for  

 kursansættelsen, f.eks. vilkår om ændringer i forrentnings- eller  

 afdragsvilkårne i løbetiden eller særlige rykningsklausuler, korrigeres  

 tabellens kurser for den skønnede indflydelse heraf.
 Hvis et pantebrev er sikkerhedsmæssigt placeret over flere af de angivn  

 intervaller, foretages en sammenvejning af de hertil svarende kurser, jf.  

 følgende eksempel:
 Et sælgerpantebrev på 90.000 kr., der afvikles på tilsvarende vilkår som i  

 foregående eksempel, er sikkerhedsmæssigt placeret mellem 75-90% af  

 handelsværdien. 60.000 kr. af hovedstolen er placeret mellem 75-85% af  

 handelsværdien og de resterende 30.000 kr. mellem 85-90% af handelsværdien.
 Pantebrevet kursansættes således:
 For pantebreve, der kan indfries til pari, kan der ikke anvendes en kurs  

 over 100, jf. bekendtgørelsens § 5.
 Reglerne finder tilsvarende anvendelse 1) ved opgørelse af fortjenesten  

 ved afhændelse af afskrivningsberettigede bygninger (beskatning af genvundne  

 afskrivninger) samt 2) ved fastlæggelsen af afskrivningsgrundlaget for  

 afskrivningsberettigede bygninger, jf. § 4, stk. 1, i bekendtgørelse nr. 523  

 af 28. september 1982 om kontantværdiansættelse af overdragelsessummer og om  

 oplysningspligt efter afskrivningsloven og 3) ved skatte- og afgiftsmæssig  

 værdiansættelse af fast ejendom i dødsboer m.v., samt 4) ved  

 gaveoverdragelse, jf. lovbekendtgørelse nr. 62 af 6. februar 1987 om afgift  

 af arv og gave og cirkulære af 17., november 1982 om værdiansættelsen af  

 aktiver og passiver i dødsboer m.m. og ved gaveafgiftsberegning.
 Vedrørende skatte- og afgiftsmæssig værdiansættelse af pantebreve, som  

 ikke står i forbindelse med overdragelse af fast ejendom, henvises til Told-  

 og Skattestyrelsens cirkulære nr. 6 af 2. februar 1990 om kursansættelse af  

 private pantebreve ved opgørelsen af den skatte- og afgiftsmæssige værdi og  

 formueværdien, som også finder anvendelse ved værdiansættelse af aktiver på  

 formueopgørelsen.
 Dette cirkulære efterfølger SD-cirkulære nr. 1989-37 af 25. oktober 1989  

 om kontantomregning af overdragelsessummer.
