I 1974 oprettede K en indlånskonto i et pengeinstitut P med en  

 rentegaranti på 12% p.a.
Den 8. december 1989 meddelte P K, at rentegarantien  

 udløb 1. januar 1990. P fandtes at være forpligtet til at give et varsel på 6  

 måneder for ophævelsen af rentegarantien. (Dissens) Kendelse af den 28- maj 1990 i sag 35/90 (Indlån, rente).
Klageren K havde i 1974 hos pengeinstituttet P oprettet en såkaldt  

 jubilæumskonto.
På bankbogens omslag var påtryk: »JUBILÆUMSKONTO~ Denne  

 konto forrentes med 12% p.a.
Efter den 1. marts 1974 kan der ikke foretages  

 yderligere indskud«.
 Den 8. december 1989 meddelte P i en skrivelse til K, at rentegarantien på  

 kontoen udløb 1. januar 1990. Efter at K havde henvendt sig hos P, fastholdt  

 P i skrivelse af 10. januar 1990, at renten fra årsskiftet var ændret til 7%  

 garanteret til den 1. november 1990. K ophævede herefter kontoen den 12.  

 januar 1990.
 K indbragte sagen for Ankenævnet med påstand om, at kontoen genoprettedes  

 med en tidsubegrænset forrentning på 12% p.a. samt godtgørelse for rentetab.
 P nedlagde påstand om frifindelse.
 Ved Ankenævnets kendelse tilkendtes K 5% af indestående pr. ultimo 1989  

 fra den 1. januar til den 30. juni 1990.
 Samtlige Ankenævnets 5 medlemmer udtalte:
»Den påtrykte tekst på bankbogens omslag, hvorefter kontoen forrentes  

 med 12% p.a., findes ikke at kunne forstås som en tidsubegrænset garanti for  

 betaling af denne rente, og der er heller ikke i denne tekst meddelt garanti  

 for en bestemt periode.
Efter udløbet af den garantiperiode på 10 år, som P  

 havde bundet sig til i sin annoncekampagne i begyndelsen af 1974, findes P  

 derfor efter almindelige regler om løbende kontraktsforhold at være  

 berettiget til at frigøre sig fra det særlige rentevilkår med et varsel, der  

 svarer til et passende opsigelsesvarsel.
 Ks påstand om genoprettelse af jubilæumskontoen med en tidsubegrænset  

 forrentning på 12% p.a. kan herefter ikke tages til følge.
 Det varsel på mindre end en måned, som P gav i sin skrivelse af 8.  

 december 1989, kan ikke anses for rimeligt.
 2 medlemmer udtalte herefter:
Vi finder, at varslet burde have været mindst 6 måneder.
Da K imidlertid  

 har ophævet kontoen den 12. januar 1990, findes K alene at kunne gøre krav på  

 rentedifferencen, 5% p.a., af indeståendet pr. 31. december 1989, 269.265,65  

 kr. i perioden fra den 1. til den 12. januar 1990, idet K ikke har godtgjort  

 at have lidt yderligere tab.
 1 medlem udtalte:
Jeg finder ligeledes, at varslet burde have været mindst 6 måneder.
K har  

 derfor haft krav på fortsat forrentning af indestående med en rente på 12%  

 p.a. frem til den 30. juni 1990. Uanset at K ophævede kontoen den 12. januar  

 1990, fordi P fastholdt rentenedsættelsen pr. 1. januar 1990, findes Ks  

 rentetab at burde fastsættes til 5% af indeståendet pr. 31. december 1989,  

 269.265,65 kr., fra den 1. januar til den 30. juni 1990 eller til 6.731,64  

 kr.
 2 medlemmer udtalte:
