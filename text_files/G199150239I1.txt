Formålet med registeret er registrering, databehandling og arkivering af oplysninger til brug ved patologisk instituts servicefunktion over for sygehusafdelinger i amtet.
Endvidere anvendes registeret til patologisk instituts planlægning, administration, drift, vedligeholdelse og ressourcestyring vedrørende de opgaver, der ligger inden for instituttets ansvarsområde.
Derudover anvendes registeret til forskning og andet videnskabeligt arbejde, der udføres i tilknytning til patologisk institut med henblik på udvikling og metodeforbedring inden for patientbehandlingen.
Personkreds: Registeret må kun indeholde oplysninger om patienter, for hvem en sygehusafdeling eller en læge har rekvireret en analyse/undersøgelse/obduktion på patologisk institut.
Endvidere må registeret indeholde oplysninger om personale, der deltager eller har deltaget i analyse/undersøgelse/obduktion af disse patienter.
 Ikrafttrædelsesdato: 01/07/1991.
