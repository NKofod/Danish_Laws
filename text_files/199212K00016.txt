Nr LSF 16 Forslag til Lov om ændring af lov om planlægning (Klagemyndighed) Fremsat af miljøministeren (Per Stig Møller) den 7. oktober 1992 Vedtaget ved tredjebehandling den 19. november 1992 Lov nr. 920 af 25/11/1992 § 1 I lov nr. 388 af 6. juni 1991 om planlægning, som ændret ved § 99 i lov  

 nr. 9 af 3. januar 1992 om naturbeskyttelse, foretages følgende ændringer:
 1. I § 35 indsættes efter stk. 4 som nyt stykke:
» Stk. 5. En afgørelse efter stk. 1 skal indeholde oplysning  

 om bestemmelserne i §§ 59 og 60.« Stk. 5 og 6 bliver herefter stk. 6 og 7.
 2. I § 40 indsættes efter stk. 2 som nyt stykke:
» Stk. 3. Kommunalbestyrelsens afgørelse efter stk. 2 kan ikke  

 indbringes for anden administrativ myndighed.« 3. I § 51, stk. 2, ændres »§ 35, stk. 2« til:  

 »§ 35, stk. 3«.
 4. § 58 affattes således:
 » § 58. Til Naturklagenævnet, som er nedsat i medfør af § 79 i  

 lov nr. 9 af 3. januar 1991 om naturbeskyttelse, kan påklages:
 1) Amtsråds og kommunalbestyrelsers afgørelser efter § 35, stk. 1.
 2) Kommunalbestyrelsers afgørelser efter § 47, stk. 1.
 3) Amtsråds og kommunalbestyrelsers afgørelser om andre forhold, der er  

 omfattet af denne lov, for så vidt angår retlige spørgsmål.
 Stk. 2. Naturklagenævnets formand kan på nævnets vegne træffe  

 afgørelse i sager, der ikke skønnes at have meget væsentlig interesse i  

 forhold til lovens formål.
Stk. 3. Naturklagenævnets afgørelser kan ikke påklages til anden  

 administrativ myndighed.« 5. Efter § 58 indsættes:
» § 58 a.
Foreningers afgørelser efter § 21, stk. 1, kan  

 påklages til kommunalbestyrelsen.« 6. I § 60, stk. 2, ændres »§ 58, stk. 3 og 4,»  

 til: »§ 58, stk. 1, nr. 1,», og »klagemyndigheden« ændres  

 til: »Naturklagenævnet«.
 7. § 60, stk. 3-5, affattes således:
» Stk. 3. Ved rettidig klage efter § 58, stk. 1, nr. 3, kan  

 Naturklagenævnet bestemme, at en af kommunalbestyrelsen meddelt tilladelse  

 ikke må udnyttes.
Er et bygge- eller anlægsarbejde iværksat, kan nævnet  

 påbyde dette standset.
Stk. 4. En tilladelse efter § 35, stk. 1, må ikke udnyttes før  

 klagefristens udløb.
Rettidig klage efter § 58, stk. 1, nr. 1 og 2, har  

 opsættende virkning, medmindre Naturklagenævnet bestemmer andet.
Stk. 5. Naturklagenævnet påser, at den, som har modtaget en  

 tilladelse, underrettes om klagen.
Når klage indgives til amtsrådet  

 henholdsvis kommunalbestyrelsen, underretter disse myndigheder straks den,  

 der har modtaget en tilladelse, om klagen.« 8. I § 61 ændres »miljøministeren« til:  

 »Naturklagenævnet«.
 9. I § 67, stk. 2, nr. 1, ændres »6. september  

 1988« til: »16. september 1988«.
§ 2 Loven træder i kraft den 1. januar 1993.
§ 3 Klagesager, der er indbragt for miljøministeren eller Planstyrelsen før 1.  

 januar 1993, færdigbehandles af Naturklagenævnet efter reglerne i denne lov.
Oprindeligt fremsat forslag § 1 I lov nr. 388 af 6. juni 1991 om planlægning, som ændret ved § 99 i lov  

 nr. 9 af 3. januar 1992 om naturbeskyttelse, foretages følgende ændringer:
 1. I § 35 indsættes efter stk. 4 som nyt stykke:
 » Stk. 5. En afgørelse efter stk. 1 skal indeholde oplysning  

 om bestemmelserne i §§ 59 og 60.«.
 Stk. 5 og 6 bliver herefter stk. 6 og 7.
 2. I § 40 indsættes efter stk. 2 som nyt stykke:
 » Stk. 3. Kommunalbestyrelsens afgørelse efter stk. 2 kan ikke  

 indbringes for anden administrativ myndighed.«.
 3. I § 51, stk. 2, ændres'§ 35, stk. 2' til: »§ 35,  

 stk. 3«.
 4. § 58 affattes således:
 » § 58. Til Naturklagenævnet, som er nedsat i medfør af § 79 i  

 lov nr. 9 af 3. januar 1991 om naturbeskyttelse, kan påklages:
 1) Amtsråds og kommunalbestyrelsers afgørelser efter § 35, stk. 1.
 2) Kommunalbestyrelsers afgørelser efter § 47, stk. 1.
 3) Amtsråds og kommunalbestyrelsers afgørelser om andre forhold, der er  

 omfattet af denne lov, for så vidt angår retlige spørgsmål.
 Stk. 2. Naturklagenævnets formand kan på nævnets vegne træffe  

 afgørelse i sager, der ikke skønnes at have meget væsentlig interesse i  

 forhold til lovens formål.
 Stk. 3. Naturklagenævnets afgørelser kan ikke påklages til anden  

 administrativ myndighed.«.
 5. Efter § 58 indsættes:
» § 58a.
Foreningers afgørelser efter § 21, stk. 1, kan  

 påklages til kommunalbestyrelsen.«.
 6. I § 60, stk. 2, ændres »§ 58, stk. 3 og 4,»  

 til: »§ 58, stk. 1, nr. 1,» og »klagemyndigheden« ændres  

 til: »Naturklagenævnet«.
 7. § 60, stk. 3-5, affattes således:
» Stk. 3. Ved rettidig klage efter § 58, stk. 1, nr. 3, kan  

 Naturklagenævnet bestemme, at en af kommunalbestyrelsen meddelt tilladelse  

 ikke må udnyttes.
Er et bygge- eller anlægsarbejde iværksat, kan nævnet  

 påbyde dette standset.
Stk. 4. En tilladelse efter § 35, stk. 1, må ikke udnyttes, før  

 klagefristens udløb.
Rettidig klage efter § 58, stk. 1, nr. 1 og 2, har  

 opsættende virkning, medmindre Naturklagenævnet bestemmer andet.
Stk. 5. Naturklagenævnet påser, at den, som har modtaget en  

 tilladelse, underrettes om klagen.
Når klage indgives til amtsrådet  

 henholdsvis kommunalbestyrelsen, underretter disse myndigheder straks den,  

 der har modtaget en tilladelse, om klagen.«.
 8. I § 61 ændres »miljøministeren« til:  

 »Naturklagenævnet«.
 9. I § 67, stk. 2, nr. 1, ændres »6. september  

 1988« til: »16. september 1988«.
§ 2 Loven træder i kraft den 1. januar 1993.
§ 3 Klagesager, der er indbragt for miljøministeren eller Planstyrelsen før 1.  

 januar 1993, færdigbehandles af Naturklagenævnet efter reglerne i denne lov.
Bemærkninger til lovforslaget Almindelige bemærkninger 1. Lovforslagets baggrund og indhold Lovforslaget skal ses i sammenhæng med, at der er truffet beslutning om at  

 omstrukturere Miljøministeriet på planlægningsområdet med henblik på at  

 styrke landsplanlægningen.
I konsekvens af denne strukturændring, hvorved en  

 del opgaver overføres fra Planstyrelsen til Miljøministeriets departement,  

 nedlægges Planstyrelsen pr. 1. januar 1993.
Lovforslaget indebærer, at en række klagesager efter lov om planlægning,  

 hvor Planstyrelsen efter delegation fra miljøministeren træffer endelig  

 afgørelse, overføres til Naturklagenævnet til endelig afgørelse.
Dette nævn  

 er allerede efter den gældende planlov klagemyndighed for afgørelser om  

 landzonetilladelse, når klagen indeholder spørgsmål, som efter nævnets  

 vurdering har meget væsentlig interesse i forhold til lovens formål, eller  

 når klage indgives af miljøministeren.
 Naturklagenævnet, der pr. 1. juli 1992 afløste Overfredningsnævnet, er  

 nedsat med hjemmel i § 79 i lov nr. 9 af 3. januar 1992 om naturbeskyttelse.  

 Naturklagenævnet, der er sammensat på samme måde som Overfredningsnævnet,  

 består af en juridisk formand, to medlemmer udpeget af Højesteret blandt  

 rettens medlemmer og et antal medlemmer, der udpeges ved, at hvert af de  

 partier, der er repræsenteret i Finansudvalget, vælger et medlem.
Som stedfortræder for formanden kan fungere en viceformand.
Siden ca. 1960  

 har der i Overfredningsnævnet til aflastning af formanden været en  

 viceformand.
Stillingen har traditionelt været besat med en medarbejder fra  

 sekretariatet med en vis anciennitet og med en betydelig indsigt i nævnets  

 sagsområde.
Den omfattende sagsmængde, der ved lovforslaget overføres til  

 Naturklagenævnet, nødvendiggør, at der er mere end een viceformand.
Formanden  

 og viceformændene skal opfylde de almindelige betingelser for at være  

 landsdommer.
 Nævnets sekretariat bistår med forberedelsen og udførelsen af nævnets  

 beslutninger.
 Naturklagenævnet og dets enkelte medlemmer er uafhængige af instruktioner  

 om den enkelte sags behandling og afgørelse.
 Naturklagenævnets kompetence som klagemyndighed vil med lovforslaget blive  

 udvidet med klager over retlige spørgsmål vedrørende forhold omfattet af  

 planloven, ekspropriationsklager og klager over de landzoneafgørelser, der  

 ikke allerede er henlagt til nævnet.
I overensstemmelse med gældende ret for klager over landzoneafgørelser er  

 lovforslaget udformet således, at alene de klagesager, der indeholder  

 spørgsmål af meget væsentlig interesse for varetagelse af planlovens formål,  

 skal underkastes en egentlig nævnsbehandling.
De øvrige klagesager afgøres af  

 nævnsformanden på nævnets vegne.
Efter den gældende lov indsendes alle landzoneklager via 1. instansen til  

 Naturklagenævnet.
Formanden eller efter formandens bemyndigelse en  

 viceformand henviser herefter på nævnets vegne de sager, som Naturklagenævnet  

 ikke skal behandle, til Planstyrelsen.
 En lignende ordning skal efter det foreliggende lovforslag gælde for både  

 landzoneklager, ekspropriationsklager og retlige klager efter planloven,  

 således at Naturklagenævnets formand på nævnets vegne træffer beslutning om  

 sagernes fordeling mellem egentlige nævnsbehandlinger og formandsbehandlede  

 sager.
 Naturklagenævnets formand er med hensyn til sagernes fordeling og  

 behandling alene ansvarlig over for Naturklagenævnet.
Efter lovforslaget vil årligt ca. 1000 klagesager efter planloven blive  

 henlagt til Naturklagenævnets regi.
Heraf udgør landzoneklagerne ca. 500 og  

 de retlige klager ligeledes ca. 500, medens ekspropriationsklager kun  

 omfatter 5-10 sager årligt.
Det forventes, at ca. 40-50 klagesager efter  

 planloven årligt vil blive afgjort efter en egentlig nævnsbehandling, mens  

 nævnsformanden på nævnets vegne træffer afgørelse i de øvrige ca. 950 sager.
2. Administrative og økonomiske konsekvenser Det påregnes, at det personale, der i dag udfører klagesagsbehandlingen i  

 Planstyrelsen, overføres til varetagelse af de tilsvarende opgaver i  

 Naturklagenævnet.
Der forventes således hverken statslige merudgifter eller  

 besparelser som følge af lovforslaget.
Lovforslaget har betydning for det foreliggende forslag til finanslov for  

 1993 i og med, at der skal overføres årsværk og driftsmidler fra  

 Miljøministeriets departement til Naturklagenævnet.
Der vil på et senere  

 tidspunkt blive fremsat et ændringsforslag til finanslovsforslaget vedrørende  

 denne organisatoriske ændring.
 Lovændringen vil være økonomisk/administrativ neutral for amter og  

 kommuner.
Bemærkninger til lovforslagets enkelte bestemmelser Til § 1 Til nr. 1 Pligt til at oplyse om klageadgang med angivelse af klageinstans og  

 oplysning om fremgangsmåden ved indgivelse af klage, herunder om eventuel  

 tidsfrist, følger allerede af forvaltningslovens § 25. Planlovens §§ 59 og 60  

 indeholder imidlertid herudover også bestemmelser om klageberettigelse og  

 opsættende virkning, hvilket tillige bør fremgå af afgørelsen.
Til nr. 2 Forslaget tilsigter at tilvejebringe en bedre systematik.
Der er ingen  

 forskel i forhold til gældende ret, jf. planlovens § 58, stk. 5, 2. pkt.
Til nr. 3 Forslaget skyldes fejlskrift i gældende lov.
Til nr. 4 Den nye bestemmelse i § 58 fastsætter, at Naturklagenævnet skal være  

 klagemyndighed for alle afgørelser truffet af amtsråd og kommunalbestyrelser,  

 som kan påklages efter planloven.
Der er ingen ændringer i forhold til  

 gældende ret for så vidt angår spørgsmålet om, hvilke forhold der kan  

 påklages.
Afgørelser om ekspropriationsbeslutninger og om landzoneafgørelser  

 kan som hidtil påklages til fuld prøvelse, mens andre afgørelser kan påklages  

 for så vidt angår retlige spørgsmål.
Stk. 2 omhandler arbejdsdelingen mellem nævnet og nævnets formand og  

 bemyndiger nævnsformanden til at træffe afgørelse i sager, der ikke har meget  

 væsentlig betydning for varetagelsen af lovens formål.
Dette er i  

 overensstemmelse med principperne i gældende ret for så vidt angår  

 behandlingen af landzonesager.
Efter gældende regler for landzoneklagerne kan Naturklagenævnet, efter at  

 en sag er henvist til Planstyrelsen, men forinden afgørelse er truffet,  

 beslutte, at sagen skal nævnsbehandles.
Ligeledes skal det fremgå af  

 Naturklagenævnets fremtidige forretningsorden, at nævnet efter påbegyndt  

 forberedelse af formandsafgørelse kan beslutte, at sagen skal underkastes  

 egentlig nævnsbehandling.
Har formanden på nævnets vegne truffet afgørelse,  

 kan sagen alene nævnsbehandles, hvis betingelserne for genoptagelse er  

 opfyldt.
Stk. 3 fastsætter, at nævnets, herunder nævnsformandens, afgørelser er  

 endelige og ikke kan påklages til anden administrativ myndighed.
Dette svarer  

 til gældende ret for Planstyrelsens afgørelser i landzoneklagesager og  

 retlige klagesager.
Ekspropriationsklager har derimod hidtil kunnet  

 indbringes for miljøministeren som 3. instans.
Til nr. 5 Klageadgang til kommunalbestyrelsen over foreningers afgørelser er udskilt  

 til en særskilt paragraf af systematiske grunde.
Til nr. 6 Forslaget er en konsekvens af nr. 4.
Til nr. 7 Forslaget konsekvensretter ordlyden i overensstemmelse med nr. 4. I stk. 4  

 præciseres endvidere, at en tilladelse ikke må udnyttes før klagefristens  

 udløb og stk. 5 indeholder en lovfæstelse af praksis med henblik på at sikre,  

 at den, der har modtaget en tilladelse, hurtigst muligt underrettes om en  

 indgivet klage.
Til nr. 8 Forslaget er en konsekvens af nr. 4.
Til nr. 9 Ændringen er forårsaget af fejlskrift i gældende lov.
Til § 2 Ændringerne træder i kraft den 1. januar 1993 samtidig med  

 strukturændringerne i Miljøministeriet.
Til § 3 Bestemmelsen indfører den overgangsordning, at uafsluttede klagesager, der  

 er indbragt for miljøministeren eller Planstyrelsen inden lovens  

 ikrafttrædelse, færdigbehandles af Naturklagenævnet.
Der vil kunne blive tale  

 om sager, der skal nævnsbehandles såvel som sager, der afgøres af formanden.  

 Det påregnes, at ca. 200 sager vil blive omfattet af overgangsordningen.
