 I medfør af §§ 1, 2, 3, 4 og 5 i lov nr. 230 af 8. april 1992 om  

 teleterminaludstyr, § 1, stk. 3 i lov nr. 572 af 19. december 1985 om  

 offentlighed i forvaltningen, og § 1, stk. 2, i forvaltningsloven, lov nr.  

 571 af 19. december 1985, fastsættes efter forhandling med justitsministeren:
 § 1.  Dansk Standard, Baunegårdsvej 73, 2900 Hellerup  

 og DELTA Dansk Elektronik, Lys & Akustik, Venlighedsvej 4, 2970 Hørsholm,  

 herefter benævnt »virksomhederne« bemyndiges til at udføre de  

 opgaver, der er tillagt »det bemyndigede organ« i bilag 3, punkt 1  

 og 3 og bilag 4, punkt 1, 2 og 5 i bekendtgørelse nr. 737 af 13. august 1994  

 om teleterminaludstyr, jf. § 8, stk. 2, i nævnte bekendtgørelse.
 § 2.  Det er en betingelse for bemyndigelsen, at  

 »virksomhederne« er akkrediteret af Erhvervsfremme Styrelsen eller  

 af en anerkendt myndighed i et andet EU- eller EFTA-land, som har tiltrådt  

 EØS-aftalen, til at certificere virksomheders kvalitetsstyringssystemer.
 Stk. 2.  Det er en betingelse for bemyndi-gelsen, at  

 denne udnyttes i overensstemmelse med bestemmelserne i Rådets direktiv  

 91/263/EØF.
 Stk. 3.  For bemyndigelsen gælder i øvrigt følgende  

 særlige vilkår:
 Meddelelse af administrativ godkendelse, jf. nr. 6 og 7, må ikke overlades  

 til en underentreprenør.
 § 3. »  Virksomhederne« kan opkræve betaling  

 for arbejdet med de opgaver, der er nævnt i § 1.
 § 4. »  Virksomhederne« kan forlange alle  

 oplysninger, som skønnes nødvendige for administrationen af bestemmelserne i  

 denne bekendtgørelse.
 § 5.  Afgørelser truffet af de i § 1 nævnte  

 virksomheder kan påklages til Telestyrelsen.
 § 6.  Ministeriet for Kommunikation og Turisme kan  

 tilbagekalde bemyndigelsen, hvis de i § 2 fastsatte vilkår overtrædes, eller  

 hvis »virksomhederne« træder i betalingsstandsning eller  

 likvidation eller kommer under konkurs.
 § 7.  Bekendtgørelsen træder i kraft den 1. september  

 1994.
 Stk. 2.  Bekendtgørelse nr. 710 af 6. september 1993 og  

 bekendtgørelse nr. 144 af 1. marts 1994 ophæves.
Ministeriet for Kommunikation og  

 Turisme, den 13. august 1994 Helge Mortensen / Jørgen Stig Andersen Bilag Bilag 5 i Direktiv 91/263/EØF om kriterier for udpegelse af bemyndigede  

 organer, jf. § 2, stk. 3, nr. 1.
Bilag V Minimumskriterier, som medlemsstaterne skal lægge til grund ved udpegelse  

 af bemyndigede organer i henhold til artikel 10, stk. 1 1. Det bemyndigede organ, dets leder og det personale,  

 som skal udføre de opgaver, som det bemyndigede organ har fået pålagt at  

 gennemføre, må hverken være konstruktør, fabrikant, leverandør eller være  

 beskæftiget med montage af terminaludstyr eller være netoperatør eller  

 tjenesteudbyder eller nogen af disse personers repræsentant.
De må hverken  

 deltage direkte i konstruktion, fabrikation, salg eller vedligeholdelse af  

 terminaludstyr eller repræsentere de parter, der er beskæftiget med disse  

 aktiviteter.
Dette udelukker ikke, at der kan udveksles tekniske oplysninger  

 mellem fabrikant og det bemyndigede organ.
 2. Det bemyndigede organ og dets personale skal udføre  

 de opgaver, som det bemyndigede organ har fået pålagt at gennemføre, med  

 faglig integritet og teknisk kompetence på højeste plan og være uafhængigt af  

 enhver form for pression og incitament navnlig af finansiel art, som kan  

 påvirke deres bedømmelse eller kontrolresultater, især fra personer eller  

 grupper af personer, der har interesse i disse resultater.
 3. Det bemyndigede organ skal råde over det personale  

 og besidde de faciliteter, som er nødvendige, for at det på fyldestgørende  

 måde kan udføre de tekniske og administrative opgaver i forbindelse med de  

 opgaver, det er udpeget til at udføre.
 4. Det personale, som skal udføre kontrol, skal have:
- en god teknisk og faglig uddannelse, - tilstrækkelig kendskab til de krav, der stilles til de prøvninger eller  

 kontrolbesøg, der udføres, og en tilstrækkelig praktisk erfaring med sådanne  

 prøvninger og kontrolbesøg, - den nødvendige færdighed i at udarbejde attester, journaler og  

 rapporter, som gengiver kontrolresultaterne.
5. Det skal sikres, at kontrolpersonalet er  

 uafhængigt.
Aflønningen af den enkelte ansatte må hverken være afhængig af  

 antallet af prøvninger eller kontrolbesøg eller af disse prøvningers eller  

 kontrolbesøgs resultater.
 6. Det bemyndigede organ skal tegne en  

 ansvarsforsikring, medmindre det privatretlige ansvar dækkes af staten i  

 henhold til nationale retsregler, eller medmindre medlemsstaten selv er  

 direkte ansvarlig.
 7. Det bemyndigede organs personale er bundet af  

 tavshedspligt om alt, hvad det får kendskab til under udøvelsen af sin  

 virksomhed (undtagen over for de kompetente administrative myndigheder i den  

 stat, hvor det udøver sin virksomhed) i henhold til dette direktiv eller  

 enhver national retsforskrift udstedt til gennemførelse heraf.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 91/263/EØF, De Europæiske Fællesskabers Tidende (EF-Tidende)  

 1991 L 128 s. 1.
