Efter § 12, § 20, stk. 3, og § 66, i lov om ægteskabs indgåelse og opløsning, jf. lovbekendtgørelse nr. 630 af 15. september 1986 og§ 2, stk. 3, i lov nr. 372 af 7. juni 1989 om registreret partnerskab, fastsættes:
Prøvelse af ægteskabsbetingelserne § 1.  Henvendelse om prøvelse af betingelserne for  

 indgåelse af ægteskab sker til borgmesterkontoret, i København til  

 magistratens 1. afdeling.
Stk. 2.  Prøvelsen foretages i den kommune, hvor en af  

 parterne bor.
Har ingen af parterne bopæl her i landet, foretages prøvelsen  

 på det sted, hvor en af parterne opholder sig.
§ 2.  Hver af parterne skal forevise fødsels-, dåbs-  

 eller navneattest, personer født i de sønderjyske landsdele fødselsattest  

 udstedt af personregisterføreren.
Hvis dette ikke er muligt, skal navn og  

 fødselsdato godtgøres ved andet offentligt dokument, der godtgør navnets  

 rette stavemåde, f.eks. pas eller førerbevis.
 § 3.  Hver af parterne skal på en særlig blanket, der  

 udleveres af prøvelsesmyndigheden, oplyse:
Stk. 2.  Det skal af erklæringen fremgå, at den anden  

 part er gjort bekendt med denne.
Hvis den ene part antager den anden parts  

 efternavn, skal det fremgå af erklæringen, at den anden part har givet sit  

 samtykke dertil.
 § 4.  Den, som er under 18 år og ikke tidligere har  

 været gift, skal godtgøre, at forældrene samtykker i ægteskabets indgåelse.  

 Samtykke kan afgives på en særlig blanket, der udleveres af  

 prøvelsesmyndigheden.
Stk. 2.  Hvis den ene af forældrene er død, sindssyg  

 eller åndssvag eller uden del i forældremyndigheden, eller hvis den  

 pågældendes erklæring ikke kan indhentes uden særlig vanskelighed eller  

 forsinkelse, er den andens samtykke tilstrækkeligt.
Grunden til, at kun den  

 ene af forældrenes samtykke foreligger, skal oplyses over for  

 prøvelsesmyndigheden.
Stk. 3.  Gælder det i stk. 2 anførte begge forældre,  

 kræves samtykke fra den eller dem, der har forældremyndigheden.
Statsamtets  

 afgørelse om forældremyndigheden skal forevises for prøvelsesmyndigheden.
 § 5.  Den, som er under 18 år, skal forevise  

 tilladelse fra statsamtet til indgåelse af ægteskabet, jf. § 14.
§ 6.  Den, som er umyndiggjort, skal godtgøre, at  

 værgen samtykker i ægteskabets indgåelse.
Værgebeskikkelsen skal forevises  

 for prøvelsesmyndigheden.
Samtykket kan afgives på en særlig blanket, der  

 udleveres af prøvelsesmyndigheden.
 § 7.  Erklæringerne efter §§ 3-4 og 6 skal være  

 udstedt indenfor de sidste 4 uger før indleveringen til prøvelsesmyndigheden.  

 Dette gælder dog ikke, hvis der foreligger særlige grunde til, at  

 indleveringen er blevet udsat, f.eks. at erklæringen har været anvendt ved  

 ansøgning om ægteskabstilladelse.
 § 8.  Hvis forældre eller den eller dem, der i øvrigt  

 har forældremyndigheden, jf. § 4, eller værgen, jf. § 6, har nægtet at  

 samtykke i ægteskabets indgåelse, skal der forevises ægteskabstilladelse fra  

 statsamtet, jf. § 15.
 § 9.  Har nogen af parterne været gift med den andens  

 slægtning i ret op- eller nedstigende linje, skal der forevises  

 ægteskabstilladelse fra Civilretsdirektoratet, jf. § 16.
 § 10.  Har nogen af parterne tidligere indgået  

 ægteskab, skal der forevises bevis for, at det tidligere ægteskab er opløst  

 ved skilsmisse eller omstødelse, eller for, at den tidligere ægtefælle er  

 død.
 Stk. 2.  Bevis for, at det tidligere ægteskab er opløst  

 ved dansk skilsmissebevilling, føres ved forevisning af bevillingen.
Stk. 3.  Bevis for, at det tidligere ægteskab er opløst  

 ved dansk dom til skilsmisse eller omstødelse, føres ved forevisning af en  

 udskrift af dommen.
Udskriften skal være forsynet med en attest fra  

 vedkommende byret om, at ankestævning ikke er udtaget inden ankefristens  

 udløb, eller attest om, at ankefristen er udløbet, og at anken alene vedrører  

 vilkår for skilsmissen.
Udskrifter af landsretsdomme skal være ledsaget af en  

 tilsvarende attest fra Højesterets Justitskontor.
I stedet for attest fra  

 byretten eller Højesteret kan der dog forevises bevis for, at den tidligere  

 ægtefælle har givet afkald på anke, eller at anken vil blive begrænset til at  

 gælde vilkår.
Stk. 4.  Er det tidligere ægteskab opløst ved islandsk  

 skilsmissebevilling, skal bevillingen foreligge i original eller i genpart  

 bekræftet af det islandske justitsministerium.
Er ægteskabet opløst ved norsk  

 skilsmissebevilling, skal den originale bevilling eller attest fra det norske  

 justitsdepartement eller en fylkesmand i Norge om, at skilsmisse er bevilget  

 på en bestemt dag, forevises.
Bekræftelse (legalisation) af underskrifter  

 kræves ikke.
Stk. 5.  Er det tidligere ægteskab opløst ved dom til  

 skilsmisse eller omstødelse afsagt i Finland, Island, Norge eller Sverige, må  

 der forevises domsudskrift forsynet med erklæring om, at dommen er  

 retskraftig.
Denne erklæring afgives i Island af Justitsministeriet, i Norge  

 og Sverige af vedkommende domstol og i Finland af Justitsministeriet eller af  

 vedkommende domstol.
Bekræftelse (legalisation) af underskrifter kræves ikke.
Stk. 6.  Er det tidligere ægteskab i parternes live  

 opløst i udlandet uden for de nordiske lande, skal prøvelsesmyndigheden  

 forelægge sagen for statsamtet.
Sagen sendes til statsamtet på det sted, hvor  

 ansøgeren eller den anden part bor eller opholder sig.
Har ingen af parterne  

 bopæl eller ophold her i landet, sendes sagen til statsamtet på det sted,  

 hvor prøvelsesmyndigheden ligger.
Stk. 7.  Bevis for den tidligere ægefælles død føres ved  

 forevisning af dødsattest eller attest fra skifteretten.
Ved dødsfald i  

 udlandet må forevises dødsattest udstedt af vedkommende udenlandske  

 offentlige myndighed eller indberetning fra dansk diplomatisk repræsentation  

 i vedkommende land.
Stk. 8.  Bevis for den tidligere ægtefælles død kan  

 ligeledes føres ved forevisning af udskrift af dødsformodningsdom.
Udskriften  

 skal være forsynet med en attest fra vedkommende byret om, at ankestævning  

 ikke er udtaget inden ankefristens udløb.
Udskrifter af landsretsdomme skal  

 være ledsaget af en tilsvarende attest fra Højesterets Justitskontor.
 Stk. 9.  Kan der ikke tilvejebringes bevis for en  

 tidligere ægtefælles død som nævnt i stk. 7 og 8, skal prøvelsesmyndigheden  

 forelægge sagen for Civilretsdirektoratet.
 § 11.  Den, som tidligere har indgået ægteskab, skal,  

 hvis det tidligere ægteskab er opløst ved skilsmisse eller omstødelse,  

 forevise:
 Stk. 2.  Hvis det tidligere ægteskab er ophørt ved død,  

 skal der forevises:
 Stk. 3.  Erklæringen efter stk. 1, nr. 3, og stk. 2, nr.  

 2 og 7, kan afgives på en særlig blanket, der udleveres af  

 prøvelsesmyndigheden.
 § 12.  Indsigelse mod indgåelse af ægteskabet  

 fremsættes over for prøvelsesmyndigheden, der afgør, om indsigelsen er  

 berettiget.
§ 13.  Når ægteskabsbetingelserne er opfyldt,  

 udleverer prøvelsesmyndigheden en attest herom (prøvelsesattest), hvis  

 vielsen skal foretages af en anden myndighed.
Attesten skal afleveres til  

 vielsesmyndigheden, jf. § 25, stk. 1.
Dispensation fra ægteskabsbetingelserne § 14.  Ansøgning om tilladelse til at indgå ægteskab,  

 uanset at den pågældende er under 18 år, sendes til statsamtet. § 10, stk. 6,  

 2.-3. pkt. finder tilsvarende anvendelse.
Ansøgningsblanket kan fås i  

 statsamtet eller hos prøvelsesmyndigheden.
 Stk. 2.  Ansøgningen skal være ledsaget af:
 § 15.  Ansøgningen om tilladelse til at indgå  

 ægteskab, uanset at forældre eller den eller dem, der i øvrigt har  

 forældremyndigheden, jf. § 4, eller værgen, jf. § 6, har nægtet samtykke  

 hertil, sendes til statsamtet. § 10, stk. 6, 2.-3. pkt. finder tilsvarende  

 anvendelse.
 Stk. 2.  Ansøgningen skal være ledsaget af dokumentation  

 for parternes navn og fødselsdato, jf. § 2, og for eventuel umyndiggørelse  

 samt indeholde så vidt muligt dokumenterede oplysninger om begrundelsen for  

 ansøgningen.
§ 16.  Ansøgning om tilladelse til at indgå ægteskab,  

 uanset at den ene af parterne har været gift med den andens slægtning i ret  

 op~ eller nedstigende linje, sendes til Civilretsdirektoratet.
Ansøgningen  

 skal være ledsaget af dokumentation for det tidligere ægteskabs ophør, jf. §  

 10. Det skal endvidere oplyses, om der er fællesbørn i det tidligere  

 ægteskab.
I bekræftende fald skal børnenes alder og opholdssted oplyses.
 § 17.  Ansøgning om tilladelse til at indgå ægteskab,  

 uanset at offentligt skifte ikke er påbegyndt eller privat skifte afsluttet,  

 sendes til statsamtet. § 10, stk. 6, 2.-3. pkt. finder tilsvarende  

 anvendelse.
 Stk. 2.  Ansøgningen skal være ledsaget af dokumentation  

 for det tidligere ægteskabs ophør, jf. § 10, og indeholde oplysning om  

 begrundelsen for ansøgningen.
Prøvelse af ægteskabsbetingelserne, hvis en  

 part har statsborgerret § 18.  I tilfælde, hvor ægteskab ønskes indgået under  

 ophold her i landet, uanset at parterne eller en af dem er bosat i udlandet,  

 gælder reglerne i kapitel 1, jf. dog stk. 2-7.
Stk. 2.  Prøvelsesattest til en part, der ikke er  

 statsborger i et af de nordiske lande, må kun udstedes, hvis den pågældende  

 opholder sig lovligt i Danmark.
Prøvelsesmyndigheden kan kræve, at den  

 pågældende godtgør at have lovligt ophold i Danmark.
 Stk. 3.  Hvis en part har statsborgerret og bopæl i  

 udlandet, og det er prøvelsesmyndigheden bekendt, at det påtænkte ægteskab er  

 ubetinget forbudt i det land, hvor parten har statsborgerskab eller bopæl, må  

 prøvelsesattest ikke udstedes.
Stk. 4.  Samtykke fra forældre, eller den eller dem, der  

 i øvrigt har forældremyndigheden, jf. § 4, eller værgen, jf. § 6, er  

 unødvendigt, hvis sådant samtykke ikke kræves efter loven i det land, hvor  

 den pågældende har bopæl.
Personer, der er fyldt 18 år, skal ikke have  

 samtykke fra forældrene, uanset at dette kræves efter loven i det land, hvor  

 den pågældende har bopæl.
 Stk. 5.  Har prøvelse af ægteskabsbetingelserne for den  

 part, der ikke er statsborger i et af de andre nordiske lande, fundet sted i  

 et af disse lande, er fornyet prøvelse af ægteskabsbetingelserne for den  

 pågældende her i landet unødvendig, jf. § 25, stk. 2.
 Stk. 6.  Hvis prøvelsesattest ikke kan udstedes efter  

 stk. 3, skal prøvelsesmyndigheden forelægge sagen for Civilretsdirektoratet.
 Stk. 7.  For statsborgere i Finland, Island, Norge og  

 Sverige gælder reglerne i kapitel 4.
Prøvelse af ægteskabsbetingelserne for  

 finske, islandske, norske § 19.  Er en part statsborger i et af de andre  

 nordiske lande, prøves betingelserne for ægteskabets indgåelse for dennes  

 vedkommende efter dansk ret, hvis en af parterne er bosat i Danmark.
Ellers  

 sker prøvelsen efter loven i det land, hvor den pågældende har  

 statsborgerret.
Statsborgerlandets lov skal altid anvendes, hvis den  

 pågældende anmoder derom.
§ 20.  Skal retten til at indgå ægteskabet prøves  

 efter statsborgerlandets lov, kan prøvelsesmyndigheden kræve, at retten til  

 at indgå ægteskabet godtgøres ved ægteskabsattest udstedt af  

 statsborgerlandets myndigheder.
Foreligger en sådan attest, er yderligere  

 prøvelse for den pågældende part unødvendig.
 Stk. 2.  Ægteskabsattest udstedes af:
 Stk. 3.  Attesten må ikke være mere end 4 måneder  

 gammel, medmindre andet er bestemt i attesten.
Ægteskabsattest til brug ved indgåelse af  

 ægteskab i udlandet § 21.  Attest for en dansk statsborger til brug ved  

 vielse i udlandet om, at der efter dansk ret ikke er noget til hinder for, at  

 den pågældende indgår ægteskab, udfærdiges af borgmesteren på det sted, hvor  

 den pågældende bor, i København af borgmesteren for magistratens 1. afdeling.
 Stk. 2.  Har den pågældende ikke bopæl her i landet,  

 udfærdiges attesten af borgmesteren i den kommune, hvor den pågældende  

 opholder sig.
 Stk. 3.  Har den pågældende ikke bopæl eller ophold her  

 i landet, udfærdiges attesten af borgmesteren i den kommune, hvor den  

 pågældende senest har boet eller opholdt sig.
Stk. 4.  Kan reglerne i stk. 1-3 ikke anvendes,  

 udfærdiges ægteskabsattest af borgmesteren for Københavns Magistrats 1.  

 afdeling.
Det samme gælder, hvis ægteskabsattest ønskes udstedt for en  

 person, der ikke har dansk statsborgerret.
 § 22.  Ansøgeren skal efter reglerne i §§ 2-11  

 godtgøre, at betingelserne for indgåelse af ægteskab er opfyldt.
 § 23.  En ægteskabsattest er gyldig i 4 måneder efter  

 udstedelsen.
Borgerlig vielse § 24.  Henvendelse om borgerlig vielse sker til  

 borgmesterkontoret, i København til magistratens 1. afdeling.
 Stk. 2.  Vielse skal foretages, selv om ingen af  

 parterne har bopæl i kommunen.
§ 25.  Ved henvendelse skal medbringes prøvelsesattest  

 efter § 13 om, at ægteskabsbetingelserne er opfyldt.
Dette gælder dog ikke,  

 hvis vielsen foretages af den myndighed, der har foretaget prøvelsen.  

 Attesten skal være udstedt eller prøvelsen afsluttet inden for de sidste 4  

 måneder.
Stk. 2.  I stedet for dansk prøvelsesattest kan  

 forevises attest fra finske, islandske, norske eller svenske myndigheder om,  

 at der ikke foreligger hindringer for ægteskabets indgåelse.
Dette gælder,  

 uanset om parterne er statsborgere i et af de nordiske lande.
Attesten skal  

 være udstedt indenfor de sidste 4 måneder og være udstedt af:
§ 26.  Vielse foretages af borgmesteren, i København  

 af borgmesteren for magistratens 1. afdeling.
Borgmesteren kan dog skriftligt  

 bemyndige en eller flere personer til på sit ansvar at foretage vielser.
§ 27.  Vielsen foretages på det sted,  

 kommunalbestyrelsen har anvist hertil.
Borgmesteren kan dog tillade, at  

 vielsen foretages et andet sted i kommunen.
§ 28.  Vielsen foretages i de kommunale kontorers  

 kontortid.
Dog skal vielse efter forudgående begæring foretages om lørdagen i  

 tiden mellem kl. 9 og kl. 12. Parternes ønsker om tidspunktet skal så vidt  

 muligt imødekommes, og hvis vielsesmyndigheden er villig hertil, kan vielsen  

 foretages uden for de tidsrum, der er nævnt i 1. og 2. pkt.
§ 29.  Der skal være offentlig adgang til vielsen, der  

 skal foregå i overværelse af mindst to vidner.
Der er intet til hinder for,  

 at parternes slægtninge er vidner.
§ 30.  Vielsen foregår på dansk.
Forstår en af  

 parterne ikke dansk, skal der træffes foranstaltninger, der sikrer, at parten  

 forstår vielseshandlingen.
§ 31.  Er der på grund af en af parternes sygdom  

 alvorlig fare for, at en udsættelse af vielsen vil medføre, at denne ikke kan  

 finde sted, hvilket så vidt muligt skal godtgøres ved lægeerklæring, kan  

 vielse foretages, selv om prøvelsesmyndigheden ikke eller kun delvis har  

 foretaget prøvelse af ægteskabsbetingelserne.
Vielsesmyndigheden skal i det  

 omfang, det efter forholdene må anses for forsvarligt, foretage prøvelse af  

 ægteskabsbetingelserne efter kapitel 1. Parterne skal skriftligt eller  

 mundtligt erklære, at der ikke på grund af slægtsskab eller tidligere  

 ægteskab er noget til hinder for ægteskabet, jf. lovens §§ 6 og 9.
 § 32.  Vielse må aldrig foretages, såfremt det er  

 vielsesmyndigheden bekendt, at ægteskabsbetingelserne ikke er opfyldt.
 Stk. 2.  Reglerne i § 18, stk. 3 og 6, finder  

 tilsvarende anvendelse.
 § 33.  Straks efter vielsen udleverer  

 vielsesmyndigheden en vielsesattest til parterne.
 § 34.  Vielsen foretages uden udgift for parterne.  

 Tillades vielse foretaget på et andet sted end normalt, jf. § 27, kan det dog  

 kræves, at parterne betaler udgifter i forbindelse hermed.
Registrerede partnere og registreret  

 partnerskab § 35.  Reglerne i bekendtgørelsen finder tilsvarende  

 anvendelse på indgåelse af registreret partnerskab, bortset fra følgende  

 bestemmelser: § 1, stk. 2, 2. pkt., § 10, stk. 6, 3. pkt., § 14, stk. 2, nr.  

 2, litra a) og b) og nr. 4, 2. pkt., §§ 18-23, § 25, stk. 2, og § 32, stk. 2.
 Stk. 2.  Vielsesattesten, jf. § 33, benævnes  

 »partnerskabsattest«.
 § 36.  Ønsker en part, der har bopæl i udlandet at  

 indgå registreret partnerskab, sker prøvelse af om betingelserne er opfyldt  

 efter kapitel 1, jf. dog stk. 2.
Stk. 2.  Prøvelsesattest til en part, der ikke er dansk  

 statsborger, må kun udstedes, hvis den pågældende opholder sig lovligt i  

 Danmark.
Prøvelsesmyndigheden kan kræve, at den pågældende godtgør at have  

 lovligt ophold i Danmark.
 § 37.  Reglerne om den, der tidligere har indgået  

 ægteskab, finder tilsvarende anvendelse på den, der tidligere har indgået  

 registreret partnerskab, bortset fra § 10, stk. 4-5 og stk. 6, 1. pkt. og §  

 16, 3. og 4. pkt.
§ 38.  Registrering må ikke foretages før en af de  

 myndigheder, der er nævnt i lovens § 13, stk. 1, har attesteret, at  

 betingelserne for at indgå registreret partnerskab er opfyldt.
Attesten skal  

 være udstedt inden for de sidste 4 måneder, jf. dog § 31.
 § 39.  Registrering skal foregå i overværelse af  

 mindst to vidner.
 Stk. 2.  Parterne skal ved samtidigt møde på spørgsmål  

 af den, der forestår indgåelsen, erklære at ville indgå registreret  

 partnerskab med hinanden.
 § 40.  En registrering er kun gyldig, hvis den er sket  

 for en af de i § 26 nævnte myndigheder, og under iagttagelse af bestemmelsen  

 i § 39, stk. 2.
 Ikrafttrædelsesbestemmelser m.v.
 § 41.  Bekendtgørelsen træder i kraft den 1. oktober  

 1989.
 Stk. 2.  Bestemmelsen i § 10, stk. 3 og 8, hvorefter  

 attest om anke af byretsdomme gives af vedkommende byret, finder alene  

 anvendelse ved domme afsagt efter den 1. januar 1983. Ved domme afsagt før  

 dette tidspunkt gives attest fortsat af landsrettens justitskontor.
 Stk. 3.  Bekendtgørelse nr. 658 af 15. december 1982 om  

 ægteskabs indgåelse ophæves.
