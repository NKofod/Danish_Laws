Nr BTL 78 Betænkning over Forslag til lov om ændring af lov om frikommuner   

 Nr L 78 1988-89, 1. samling Afgivet af Kommunaludvalget Afgivet: 19890202 Udvalget har behandlet lovforslaget i nogle møder og har herunder stillet spørgsmål til indenrigsministeren, som denne har besvaret skriftligt.
 Der er af nogle mindretal stillet ændringsforslag, hvorom henvises til de  

 ledsagende bemærkninger.
 Udvalget har endvidere modtaget en skriftlig henvendelse fra Danmarks  

 Lærerforening.
 Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse  

 uændret.
Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med det af mindretallet  

 stillede ændringsforslag.
Mindretallet forventer, at der ved godkendelse af  

 kommunale forsøgsregulativer efter lovforslagets § 1, nr. 11,  

 specialundervisning efter § 19, stk. 2, i lov om folkeskolen, tages de  

 hensyn, som er nævnt i ministerens besvarelse af udvalgets spørgsmål nr. 7,  

 nemlig at »sikre, at kommunens samlede muligheder for at varetage den  

 vidtgående specialundervisning ved kompetenceoverførslen er  

 tilstrækkelige.« Flere af lovforslagets forsøgsforslag er efterfølgende fremsat som  

 generelle lovforslag, som i øjeblikket behandles i Folketinget.
Det giver  

 Socialdemokratiet anledning til at bemærke, at flere af frikommunernes  

 forsøgsforslag burde kunne gøres til generel lovgivning til glæde for alle  

 kommuner.
I øvrigt bør det fremhæves særligt, når forsøgsforslag gøres til generel  

 lovgivning.
Det vil opmuntre og inspirere frikommunerne i deres fortsatte  

 demokratiserings-, decentraliserings- og afbureaukratiseringsarbejde.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af  

 mindretallet stillede ændringsforslag.
Det er Socialistisk Folkepartis opfattelse, at den nuværende organisering  

 af frikommuneprojektet rummer en række problemer, som bl.a. medfører, at  

 mange forsøg ikke får den betydning, de kunne have fået.
Det er f.eks.  

 meningsløst at gennemføre forsøg, der ikke er forsøg forstået på den måde, at  

 man kan komme til at indhøste nye erfaringer.
I disse tilfælde burde man, og  

 det vil sige Folketinget, tage stilling til, om de pågældende initiativer  

 skal gennemføres som generelle ændringer.
Tilsvarende er det meningsløst at  

 gennemføre forsøg, der bredt accepteres som initiativer, der med fordel kan  

 sættes i værk generelt.
Det er aktuelt tilfældet med den såkaldte  

 iværksætterydelse for kontanthjælpsmodtagere.
Ligeledes må det være  

 frustrerende for en kommune at opleve, at man sætter et forsøg i gang, hvis  

 resultater ikke bliver brugt i forbindelse med lovændringer, nærmest  

 tværtimod.
Det var tilfældet i forbindelse med debatten om gennemførelse af  

 gratis varig hjemmehjælp.
Under alle omstændigheder kan man ikke se nogen  

 særlig konsekvens med hensyn til, hvilke lovændringer der foreslås som følge  

 af frikommuneforsøgene.
Alt i alt mener Socialistisk Folkeparti, at en række af de svagheder, vi  

 tidligere har påpeget i forbindelse med projektet, konkret har vist sig.
Der  

 henvises til vore betænkningsbidrag til tidligere frikommuneforslag.
Den side  

 af sagen vil vi senere vende tilbage til.
Socialistisk Folkeparti har stillet  

 en række ændringsforslag, hvis begrundelse fremgår af bemærkningerne til  

 forslagene.
 Et fjerde mindretal (Fremskridtspartiets medlemmer af udvalget)  

 indstiller lovforslaget til vedtagelse med det af mindretallet  

 stillede ændringsforslag.
Ændringsforslag Til § 1 Af et mindretal (FP):
 1) Før nr. 1 indsættes som nyt nummer:
 » 01. Efter § 2 indsættes som ny paragraf:
» § 2 a.
Alle kommuner kan efter tilladelse fra  

 indenrigsministeren gennemføre frikommuneforsøg.«» Af et mindretal (SF):
 2) Nr. 4 udgår.
 3) Nr. 6 udgår.
 4) Nr. 9-10 udgår.
 Af et mindretal (S):
 5) Efter nr. 12 indsættes som nyt nummer:
 » 02. Efter § 45 indsættes som ny paragraf:
» § 45 a.
Sundhedsministeren kan godkende regler for  

 frikommuneforsøg, hvorefter en kommunalbestyrelse kan tilbyde vederlagsfri  

 tandpleje til alle unge indtil det fyldte 20. år.« § 45 a og § 45 b bliver herefter § 45 b og § 45 c.
Bemærkninger Til nr. 1 Fremskridtspartiet er et frihedselskende parti.
Vi mener derfor, at alle  

 kommuner bør have samme frihed som de kommuner, der er omfattet af  

 frikommuneloven.
Ifølge Indenrigsministeriets bekendtgørelse af 29. juni 1988  

 var der 30 primærkommuner og 6 amtskommuner med frikommunestatus på dette  

 tidspunkt.
Fremskridtspartiet mener, at såfremt alle primærkommuner og  

 amtskommuner fik frikommunestatus, ville der komme endnu flere forsøgsideer  

 frem, hvilket ville indvirke positivt på den kommende lovgivning.
 Fremskridtspartiet mener, at det må være ideerne, der tæller.
 Frikommuneforsøgene har vist deres berettigelse, idet de har lettet vejen  

 for omfattende lovændringer, bl.a. på skolestyrelsesområdet og  

 kontanthjælpsområdet.
Til nr. 2 Allerede fordi miljøministeren overvejer omfattende ændringer i miljø- og  

 planlægningslovgivningen, er den foreslåede ændring uheldig.
Dertil kommer,  

 at den foreslåede kompetenceoverførelsesvirkning på miljø- og  

 naturbeskyttelsen er ganske ubestemmelig.
Til nr. 3 Hjemmelen til at godkende frikommuneforsøg med iværksætterydelse for  

 kontanthjælpsmodtagere udgår, idet der i Folketinget er bred enighed om at  

 indføre ordningen generelt.
Et forslag herom kan forventes vedtaget i løbet  

 af foråret.
Til nr. 4 Hjemmelen udgår til at lave forsøg, hvorefter visse kommuner får mulighed  

 for at undlade at indsende sager vedrørende det kommunale skolevæsen, der  

 forelægges undervisnings- og forskningsministeren, gennem amtsrådet, og  

 forsøg, hvorefter visse kommuner selv kan få lov til at fastsætte  

 lønanciennitet for ledere og lærere ved kommunens skolevæsen m.v.
Begge dele  

 bør indføres generelt.
Til nr. 5 Sundhedsstyrelsen har i en udtalelse af 22. januar 1987 til  

 Indenrigsministeriet bla. udtalt, at man fra Sundhedsstyrelsens side  

 principielt må anbefale, at forsøg på tandplejeområdet, som ønskes iværksat  

 efter 1. januar 1987, vurderes og etableres med udgangspunkt i § 13 i lov om  

 tandpleje, hvorefter indenrigsministeren kan godkende, at der iværksættes  

 forsøg på tandplejeområdet, hvorved bl.a. § 2 om aldersafgrænsning kan  

 fraviges.
 Sundhedsstyrelsen vil umiddelbart være positivt indstillet over for et  

 forsøg af den foreslåede karakter.
 Ændringsforslaget er endvidere ikke i modstrid med regeringens opfattelse  

 af, hvornår frikommuneforsøg skal imødekommes.
