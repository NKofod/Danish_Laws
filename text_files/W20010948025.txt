Pressenævnet fandt ved en samlet vurdering ikke, at bladet ved dets  

 vurderinger og kommentarer, der i det væsentlige havde baggrund i  

 udtalelserne fra den tidligere landsformand og tidligere ansatte i  

 foreningen, havde handlet i strid med god presseskik.
Nævnet fandt  

 videre, at bladet i artiklen den 19. november 2000 på en afbalanceret  

 måde havde redegjort for de involverede parters synspunkter, og at  

 klager ved sekretariatschefen var kommet til orde i forhold til de fremsatte  

 beskyldninger.
Nævnet fandt heller ikke, at bladet havde handlet i  

 strid med god presseskik ved at bringe den tidligere landsformands udtalelser  

 i artiklen den 21. november 2000. Nævnet bemærkede i den  

 forbindelse, at foreningens nuværende formand ikke havde ønsket  

 at kommentere beskyldningerne.
Pressenævnets kendelse i sag nr.  

 4/2001 Landsforeningen Pårørende til Sindslidende  

 har ved advokat  Michael  Nathan klaget til Pressenævnet over to  

 artikler bragt i Jyllands-Posten den 19. og 21. november 2000, idet man  

 mener, at god presseskik er tilsidesat.
 Af artiklen bragt i Jyllands-Posten den 19. november 2000  

 med overskriften "Idealisterne" fremgik det af en  

 underrubrik, at:
"Landsforeningen Pårørende til  

 Sindslidende er under mistanke for at have svindlet i flere år for at  

 skaffe penge fra puljer og fonde.
Sagens hovedpersoner opfatter sig selv som  

 idealister, der blev ledt på afveje af deres gode viljer   og af en  

 manipulerende sekretariatschef." I artiklen hed det:
 "Det startede i nogle fugtige kælderlokaler i  

 det indre København, hvor en flok frivillige var samlet om et  

 fælles mål: At hjælpe de psykisk syge til at få et  

 bedre liv.
De fleste var forældre til unge med svære  

 sindslidelser, og de kendte alt til det psykiatriske systems mangler.
Deres  

 børn havde oplevet umenneskelige indlæggelser, lammende  

 medicinering og omsorgssvigt på plejehjem for psykisk syge.
I 1992  

 brød forældregruppen ud af Landsforeningen Sind, fordi de  

 følte, at den brede forening var domineret af de mest velfungerende  

 sindslidende   dem, som var raske nok til at tale deres egen sag.
Sådan blev Landsforeningen Pårørende  

 til Sindslidende født.
Foreningen skulle beskytte de svageste af de  

 svageste blandt de psykisk syge.
 En af hovedkræfterne var fra starten  Kaja  Neumann,  

 der nyder udbredt anerkendelse for sin indsats for de psykisk syge.  Kaja  

  Neumann formåede at skaffe foreningen stor gennemslagskraft, men hun  

 var ikke god til den administrative side af foreningsarbejdet.
Derfor besluttede foreningen i 1997 at hyre en  

 sekretariatschef.
Valget faldt på  Jens  Bech, der kom fra en  

 chefstilling i Sundhedsvæsenets Patientklagenævn.
Man mente i den  

 lille pårørendeforening, at det ville være en fordel med  

 en mand fra centraladministrationen.
Det kunne gøre det lettere at  

 skaffe offentlige tilskud.
Brugte bevilling Måske er det her, at moralen begyndte at skride.
For  

 at betale  Jens  Bechs løn brugte foreningen nemlig en bevilling  

 på 300.000 kr. om året fra Helsefonden.
Ifølge  

 Helsefondens donation skulle pengene gå til "juridisk  

 rådgivning" af sindslidende og deres pårørende   men  

 Helsefonden fik aldrig at vide, at pengene havnede i  Jens  Bechs lommer, og  

 spørgsmålet er, om han nogensinde har ydet den ønskede  

 rådgivning.
Både den daværende landsformand og flere  

 tidligere ansatte forklarer, at  Jens  Bech kun brugte en mindre del af sin  

 tid på rådgivningsprojektet.
I praksis blev rådgivningen  

 varetaget af en jurist, som var i jobtræning i foreningens sekretariat.  

 Det vil sige, at hans løn blev betalt af Arbejdsformidlingen   ikke af  

 foreningen.
Sekretariatschefen  Jens  Bech var højst en slags  

 supervisor på rådgivningsprojektet, lyder forklaringen.
 Det stemmer overens med, hvad foreningens ledelse skrev i  

 årsberetningen for 1997. Her er den nye sekretariatschefs opgaver  

 beskrevet, og der står, at  Jens  Bech skal "lede foreningens  

 sekretariat", "gennemføre en generel professionalisering af  

 foreningen og dennes drift" samt "styrke foreningens fundraising  

 aktiviteter". Men ikke et ord om rådgivning.
 Den tidligere landsformand  Kaja  Neumann indrømmer  

 i dag, at pengene fra Helsefonden ikke blev brugt, som de skulle.
"Da vi ansatte  Jens  Bech, regnede jeg med, at han  

 skulle tage sig af rådgivningen, men når jeg var på  

 kontoret, kunne jeg se, at han overlod det til juristen i jobtræning.  

 Dengang skænkede jeg det ikke en tanke, fordi det vigtigste var at  

 kæmpe for sagen.
De pårørende fik jo juridisk  

 rådgivning.
Den blev bare givet af en anden person, " siger  Kaja  

  Neumann.
Føler sig ført bag lyset Når foreningen har skrevet indberetninger til  

 Helsefonden, er sekretariatschefen  Jens  Bech slet ikke blevet nævnt.  

 Der står blot i brevene, at "der blev udført"  

 rådgivning   ikke af  hvem.
 Derfor føler de ansvarlige i Helsefonden sig  

 ført bag lyset.
 "Vi støtter ikke almindelig foreningsdrift,  

 så foreningen burde have fortalt os, at det var sekretariatschefen, som  

 fik vores penge", siger  Hanne  Jervild, Sekretariatschef i  

 Helsefonden.
Pårørendeforeningens sekretariatschef  Jens  

  Bech fastholder dog, at han har givet juridisk rådgivning.
Han mener,  

 at de tidligere ansatte må lide af "erindringssvigt"   og  

 så betegner han angrebene fra den forhenværende foreningsformand  

 som "brødnid".  Kaja  Neumann blev nemlig væltet som  

 formand i 1998, og hun har siden startet en konkurrerende  

 pårørendeforening.
" Kaja  Neumann er åbenbart parat til at  

 søle sig selv til for at ramme mig, men hendes påstande om mig  

 er uden hold i virkeligheden.
Jeg var først og fremmest ansat som  

 juridisk rådgiver og så klarede jeg de andre opgaver oven i  

 hvilket landsforeningen betalte for af egen kasse", siger  Jens  

  Bech.
Fifleri Beskyldningerne om svindel kommer dog ikke kun fra den  

 afgåede landsformand.
Også tidligere medarbejdere står frem  

   for eksempel  Anni  Frydendal, der arbejdede som sekretær og  

 bogholder for foreningen indtil efteråret 1998. Hun forklarer, at hun  

 fik det stadig dårligere med det udbredte "fifleri" med  

 tallene.
Hendes egen aflønning var fordelt over et  

 psykologprojekt og et undervisningsprojekt   begge finansieret af midler fra  

 Socialministeriet   men  Anni  Frydendal fortæller, at hun næsten  

 ikke var beskæftiget med de to projekter.
Hun siger, at hun  

 højst brugte to dage om måneden på projekternes  

 administration.
Resten af tiden gik med at tage sig af foreningen og dens  

 medlemmer.
 "Der var tale om kreativ bogføring for at  

 holde foreningens drift fri af udgifter", siger  Anni  Frydendal.
 Sekretariatschefen  Jens  Bech afviser dog, at de  

 øremærkede midler fra Socialministeriet blev anvendt  

 forkert.
"Hvis  Anni  Frydendal har brugt så kort tid  

 på projekterne, kan hun ikke have passet sit arbejde ordentligt.
Hun  

 var faktisk ansat til at arbejde for projekterne", siger han.
 Rækken af anklager stopper dog ikke her.  Inge-Lise  

  Olldag var indtil juli ansat i foreningens sekretariat, og hun  

 fortæller, at hun bevidst medvirkede til snyd for at overføre  

 penge fra de offentlige finansierede projekter til foreningens drift.
 "Foreningen kunne slet ikke have klaret sig  

 uden", siger hun.
Metoden var ifølge  Inge-Lise  Olldag at overdrive  

 foreningens aktiviteter inden for projekternes regi for at kunne  

 retfærdiggøre pengeoverførsler fra Socialministeriet.
For  

 eksempel blev hendes egen og en socialrådgivers rådgivning talt  

 med i rådgivningsprojektets statistik, selv om de ikke fik penge for  

 deres arbejde.  Inge-Lise  Olldag var i jobtræning, og  

 socialrådgiveren var en ulønnet frivillig.
Gratis arbejdskraft Man kan for eksempel se det på foreningens  

 indberetning til Socialministeriet om rådgivningsprojektet i 1998. Her  

 fremgår det, at der er blevet registreret 205  

 rådgivningssamtaler, men  Inge-Lise  Olldag og den frivillige  

 socialrådgiver stod for stort set alle samtalerne.
Alligevel blev der  

 udbetalt over 150.000 kr. i løn på projektets regning.
 "Vi var gratis arbejdskraft, så vores indsats  

 var ren gevinst for foreningen", siger  Inge-Lise  Olldag.
 Sekretariatschefen  Jens  Bech afviser den udlægning  

 af sagen.
"Vi tæller al den rådgivning med, som  

 faktisk foregår.
I 1998 ser det blot ud til, at vi har indberettet for  

 få rådgivningssamtaler, fordi vi har manglet nogle bilag.
Jeg har  

 selv givet en masse rådgivning, og det samme har foreningens  

 psykolog", siger  Jens  Bech.
 Ifølge  Inge-Lise  Olldag er også  

 indberetningerne om foreningens undervisningsprojekt "oppustede".  

 Hendes arbejdsindsats er igen talt med, selv om hun ikke fik løn af  

 foreningen, og så er varigheden på de indberettede  

 undervisningssessioner overdrevet.
 Sessionerne har inklusiv forberedelse og transport haft en  

 "gennemsnitslig varighed på 7½ time", hedder det i  

 foreningens indberetning den 4. oktober 1999.
 Jens  Bech indrømmer, at den oplysning er forkert,  

 men han mener ikke, at der er fuppet med Socialministeriets midler.
"Vi har jo ikke udbetalt løn til de mennesker,  

 der arbejdede gratis for os.
Det er rigtigt, at deres arbejdskraft var en  

 gevinst   men ikke for foreningens drift.
Det var en gevinst for  

 projektet", siger han.
Uretfærdige anklager Jens  Bech føler, at anklagerne mod ham er  

 uretfærdige.
"Jeg har udført et reelt stykke arbejde for en  

 god sag.
Da jeg kom til i 1997, var organisationen i dyb krise, men vi har  

 opbygget et professionelt sekretariat, så vi nu er i stand til at  

 forvalte offentlige tilskud på en forsvarlig måde", siger  

 han.
 Pårørendeforeningens sekretariat er flyttet  

 fra de gamle kælderlokaler til nye og bedre forhold, og organisationens  

 kultur er totalt ændret, forklarer  Jens  Bech.
"Det har været et chok for nogle af dem, der  

 havde været med i mange år.
I dag har vi ikke plads til folk, som  

 ikke er i stand til at yde en indsats, der svarer til deres  

 løn".
Sekretariatet har det seneste år været  

 præget af samarbejdsproblemer.
Først blev en sekretær  

 bortvist, så forlod den frivillige socialrådgiver foreningen i  

 protest, og i foråret blev  Inge-Lise  Olldag fritstillet efter en  

 bitter strid.
Derfor mener  Jens  Bech, at beskyldningerne om svindel i  

 virkeligheden er en hævnakt.  Jens  Bech er også overbevist om,  

 at den tidligere formand,  Kaja  Neumann, bruger anklagerne for at bringe sin  

 egen, nyere forening i en stærkere position.
Skal skaffes nye tilskud Angrebene kan blive fatale for Landsforeningen af  

 Pårørende til Sindslidende.
Foreningen har blot 1200 medlemmer,  

 og det seneste regnskab viser, at 89 pct. af aktiviteterne finansieres af  

 puljestøtte.
Samtidigt er flere puljeprojekter tæt på at  

 ophøre, og derfor skal der snart skaffes nye offentlige tilskud.
 Det gjorde  Jens  Bech udtrykkeligt opmærksom  

 på under foreningens seneste repræsentantskabsmøde.
"Hvis man ikke inden udgangen af år 2001 har  

 designet og fået godkendt nye projekter, som kan gå ind og  

 overtage, når de nuværende hører op, må foreningen  

 gå ind og opsige sit lejemål  samt varsle opsigelse af det  

 ansatte personale", sagde  Jens  Bech ifølge referatet." Artiklen var ledsaget af et billede af en patient på  

 en sengestue, hvortil var knyttet følgende ordlyd:
"AFDELING M10 PÅ SANKT HANS HOSPITAL" Af artiklen bragt i Jyllands-Posten den 21. november 2000  

 med overskriften "Pårørende under mistanke"  

 fremgik det af en underrubrik, at "Landsforeningen Pårørende til  

 Sindslidende risikerer politianmeldelse efter, at tidligere ansatte har  

 fortalt om flere års svindel med projektpenge." I artiklen hed det:
 "Socialministeriet iværksætter nu en  

 undersøgelse for at afgøre, om Landsforeningen  

 Pårørende til Sindslidende har fusket med offentlige midler.
Det sker efter, at tidligere ansatte i foreningen  

 søndag stod frem i Jyllands-Posten for at fortælle om snyd med  

 bevillinger fra offentlige fonde og puljer.
Pengene var  

 øremærkede til specifikke projekter, men de blev kanaliseret  

 over til foreningens almindelige drift, lød forklaringen fra flere  

 medarbejdere.
 "Vi kan ikke sidde overhørig, at navngivne  

 personer siger, at der har været ulovlig omgang med statslige  

 midler", siger  Anne  Brams, fuldmægtig i Socialministeriet.
 Hun vil rette henvendelse til foreningen og dens revisor  

 for at bede om en redegørelse, og hvis der ikke kommer  

 tilfredsstillende forklaringer, risikerer pårørendeforeningen  

 politianmeldelse og krav om tilbagebetaling.
Endnu en undersøgelse Også Helsefonden har sat en undersøgelse i  

 gang, fordi det er kommet frem, at Landsforeningen Pårørende til  

 Sindslidende brugte en årlig bevilling på 300.000 kr. fra fonden  

 til at ansætte  Jens  Bech i 1997.  Jens  Bechs stilling blev  

 både i foreningens blad og i årsberetningen for 1997 beskrevet  

 som rent organisatorisk.
Han var "sekretariatschef" og skulle  

 professionalisere foreningens drift, hed det.
Anvendt forkert Problemet er, at Helsefondens bevilling udelukkende skulle  

 gå til juridisk rådgivning af sindslidende og deres  

 pårørende   ikke til almindelig drift.
Den daværende  

 landsformand  Kaja  Neumann erkender i dag, at bevillingen ikke blev anvendt  

 rigtigt.
 "Set i bakspejlet kan jeg godt se, at det ikke  

 hænger sammen," siger hun.
Flere tillidsfolk står frem med kritik af  

 pårørendeforeningens omgang med betroede midler.  Peter  

  Abildgaard har for eksempel været medlem af landsbestyrelsen og  

 fungeret som "intern revisor" for foreningen.
I 1998 påtalte  

 han, at man ikke klart kunne se, hvordan sekretariatets udgifter blev fordelt  

 mellem den almindelige drift og de offentligt støttede projekter.
 "Der var ingen forretningsorden, og jeg kunne ikke  

 se, hvordan projektmidlerne hang sammen, men jeg fik at vide af bestyrelsen,  

 at jeg ikke skulle blande mig i den slags detaljer," siger  Peter  

  Abildgaard.
Revisor er medlem Alle pårørendeforeningens regnskaber og  

 projektindberetninger er blevet kontrolleret af statsautoriseret revisor  

  Allan  Lucas, som også er medlem af foreningen.
Over for Helsefonden  

 og Socialministeriet står han som garant for, at projektpengene er  

 anvendt til de aftalte formål.
"Vi var ikke klar over, at han også var medlem  

 af foreningen, og det er heller ikke noget, som nødvendigvis  

 gør ham inhabil.
Men jeg er en juridisk forsigtigper, og hvis jeg  

 skulle have valgt en revisor, ville jeg have taget en, som var  

 uafhængig af foreningen," siger  Anne  Brams fra  

 Socialministeriet.
Revisoren  Allan  Lucas vil ikke kommentere de  

 fremførte anklager om snyd.
Han understreger blot, at han har  

 "begrundet tro på, at alt i foreningen foregår lige efter  

 bogen".
Pårørendeforeningens nuværende formand,  

  Ole  Aagerup, vil ikke kommentere beskyldningerne." Klageren har over for Pressenævnet henvist til breve  

 af 24. november og 18. december 2000 fremsendt til bladet.
Klageren har i den  

 forbindelse anført, at de pågældende artikler på en  

 række punkter er behæftet med faktuelle fejl og beskriver  

 foreningens forhold på en måde, der utvetydigt er udtryk for  

 retsstridige ærekrænkelser.
Ved at offentliggøre de  

 fejlbehæftede artikler uden i tilstrækkeligt omfang at have  

 kontrolleret rigtigheden af de bragte oplysninger har bladet tilsidesat  

 reglerne for god presseskik.
Det er et gennemgående tema, at foreningen  

 skulle have ført økonomiske bidragsydere bag lyset ved at  

 anvende tildelte midler i strid med givernes forudsætninger eller de  

 aftalte vilkår.
Klageren er enig i, at offentligheden og foreningens  

 medlemmer har en interesse i, at eventuelle kritisable forhold  

 afdækkes.
Klagen vedrører imidlertid ikke om private, frivillige  

 sociale foreninger m.v. kan gøres til genstand for pressens interesse  

 og behandling, men derimod hvorvidt det er i overensstemmelse med god  

 presseskik at beskylde klager og klagers sekretariatschef,  Jens  Bech, for  

 strafbare handlinger på grundlag af udokumenterede beskyldninger fra en  

 række kilder, hvis troværdighed kan anfægtes blandt andet  

 som følge af åbenlyse personlige og interessemæssige  

 modsætningsforhold.
Klageren har videre gjort gældende, at det er  

 ukorrekt, at artiklerne - sådan som bladet har anført - alene  

 rejser spørgsmål.
I den konkrete sammenhæng er det  

 afgørende navnlig, at artiklerne bringer påstande og  

 beskyldninger - herunder direkte og indirekte formuleret som  

 spørgsmål - i en redaktionel ramme, der fortolker og forklarer  

 de mange udsagn på en måde, som ikke nøjes med at stille  

 spørgsmål, men som drager konklusioner og dermed besvarer de  

 rejste spørgsmål.
Artiklerne efterlader det indtryk, at det er  

 en kendsgerning, at klager - og herunder klagers sekretariatschef - har  

 svindlet med offentlige tilskud og tilskud fra en privat fond.
Der er derfor  

 tale om, at artiklerne indeholder retsstridige krænkelser.
Klageren har i den forbindelse henvist til sætningen  

 "Måske er det her moralen begyndte at skride" i artiklen af  

 19. november 2000, som kun kan tolkes som om, at bladet konstaterer som et  

 faktum, at moralen er skredet, hvilket vil sige, at klager har handlet  

 kritisabelt.
Ligeledes finder klager, at formuleringen "Pengene havnede  

 i  Jens  Bechs lommer" efterlader det klare indtryk, at det er  

 dokumenteret, at foreningen eller sekretariatschefen personligt har tilegnet  

 sig penge fra Helsefonden.
Fra artiklen den 21. november 2000 har klager  

 særligt fremhævet udsagnet "Landsforeningen  

 Pårørende til Sindslidende risikerer politianmeldelse efter, at  

 tidligere ansatte har fortalt om flere års svindel med  

 projektpenge". Også på dette punkt fremlægges  

 oplysninger, som om det er en kendsgerning, at der igennem en  

 årrække har været svindlet med midler hos klager.
Endvidere  

 har klager anført, at oplysningerne om risikoen for politianmeldelse  

 er bladets egen, helt utilbørlige vurdering, der tjener til at  

 bestyrke rigtigheden af udokumenterede beskyldninger, der dermed  

 præsenteres og fremtræder som kendsgerninger.
Klageren har yderligere anført, at det forekommer  

 yderst betænkeligt - om ikke netop uetisk - at fremføre så  

 alvorlige beskyldninger på baggrund af udsagn fra kilder, som  

 forekommer tvivlsomme, fordi disses udsagn kan være farvede af notorisk  

 personlig interesse eller ligefrem skadevoldende hensigt.
Når der  

 fremsættes så alvorlige beskyldninger, bør bladet som  

 minimum kunne fremlægge et objektivt materiale, som på  

 væsentlig måde bestyrker beskyldningernes rigtighed.
Derudover er  

 bladets henvisning til anonyme kilder ud fra et retssikkerhedsmæssigt  

 synspunkt betænkelig henset til beskyldningernes alvorlige karakter.  

 Heller ikke bladets skriftlige kilder leverer nogen dokumentation for  

 beskyldningerne, hvorfor disse forbliver postulerede, men præsenteret i  

 en form, som efterlader læseren med det indtryk, at der er tale om  

 dokumenterede kendsgerninger.
Klageren har endvidere anført, at oplysningerne i  

 artiklerne ikke er fremlagt på en fair og nuanceret måde.
Det er  

 i strid med sandheden, når bladet oplyser, at klager, to uger  

 før den første artikel blev trykt, blev gjort bekendt med de  

 emner, som bladet ville behandle.
Tværtimod foregav bladets journalist  

 ved den første henvendelse den 13. eller 14. november 2000, at  

 interviewet med sekretariatschefen skulle handle om helt andre emner.  

 Sekretariatschefen fik den 16. november 2000 telefonisk forelagt visse af de  

 beskyldninger, som er fremlagt i artiklen den 19. november 2000. Hverken han  

 eller foreningen kunne - uforberedt - tage stilling til de mange mindre og  

 til dels uvæsentlige deltaljer, som bladet byggede sine alvorlige  

 konklusioner og beskyldninger på.
Han betingede sig derfor at få  

 forelagt udkastet til den skrevne artikel inden den blev bragt i bladet,  

 ligesom han i telefoninterviewet kategorisk afviste alle beskyldninger om  

 misbrug af bevilgede projektmidler.
Derudover advarede han journalisten om,  

 at der burde tages forbehold med hensyn til kildernes troværdighed.  

 Udkastet til artiklen modtog sekretariatschef  Jens  Bech fredag den 17.  

 november 2000 ca. kl. 17.00, og artiklens deadline var lørdag den 18.  

 november 2000 om formiddagen.  Jens  Bech blev derfor stillet over for et  

 ubehageligt og helt urimeligt ultimatum: at kommentere de mange beskyldninger  

 - der vedrørte forhold, der lå flere år tilbage, og som  

 var baseret på et større antal tekniske detaljer - efter sin  

 hukommelsen eller helt undlade at kommentere artiklen.
Det er korrekt, at  

 bladet på en række punkter ændrede formuleringer i artiklen  

 efter opfordring fra  Jens  Bech.
Der var her dels tale om direkte  

 fejlcitater og misforståelser, dels om nogle præciseringer.  

 Bladet var imidlertid utilbøjelig til at ændre væsentlige  

 formuleringer eller til at foretage tilføjelser, der kunne  

 svække bladets overordnede, men uunderbyggede formål med  

 artiklen, nemlig at "afsløre svindel i Landsforeningen".  

  Jens  Bech præciserede skriftligt den 18. november 2000 en række  

 væsentlige forhold over for journalisten.
Den korte tidsfrist  

 muliggjorde imidlertid ikke en mere omfattende og udtømmende skriftlig  

 tilbagevisning af de grove påstande.
Artiklen fra den 19. november 2000  

 blev i øvrigt efterfulgt af fire yderligere artikler om klager, som  

 blev bragt i løbet af de følgende dag, og udkast hertil blev  

 aldrig forelagt klager eller  Jens  Bech.
Særligt vedrørende artiklen fra den 19.  

 november 2000 har klageren anført, at de udsagn, der er indeholdt i  

 afsnittet, som begynder med ordene "Måske er det her moralen  

 begyndte at skride", er ærekrænkende og navnlig ukorrekte,  

 idet udsagnene implicerer, at såvel foreningen som sådan som dens  

 sekretariatschef har handlet svigagtigt, og herunder at klager har anvendt de  

 ydede midler i strid med giverens forudsætninger eller betingelser.  

 Klager bestrider korrektheden af de fremsatte beskyldninger og finder ikke,  

 at bladet har opfyldt dets forpligtigelse til at efterprøve  

 korrektheden af oplysningerne, navnlig fordi kilderne til oplysningerne  

 står i et modsætningsforhold til klager.
Det er ukorrekt, at  

  Jens  Bech udelukkende skulle udføre organisatoriske opgaver.
Bladets  

 oplysninger er faktuelt forkerte, hvilket bladet var bekendt med.  Jens  Bech  

 skulle blandt andet varetage foreningens organisation, men havde tillige  

 andre opgaver.
Sekretariatschefen har i en e-mail af 18. november 2000 til  

 artiklens forfatter redegjort for sine løn- og  

 ansættelsesforhold.
Vedrørende påstandene i artiklen af 19.  

 november 2000 om "fifleri" og "kreativ bogføring"  

 har klageren anført, at der også her fremsættes grove  

 beskyldninger mod klager for ikke at anvende økonomiske bidrag til de  

 formål, hvortil bidragene var øremærket.
Oplysningerne er  

 ukorrekte og i allerhøjeste grad skadelige for foreningen, som derved  

 bringes i miskredit over for nuværende og fremtidige økonomiske  

 bidragsydere.
Den Sociale Sikringsstyrelse har i øvrigt efter en  

 gennemgang af klagers redegørelse for anvendelsen af  

 Socialministeriets bevillinger ikke fundet grundlag for at udtale kritik.
Med hensyn til det anførte fra en tidligere ansat  

 om, at hun bevidst medvirkede til snyd, og at foreningen foretog urigtige  

 indberetninger til Socialministeriet, har klager anført, at bladet kun  

 på et enkelt punkt har fundet en misvisende oplysning i klagers  

 indberetninger til ministeriet.
Klager har over for artiklens forfatter  

 medgivet, at den pågældende oplysning kunne være  

 misvisende.
Det er imidlertid ukorrekt, når det i artiklen er  

 anført, at  Jens  Bech indrømmer, at oplysningerne er forkerte.  

 Det er i særdeleshed uantageligt - og efter klagerens vurdering groft i  

 strid med god presseskik - når bladet lægger vægt på  

 en så ubetydelig omstændighed som belæg for en offentligt  

 fremsat beskyldning om svindel.
Klageren har samtidig gjort gældende, at bladet ikke  

 blot generelt kan henvise til, at de kritisable udtalelser har været  

 forelagt klager inden offentliggørelsen.
Idet  Jens  Bech ved  

 forudgående e-mail af 18. november 2000 afviste den kritik, som de  

 nævnte oplysninger er udtryk for, burde bladet have udfoldet  

 særlige bestræbelser på at sikre sig dokumentation for, at  

 de retsstridige udtalelser var korrekte.
Bladet kan heller ikke henvise til,  

 at man blot har refereret stridende parters modsatrettede udtalelser, idet  

 læseren efterlades med det overordnede indtryk - også på  

 baggrund af journalistens kommentarer - at kritikken af klager er  

 berettiget.
 Klageren har i forhold til artiklen den 21. november 2000,  

 hvor den tidligere landsformand er citeret, særligt anført, at  

 det modsætningsforhold, der består mellem foreningen og den  

 tidligere formand under alle omstændigheder burde have medført,  

 at bladet i særlig grad kontrollede oplysninger fra en sådan  

 kilde.
Endelig har klageren oplyst, at Helsefonden ikke over for  

 klager har kritiseret klagers administration af den pågældende  

 projektbevilling, herunder at Helsefonden burde have fået underretning  

 om, at det var sekretariatschefen, der konkret stod for rådgivningen.  

 Klager stiller sig derfor helt uforstående over for den af bladet  

 refererede "holdning i Helsefonden". Endvidere har Den Sociale  

 Sikringsstyrelse foranlediget af de kritiske artikler indhentet  

 redegørelser fra klager vedrørende anvendelsen af offentlige  

 bevillinger.
Styrelsen har efterfølgende meddelt klager, at man har  

 fundet redegørelserne tilfredsstillende og på den baggrund  

 besluttet ikke at forfølge sagen yderligere.
Bladet har anført, at det er bladets  

 grundlæggende synspunkt, at man ikke har tilsidesat reglerne for god  

 presseskik i de pågældende artikler.
Det er bladets opfattelse,  

 at små velgørende foreninger og interesseorganisationer skal  

 underkastes kritisk behandling i pressen på linje med de største  

 økonomiske og politiske magthavere.
Disse foreninger kan ikke  

 stå fri af kritik, alene fordi de ifølge deres vedtægter  

 tjener et godt formål.
En forenings medlemmer og den brede offentlighed  

 har en åbenbar interesse i at vide, om foreningen fungerer efter  

 hensigten, og om den arbejder efter gældende lov og moral.
Når en  

 forening endda modtager offentlig støtte, har offentligheden en endnu  

 større interesse i, at evt. kritisable forhold afdækkes.
Dette  

 er baggrunden for bladets beslutning om at undersøge forholdene hos  

 klager nærmere.
Bladet har videre anført, at artiklerne ikke  

 fælder nogen dom over klager.
Artiklerne rejser nogle alvorlige,  

 kritiske spørgsmål, men konkluderer ikke, hvorledes de skal  

 besvares.
Artiklerne kan derfor på ingen måde siges at indeholde  

 retsstridige krænkelser.
Der foreligger et tungtvejende materiale, der  

 peger i retning af, at klager kan have brugt bevilgede midler til andre  

 formål end de aftalte.
Materialet er efter bladets opfattelse så  

 alvorligt og veldokumenteret, at det ville være uetisk at fortie  

 det.
Bladet har med hensyn til det afsnit i artiklen den 19.  

 november 2000, der er indledes med formuleringen "Måske er det her  

 moralen begynder at skride" anført, at der i dette samt i  

 en række foregående og efterfølgende afsnit rejses  

 spørgsmål ved sekretariatschefens aflønning og funktioner  

 i foreningen på grundlag af en grundig research.
Flere tidligere  

 ansatte, anonyme som navngivne, fortæller enslydende om baggrunden for  

 og finansieringen af sekretariatschefens ansættelse.
Disse kilder  

 betvivler lovligheden af arrangementet, idet de har forklaret, at  Jens  Bech  

 fra begyndelsen af sin ansættelse blev aflønnet gennem midler,  

 der kom fra Helsefonden.
Den tidligere landsformand og tidligere ansatte  

 siger imidlertid, at  Jens  Bech kun brugte en meget lille del af sin  

 arbejdstid på juridisk rådgivning, idet denne opgave først  

 og fremmest blev varetaget af en jurist i jobtræning - og kostede  

 altså ikke foreningen en øre i lønudgift.
Disse  

 oplysninger får mere vægt, når de kobles sammen med sagens  

 skriftlige kilder.
Over for offentligheden og over for foreningens medlemmer  

 er  Jens  Bech   konsekvent blevet præsenteret som en  

 "sekretariatschef", der skulle udføre rent organisatoriske  

 opgaver.
Det fremgår både af foreningens blad og  

 årsberetning for 1997. Endvidere ophørte klager fra tidspunktet  

 for sekretariatschefens ansættelse med i indberetninger til Helsefonden  

 at anføre, hvem der havde udført rådgivningen.  

 Helsefonden har kritiseret fremgangsmåden, idet fonden dermed ikke har  

 fået mulighed for at vurdere til bunds, om de bevilgede penge blev  

 anvendt til det aftalte formål.
Den daværende landsformand  

 indrømmer i dag, at pengene fra Helsefonden ikke blev brugt rigtigt.  

 På den baggrund var der efter bladets opfattelse god grund til at rejse  

 denne sag - også i pressen.
Bladet har tilføjet, at  

 sekretariatschefen afviste at udlevere en kopi af sin  

 ansættelseskontrakt og har givet skiftende forklaringer om sin  

 aflønning.
I artiklen den 19. november 2000 er  Jens  Bech   citeret  

 for, at han for sit arbejde som sekretariatschef blev aflønnet fra  

 foreningens egen kasse.
Bladet har i relation til det afsnit, hvor en tidligere  

 bogholder i foreningen er citeret for, at der skulle have foregået  

 "fifleri" og "kreativ bogføring" i foreningen,  

 anført, at kilden kunne underbygge sine alvorlige anklager med sit  

 eget eksempel.
Kilden var under sin ansættelse aflønnet af to  

 projekter - hvilket klager bekræfter   men hun siger selv, at hun stort  

 set ikke arbejdede med dem.
Hun mener derfor, at foreningen overførte  

 midler fra projekterne til foreningens almindelige drift.
Kildens oplysninger  

 er bekræftet af andre kilder.
Sekretariatschefen blev forelagt de  

 pågældende oplysninger forud for offentliggørelsen, og han  

 mener, at de er usandfærdige, hvilket fremgår af artiklen.
Med hensyn til udtalelserne fra en tidligere  

 socialrådgiver i foreningen om, at hun har kendskab til, at foreningen  

 bevidst overdrev sine aktiviteter inden for projekternes regi for at  

 retfærdiggøre overførsler fra Socialministeriet, og at  

 hun bevidst medvirkede til snyd, har bladet anført, at kilden er en  

 tidligere medarbejder, og hendes betragtninger hviler på den  

 omstændighed, at hendes arbejde i foreningen blev talt med i  

 projektopgørelser til Socialministeriet, selvom hun ikke var  

 aflønnet af foreningen.
Det samme gør sig gældende for en  

 frivillig socialrådgiver, der heller ikke fik løn af foreningen.  

 Klager og sekretariatschefen bekræfter disse oplysninger.
Endvidere  

 baserer afsnittet i artiklen sig på informationer, bladet er kommet i  

 besiddelse af via aktindsigt i foreningens indberetning til Socialministeriet  

 for 1998. Af indberetningen fremgår, at der blev registreret 205  

 rådgivningssamtaler det år.
Den tidligere ansatte og den  

 frivillige rådgiver har forklaret, at de har foretaget og indberettet  

 minimum 200 af disse samtaler.
Foreningen og sekretariatschefen  

 bekræfter, at de to kvinder stod for dette antal af de indberettede  

 samtaler, hvilket ifølge  Jens  Bech skyldtes, at man det år  

 manglede nogle bilag.
Foreningen og  Jens  Bech har selv bekræftet alle  

 oplysningerne i de afsnit i artiklen, der omhandler beskyldningerne fra den  

 tidligere socialrådgiver.
Tilbage står en diskussion af, om det  

 er rimeligt eller ej at tælle ulønnede medarbejderes indsats med  

 i projektindberetninger til Socialministeriet.  Jens  Bech finder, at det er  

 helt rimeligt, hvilket han citeres for.
Bladet har i relation til udtalelserne i artiklen af 21.  

 november 2000 fra den tidligere landsformand anført, at det under alle  

 omstændigheder er relevant for offentligheden at vide, at en tidligere  

 landsformand selv indrømmer, at bevilgede penge ikke blev anvendt  

 rigtigt.
Derudover gør bladet gældende, at der til fulde i  

 artiklerne er redegjort for det personlige modsætningsforhold mellem  

 den tidligere landsformand og en af de tidligere ansatte og klager,  

 således at læseren kan bruge oplysningen til at vurdere kildernes  

 troværdighed.
Bladet har endvidere anført, at klager og  Jens  

  Bech fik rige muligheder for at forholde sig til de spørgsmål,  

 som rejses i bladets dækning.
Således blev  Jens  Bech, 2 uger  

 før den første artikel blev trykt, gjort bekendt med de emner,  

 som bladet ville behandle.
Bladet anmodede  Jens  Bech om et interview og  

 foreslog, at dette kunne ske i foreningens lokaler.  Jens  Bech afviste at  

 tage imod bladet og nægtede i det hele taget at kommentere sagen.
Han  

 ønskede slet ikke at indgå i en dialog om de  

 spørgsmål, der rejstes.
For at sikre klager en fair behandling  

 opfordrede bladet  Jens  Bech gentagne gange til alligevel at deltage i  

 artiklen.
Den 16. november 2000 ombestemte  Jens  Bech sig og deltog i et  

 timelangt telefoninterview, og næste dag modtog han et udkast til  

 artiklen til gennemlæsning.
På hans foranledning blev der  

 efterfølgende foretaget en række ændringer og  

 præciseringer.
Der var på ingen måde ingen måde tale  

 om, at  Jens  Bech blev stillet over for et ultimatum.
Han havde fået  

 adskillige dage til at tænke over tingene og valgte selv at udtale sig  

 på det tidspunkt, han gjorde det.
Dog kunne de argumenter,  Jens  Bech  

 fremsendte den 18. november 2000, ikke komme i betragtning, idet de var  

 indsendt samtidig med avisens deadline den dag og i øvrigt ikke bragte  

 meget nyt i forhold til de tidligere samtaler.
 Med hensyn til Helsefondens stilling til anklagerne, der  

 rettet mod klager, har bladet henvist til, at fondens holdninger er udtrykt  

 af fondens sekretariatschef gennem flere interviews med bladet.
Bladet har endelig henledt Pressenævnets  

 opmærksomhed på, at bladet i flere artikler har fulgt op på  

 sagen og således i artikler af 18. februar og 1. marts 2001 meddelt, at  

 Socialministeriet og Helsefonden efter at have indhentet redegørelser  

 fra klager har konkluderet, at der ikke er foregået snyd med bevilgede  

 midler.
Socialministeriets synspunkter er i artiklen den 18. februar 2001  

 loyalt gengivet, men artiklen rejser samtidig nogle kritiske  

 spørgsmål mod den udførte undersøgelse.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Lene Sarup og Ole Askvig.
 Pressenævnet udtaler:
Det fremgår af de vejledende presseetiske regler, at  

 det er massemediernes opgave at bringe korrekt og hurtig information.  

 Så langt det er muligt, bør det kontrolleres, om de oplysninger,  

 der gives, er korrekte.
Det fremgår endvidere, at kritik bør  

 udvises over for nyhedskilder, i særdeleshed når disses udsagn  

 kan være farvet af personlig interesse eller skadevoldende hensigt,  

 ligesom oplysninger, som kan være skadelige, krænkende eller  

 virke agtelsesforringende for nogen, skal efterprøves i særlig  

 grad, inden de bringes, først og fremmest ved forelæggelse for  

 den pågældende.
 Artiklerne indeholder nogle alvorlige beskyldninger fra en  

 række tidligere centrale medarbejdere i foreningens sekretariat om  

 foreningens administration af bevilgede midler.
 Formuleringen "Måske er det her, at moralen  

 begyndte at skride" kunne med fordel have været undladt, men ved  

 en samlet vurdering finder Pressenævnet ikke, at bladet ved dets  

 vurderinger og kommentarer, der i det væsentlige har baggrund i  

 udtalelserne fra den tidligere landsformand og tidligere ansatte i  

 foreningen, har handlet i strid med god presseskik.
 Nævnet finder videre, at bladet i artiklen den 19.  

 november 2000 på en afbalanceret måde har redegjort for de  

 involverede parters synspunkter, og at klager ved sekretariatschef  Jens  

  Bech er kommet til orde i forhold til de fremsatte beskyldninger.  

 Nævnet finder ikke, at bladet har handlet i strid med god presseskik  

 på dette punkt.
 Nævnet finder heller ikke, at bladet har handlet i  

 strid med god presseskik ved at bringe den tidligere landsformand  Kaja  

  Neumanns udtalelser i artiklen den 21. november 2000. Nævnet  

 bemærker i den forbindelse, at foreningens nuværende formand ikke  

 har ønsket at kommentere beskyldningerne.
 Nævnet skal samtidig bemærke, at det efter  

 nævnets opfattelse tydeligt fremgår af de to artikler, at der  

 består et modsætningsforhold mellem på den ene side  

 foreningen og på den anden side de tidligere ansatte og den tidligere  

 landsformand, der er fremkommet med beskyldningerne i artiklerne.
 Afsagt den 31. oktober 2001.
