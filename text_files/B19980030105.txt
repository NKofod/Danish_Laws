§ 1 I bekendtgørelse nr. 677 af 25. august 1997 om salmonellafri foderstoffer  

 foretages følgende ændringer:
 1. § 1 affattes således:
 » § 1.  For at hindre forekomst af  

 salmonellabakterier i foderstoffer skal virksomheder, der er registreret  

 eller godkendt efter bekendtgørelse om registrering m.m. af  

 foderstofvirksomheder, dog ikke virksomheder, der alene fremstiller og  

 håndterer tilsætningsstoffer til foderstoffer, og mellemhandlere, der alene  

 videresælger emballerede foderstoffer, tilrettelægge og gennemføre deres  

 produktion, oplagring og transport af foderstoffer efter retningslinier, der  

 mindst opfylder kravene i bilaget, afsnit A-D.
 Stk. 2.  Varmebehandles foderstoffer, skal  

 varmebehandlingen gennemføres efter retningslinier, der mindst opfylder  

 kravene i bilaget, afsnit E.
 Stk. 3.  Stk. 1 gælder tilsvarende for virksomheder, der  

 forarbejder olieholdige frø og alene sælger forarbejdede produkter til  

 registrerede foderstofvirksomheder.
Stk. 4.  Denne bekendtgørelse gælder ikke for produktion  

 m.m. af foder til fisk.« 2. Som nyt § 6, stk. 4, indsættes:
»Stk. 4.  Konstateres det, at produktion m.m. af et  

 parti foderstoffer ikke er sket i overensstemmelse med bestemmelserne i denne  

 bekendtgørelse, kan direktoratet efter lov om foderstoffer, § 2, stk. 3,  

 påbyde den, der besidder partiet, inden for en nærmere fastsat frist at  

 lovliggøre det ved en passende behandling.
Kan partiet ikke lovliggøres, kan  

 direktoratet tilsvarende påbyde besidderen at foranledige, at partiet  

 anvendes til andet formål end fodring af dyr eller tilintetgøres.« 3. § 8 affattes således:
 »§ 8.  Overtrædelse af § 1, §§ 4-5 og § 6, stk.  

 2, og af påbud om lovliggørelse meddelt efter § 6, stk. 4, straffes med bøde.
Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.« § 2 Bekendtgørelsen træder i kraft den 3. juni 1998.
