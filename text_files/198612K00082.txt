Nr LSF 82 Forslag til Lov om ændring af lov om erstatning til besættelsestidens ofre  

 (Ændrede samordningsregler) Fremsat af socialministeren (Mimi Stilling Jakobsen) den 18. november 1986 Vedtaget ved tredjebehandling den 27. maj 1987 Lov nr 389 af 10/06/1987 § 1 I lov om erstatning til besættelsestidens ofre, jf. lovbekendtgørelse nr. 890 af 12. december 1986, foretages følgende ændringer:
 1. I § 5, stk. 1, affattes nr. 1 således:
»1) om en person omfattes af nærværende afsnit, jf. herved også § 1 a, § 1 b og § 65,».
 2. I § 10 affattes 1. pkt. således:
»Sikringsstyrelsen er berettiget til af de i §§ 1, 1 a og 1 b omhandlede personer, frihedsbevægelsens organisationer, kommunalbestyrelser (sociale udvalg) og andre vedkommende, herunder klinikker, sygehuse, behandlende læger m.v., at begære og få meddelt enhver oplysning, der er af betydning, herunder hospitalsjournaler, og hvad dertil hører, eller afskrifter af samme, samt til at forlange optaget retsligt forhør i overensstemmelse med retsplejelovens § 1018 og få udskrift deraf.« 3. I § 22 affattes 1. pkt. således:
»Erstatning til efterladte, jf. § 1, stk. 2, § 1 a, stk. 3, samt § 1 b, ydes efter nedenstående regler:».
 4. I § 24, stk. 2, 3. og 4. pkt., ændres »25 pct.« til: »35  

 pct.«.
5. I § 24, stk. 2, 5. pkt., ændres »15 pct.« til: »20  

 pct.«. § 2 Loven træder i kraft den 1. juli 1987.
Oprindeligt fremsat lovforslag Blad nr 197 § 1 I lov om erstatning til besættelsestidens ofre, jfr.
lovbekendtgørelse nr. 68 af 8. februar 1974, som ændret senest ved § 3 i lov nr. 218 af 16. maj 1984 foretages følgende ændringer:
 1. I § 24, STK. 2, 3. OG 4. PKT., ændres »25 pct.« til: »35  

 pct.«.
2. I § 24, STK. 2, 5. PKT., ændres »15 pct.« til: »20  

 pct.«. § 2 Loven træder i kraft den 1. januar 1988.
BEMÆRKNINGER TIL LOVFORSLAGET Den nu foreslåede ændring er begrundet i det forhold, at der med arbejdsskadeforsikringslovens § 35 er indført en lempeligere samordningsregel for tjenestemænd end den, der var gældende efter de tidligere ulykkesforsikringslove, herunder i loven om erstatning til besættelsestidens ofre.
Denne lovændring bør få afsmittende virkning for de tjenestemænd, hvis renteerstatning i dag er reduceret på grundlag af reglen i lov om erstatning til besættelsestidens ofre, § 24, stk. 2.
Ifølge denne regel nedsættes erstatningen, hvis der tilkommer den tilskadekomne eller de efterladte pension eller anden årlig ydelse fra staten, folkeskolen, folkekirken, en kommune eller en statsunderstøttet pensionskasse eller pensionsfond.
Herefter udbetales det beløb, hvormed erstatningen overstiger værdien af den del af pensionen eller den årlige ydelse, der er tilvejebragt af offentlige midler.
Ved invaliditetserstatninger beregnet efter en invaliditetsgrad på 25 pct. eller derunder foretages intet fradrag i erstatningen.
Invaliditetserstatninger beregnet efter en højere invaliditetsgrad kan ikke ansættes lavere end erstatninger svarende til en invaliditetsgrad på 25 pct., og erstatning til en efterladt ægtefælle kan ikke ansættes lavere end svarende til 15 pct. af afdødes årsløn.
En direkte overførsel af samordningsreglen i arbejdsskadeforsikringslovens § 35 ville imidlertid betyde, at pensionsfradraget i renteerstatningen efter lov om erstatning til besættelsestidens ofre ville bortfalde eller blive meget væsentligt reduceret.
De pågældende ville således få udbetalt fuld eller næsten fuld rente ved siden af pensionen.
En sådan fuldstændig ligestilling af samordningsreglen efter de to love kan ikke anses for rimelig under hensyn til, at arbejdsskadeforsikringslovens løbende ydelser afløses af et engangsbeløb ved det 67. år, medens renten efter lov om besættelsestidens ofre ikke har nogen aldersgrænse, samt til, at de allerfleste af rentemodtagerne er fyldt 67 år eller fylder 67 år i løbet af få år.
Det er derfor i stedet foreslået at ændre reglen i lov om erstatning til besættelsestidens ofre, § 24, stk. 2, således at 25 pct.'s grænsen forhøjes til 35 pct. og 15 pct.'s grænsen til 20 pct.
Den foreslåede ændring vil medføre, at den udbetalte invaliditetserstatning i tilfælde, hvor erstatningen er beregnet efter maksimal årsløn og reduceret til minimumsgrænsen, stiger med ca. 14.500 kr. årlig (fra 36.132 kr. til 50.580 kr.). I tilsvarende tilfælde stiger enkerenten med ca. 9.000 kr. om året (fra 27.090 kr. til 36.132 kr.).
De foreslåede forhøjelser vil medføre en samlet stigning i erstatningsudbetalingerne på ca. 14 mill. kr. beregnet på grundlag af de pr. 1. oktober 1986 gældende erstatninger (incl. tillæg).
Forhøjelserne vil få betydning i ca. 1.400 sager.
Da ændringerne for hovedparten af sagerne kan foretages maskinelt, vil lovforslaget ikke have væsentlige administrative konsekvenser.
Loven træder i kraft den 1. januar 1988. Ændringerne får således virkning for ydelser, der udbetales for tiden efter denne dato.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 1. I § 24, STK. 2, 3. OG 4. PKT., ændres »25 pct.« til: »35  

 pct.«.
 2. I § 24, STK. 2, 5. PKT., ændres »15 pct.« til: »20  

 pct.«.
--/ § 24, STK. 2: Tilkommer der tilskadekomne eller de efterladte pension  

 eller anden årlig ydelse fra staten, folkeskolen, folkekirken, en kommune  

 eller en statsunderstøttet pensionskasse eller pensionsfond, har han eller de  

 kun krav på det beløb, hvormed erstatningen overstiger værdien af den del af  

 pensionen eller den årlige ydelse, der er tilvejebragt af offentlige midler.  

 Sikringsstyrelsen afgør, hvorvidt og i bekræftende fald hvor stort et  

 overskydende beløb der fremkommer.
Ved invaliditetserstatninger beregnet  

 efter en invaliditetsgrad på 25 pct. eller derunder foretages dog intet  

 fradrag i erstatningen.
Invaliditetserstatninger beregnet efter en højere  

 invaliditetsgrad kan ikke ansættes lavere end erstatninger svarende til en  

 invaliditetsgrad på 25 pct.
Erstatning til efterladt ægtefælle kan ikke  

 ansættes lavere end svarende til 15 pct. af afdødes årsløn, jfr. § 31.
