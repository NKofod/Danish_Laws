På grund af føleforstyrrelser og fortsatte gener kontaktede  

 patienten den 16. juni 2000 telefonisk lægen.
Den 18. juni 2000 havde  

 følelsesløsheden bredt sig til højre balle og begge  

 lårs bagside, og han fik ufrivillig vandladning.
Han blev akut indlagt  

 af vagtlæge, og den 19. juni 2000 blev han akut opereret for en  

 diskusprolaps.
Efter operationen var der fortsat problemer med vandladning og  

 lammelser.
 Der blev klaget over, at lægen ikke omgående indlagde ham med  

 henblik på udredning for diskusprolaps, da han ved telefonkonsultation  

 den 16. juni 2000 havde oplyst, at han havde  

 føleforstyrrelser.
Klage over manglende indlæggelse til  

 viderebehandling for diskusprolaps Patientklagenævnet fandt grundlag for at kritisere, at lægen  

 ikke indlagde patienten den 16. juni 2000. Nævnet lagde vægt  

 på, at begge oplyste, at lægen den 15. juni 2000 forklarede, at  

 patienten skulle være opmærksom på ufrivillig vandladning  

 og afføring i løbet af weekenden, og eventuelt kontakte  

 vagtlæge.
Nævnet lagde ligeledes vægt på, at det af  

 journalen fremgik, at patienten havde oplyst, at der var bedring  

 vedrørende smerter, men at der var føleforstyrrelser, og det  

 føltes anderledes ved afføring.
Endvidere lagde nævnet  

 vægt på, at det af journal den 18. juni 2000 fremgik, at  

 lændesmerterne var blevet forværret 4 dage før  

 indlæggelsen med smerteudstråling i lænden, over venstre  

 glutealregion (sædemusklerne) på forsiden af venstre lår,  

 tiltagende vandladningsproblemer med ophævet kontrol af vandladning  

 dagen før indlæggelsen.
Det var nævnets vurdering, at oplysningen om aftagende smerter den  

 16. juni 2000 ikke kunne tages til indtægt for en bedring i tilstanden,  

 idet oplysninger om føleforstyrrelser og ændring ved  

 afføringen burde have givet mistanke om forværring.
Nævnet  

 fandt herefter, at lægen havde handlet under normen for sædvanlig  

 anerkendt faglig standard, idet der den 15. juni 2000 var vægtige  

 indicier på discusprolaps, og det ændrede symptombillede den 16.  

 juni 2000 burde have foranlediget en akut undersøgelse.
