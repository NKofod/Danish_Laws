 Cirkulære om Arbejdsformidlingens (AF)  

 administration i forbindelse med lov om arbejdstilbud til ledige  

 (Introduktionsperiode).
Til AF-kontorerne Dette cirkulære indeholder retningslinier for AF s administration af  

 reglerne om introduktions-  

 periode i forbindelse med lov nr. 469 af 24. juni 1992 om ændring af  

 lov om arbejdstilbud til ledige.
 Ved bekendtgørelse nr. 557 af 23. juni 1992 samt tilhørende  

 vejledning nr. 91 af 23. juni 1992 er der fastsat nærmere regler om  

 introduktionsperioden.
 Arbejdsmarkedsstyrelsen har endvidere udarbejdet blanketter m.v. til brug  

 for administration af ordningen.
 Indledning.
Ved ændring af lov om arbejdstilbud er der indført regler om,  

 at et arbejdstilbud hos en privat arbejdsgiver kan indledes med en 2 ugers  

 introduktionsperiode umiddelbart forud for arbejds-  

 tilbudet.
I introduktionsperioden skal den ledige introduceres til de  

 opgaver, som skal varetages i den efterfølgende  

 arbejdstilbudsperiode.
 AF s Vejledning.
AF skal ved 3 måneders samtalen orientere om muligheder for at  

 få et arbejdstilbud med intro-  

 duktionsperiode.
De ledige skal vejledes om, hvad ordningen betyder i forhold  

 til de gældende arbejdstilbudsregler, herunder at det er frivilligt for  

 den ledige at modtage et arbejdstilbud med introduktionsperiode.
AF kan i  

 forbindelse med vejledningen udlevere en kopi af den erklæring, som den  

 ledige ved afgivelsen af arbejdstilbud med introduktion skal underskrive (AMS  

 4003 08/92).
 Tilbud fra arbejdsgiveren.
Arbejdsmarkedsstyrelsen har i forbindelse med  

 gennemførelsen af reglerne om introduktionsperiode udarbejdet en ny  

 blanket, "Tilbud fra private arbejdsgivere om ansættelse af  

 langtidsledige" (AMS 173/3002/08-92), der træder i stedet for den  

 eksisterende tilbudsblanket.
Blanketten er bl.a. udvidet med en rubrik, hvori  

 arbejdsgiveren kan angive, at pågældende er interesseret i at  

 ansætte en ledig i et arbejdstilbud med introduktion.
Af tilbudsblanketten skal det fremgå, hvilken løn den ledige  

 vil få i et eventuelt efterfølgende arbejdstilbud.
Dette har  

 betydning for den udregning, som AF skal foretage med henblik på  

 beregning af det antal ugentlige timer, som den ledige skal have i  

 introduktionsperioden.
Se hertil udregningsvejledning i næste  

 afsnit.
 Erklæring fra den ledige.
 Arbejdsmarkedsstyrelsen har til de nye regler om  

 introduktionsperiode udarbejdet en erklæring (AMS 4003 08-92), som den  

 ledige underskriver i forbindelse med modtagelsen af et konkret forelagt  

 arbejdstilbud med introduktion.
Erklæringen kan underskrives hos AF eller den kan sendes til AF i  

 underskrevet stand, når den ledige har været til en samtale med  

 en arbejdsgiver om et konkret arbejdstilbud med introduktion.
Ved  

 underskrivelsen af erklæringen påføres den dato, hvor  

 introduktionsperioden starter.  

 Af erklæringen fremgår det bl.a., at den ledige er blevet  

 orienteret om reglerne på området.  

 Endvidere fremgår det, hvilken dagpengesats den ledige oppebærer.  

 Oplysningerne vedrørende dagpengesatsen skal AF indhente fra  

 a-kassen.
På baggrund af den lediges dagpengesats samt lønangivelsen  

 på arbejdsgiverens tilbudsblanket, udregner AF hvor mange timer om  

 ugen, den ledige skal være i introduktion.
Det ugentlige timetal  

 fremkommer ved at dividere den lediges aktuelle dagpengesats ved fuld  

 ledighed på tiltrædelses-  

 tidspunktet med den overenskomstmæssige løn uden tillæg af  

 feriegodtgørelse m.v., som ville kunne opnås i det  

 efterfølgende arbejdstilbud.
Eksempel: En ledig, der har en dagpengesats på 425 kr.,  

 ansættes i arbejdstilbud med introduktion.
Den  

 overenskomstmæssige timeløn eksklusiv feriegodtgørelse  

 m.v. for det arbejde, som den ledige skal varetage i et eventuelt  

 efterfølgende arbejdstilbud, er 85 kroner.
Det ugentlige timeantal i  

 introduktionsperioden vil i dette tilfælde udgør 30 timer, som  

 er beregnet efter følgende formel:
Dagpengesats x 6 ---------------------------- = Antal ugentlige Overenskomstmæssig time- timer i introduktion.
 løn i efterfølgende ATB.
 Det udregnede ugentlige timetal rundes ned til  

 nærmeste hele antal timer.
 Introduktionsperiodens ophør/afslutning.
Arbejdsmarkedsstyrelsen har til reglerne om  

 introduktionsperiode udarbejdet en ny "Erklæring vedrørende  

 arbejdsophør/udløb af arbejdstilbudsperiode" (AMS  

 175/3006/08-92), der træder i stedet for den eksisterende.
Blanketten  

 er udvidet således, at den kan anvendes ved ophør i/efter  

 både introduktionsperiode og arbejdstilbud.
 AF skal ved vejledningen af arbejdsgiveren orientere om  

 betydningen af, at der sker meddelelse til AF, når  

 introduktionsperioden ophører/afsluttes.
Ved ophør i introduktionsperioden inden denne er  

 afsluttet, skal arbejdsgiveren angive ophørs-  

 grunden på en ophørserklæringen.
Som ved almindelige  

 arbejdstilbud skal a-kassen på baggrund af denne begrundelse foretage  

 en vurdering af, hvorvidt ophøret kan tilregnes den ledige, eventuelt  

 med deraf følgende virkning for dagpengeretten.
 Hvis ophøret ikke kan tilregnes den ledige, skal AF  

 afgive et nyt arbejdstilbud til den ledige.
 Ved ophør i introduktionsperioden fordi den ledige  

 ansættes i et arbejdstilbud i virksomheden, angives det i  

 ophørserklæringen at introduktionsperioden er udløbet, og  

 at pågældende nu er ansat i arbejdstilbud.
Ved afslutningen på introduktionsperioden skal arbejdsgiveren  

 på ophørserklæringen angive, om han fortsat ønsker  

 at beholde den ledige, eller om perioden ophører uden et  

 efterfølgende arbejdstilbud.
Hvis den ledige ophører ved  

 introduktionsperiodens udløb, uden efterfølgende  

 ansættelse i arbejdstilbud, skal grunden til ophøret angives,  

 idet der også her skal foretages en vurdering af, om ophøret kan  

 tilregnes den ledige.
 Der oprettes et nyt landsdækkende advis, således at AF kan  

 rykke for svar i de tilfælde, hvor arbejdsgiveren ikke melder tilbage  

 på ophørserklæringen, jf. i øvrigt vedlagte bilag  

 om "edb-understøttelsen af regeringens aktiveringsforslag  

 vedrørende arbejdstilbud med introduktion".
Arbejdsmarkedsstyrelsen, den 11. september  

 1992 Bilag EDB-UNDERSTØTTELSEN AF REGERINGENS AKTIVERINGSFORSLAG  

 VEDRØRENDE ARBEJDSTILBUD MED INTRODUKTION.
 Ordningen træder i kraft den 1. oktober 1992 og  

 slutter 31. december 1993.
 ATB med intro. er frivilligt for den arbejdssøgende inden start,  

 men stopper den arbejdssøgende i introduktionen, er det a-kassen, som  

 skal vurdere rådigheden.  

 Det er kun hos private arb.givere, ATB-job kan indledes med 14 dages  

 introduktion.
 Edb-behandling i AF-MATCH:
 I O.10.10, O.25.10 og O.30.10 bliver der indlagt et nyt felt:
Introduktion==> (forslagsværdi vil altid  

 være NEJ), heri skrives JA  hvis ATB-ordren er med de 14  

 dages introduktion.
 Det er kun ordretyper 3, 9 og 25, der kan påføres et JA i  

 INTRO.
 Ved henvisning i F.15.10 ATB med ja til intro. er der  

 oprettet to nye formidlingsbreve:
B531502 (ordlyd ændret)  - til  

 arb.søgende og B531503 (ordlyd ændret)  - til  

 a-kassen.
 Ved henvisning påføres den arbejdssøgende et nyt  

 periodisk forhold i A.25.10:  

 15 = i introduktion hvor start og slutdato påføres.  

 Teksten "i introduktion"  påføres automatisk, og der  

 kan påføres en slutdato som er historisk.
 Ønskes opfølgning ved introduktionens udløb, er der  

 oprettet et nyt landsdækkende advis:  

 820 = Kontakt (es) vedr.ATB/INTRO på opfda.
 Den arbejdssøgende er til rådighed i introduktionsperioden  

 men behøver ikke være aktiv jobsøgende.
 Hvis arbejdsgiveren vil beholde personen i et ATB, som skal ligge  

 umiddelbart efter introduktionsperioden, skal AF færdigbehandle  

 arbejdstilbudet som et almindeligt ATB med diverse koder.
 Ved ophør under eller ved udløb af introduktionsperioden har  

 arbejdssøgende ret til et nyt rimeligt ATB, hvis det ikke kan  

 tilregnes denne. (A-kassen).
