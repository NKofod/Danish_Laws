Ej tilladt at ryge på et socialt værested med flere opholdsrum Arbejdsmiljøklagenævnet har på møde den 24. februar 2009 behandlet [navn udeladt] klage over Arbejdstilsynets afgørelse af 7. februar 2008 med strakspåbud om at sikre, at der ikke ryges indendørs.
Nævnet traf følgende A F G Ø R E L S E Arbejdsmiljøklagenævnet er enig med Arbejdstilsynet i, at virksomheden skal sikre at der ikke ryges indendørs på arbejdspladsen.
 Nævnets afgørelse skal efterkommes straks.
 Arbejdsmiljøklagenævnet fastholder således Arbejdstilsynets afgørelse af 7. februar 2008.
B E G R U N D E L S E Arbejdsmiljøklagenævnet har ved afgørelsen lagt følgende oplysninger til grund:
 at Arbejdstilsynet den 4. februar 2008 var på tilsynsbesøg hos [navn og adresse udeladt]  at der blev røget indendørs  at cafeen består af flere forskellige opholds- og aktivitetsrum  at der ved besøget blev røget i det mindste af opholdsrummene i stueplan  at rummet var afskærmet med mure  at der var åben forbindelse mellem det mindre og det større opholdsrum  at der var placeret borde, stole og askebægre i rummet  at der var udsugning i det mindre opholdsrum  at der desuden var et større opholdsrum i stueplan, hvor der ikke blev røget ved Arbejdstilsynets besøg  at der kun blev røget i det mindre rum og kun udenfor tidsrummene 11.30-13.30 på alle dage og 17-18 på onsdage (hvor man serverede mad)  at der er to ansatte, mellem 30 og 35 frivillige og et antal personer i arbejdsprøvning, som arbejder i caféen, og  at [navn udeladt] har indrettet deres rygepolitik efter [navn udeladt] retningslinier for rygepolitik for sociale væresteder.
Det fremgår af § 6, stk. 1 i lov om røgfri miljøer, at det ikke er tilladt at ryge indendørs på arbejdspladser.
Der henvises i bestemmelsen til lovens § 4, hvoraf det fremgår, at det ikke er tilladt at ryge indendørs i de lokaliteter m.v., der er omfattet af loven, medmindre andet fremgår af lovens øvrige bestemmelser.
 Af § 2, stk. 1 fremgår at loven finder anvendelse på følgende lokaliteter:
 arbejdspladser, herunder offshoreanlæg,  institutioner og skoler for børn og unge,  øvrige uddannelsesinstitutioner,  indendørs lokaliteter, hvortil offentligheden har adgang,  kollektive transportmidler og taxaer samt  serveringssteder.
Af samme lovs § 6, stk. 2 fremgår det, at det kan besluttes, at det er tilladt at ryge i arbejdslokaliteter, der alene tjener som arbejdsplads for én person ad gangen.
Endelig fremgår det af § 6, stk. 3, at det kan besluttes at indrette rygerum og rygekabiner, hvor rygning kan finde sted.
 For så vidt angår særlige arbejdspladser fremgår det af § 13 i lov om røgfri miljøer, at det kan besluttes, at rygning er tilladt i væresteder, varmestuer og lignende tilbud til socialt udsatte, hvor der kun er ét opholdsrum for brugerne.
Det er arbejdsgiveren, indehaveren, restauratøren, bestyreren eller forpagteren, der skal sørge for, at rygning kun sker i overensstemmelse med reglerne.
Det fremgår af § 23 i lov om røgfri miljøer.
Arbejdsmiljøklagenævnet finder, at værestedet [navn udeladt] er en arbejdsplads med ansatte og som følge deraf er omfattet af reglerne i lov om røgfri miljøer.
Det er derfor ikke tilladt at ryge i værestedets lokaliteter, medmindre det er besluttet, at det er tilladt at ryge i arbejdslokaliteter, der alene tjener som arbejdsplads for én person ad gangen, eller det er besluttet at indrette rygerum og rygekabiner, hvor rygning kan finde sted.
 Nævnet finder ikke, at værestedet [navn udeladt] er omfattet af bestemmelsen i § 13, da der, ifølge det oplyste, findes mere end ét rum, hvor brugerne kan opholde sig.
 Nævnet finder ikke, at den bagerste del af Cafelokalet, som er afskærmet med mure og forsynet med udsugning, opfylder kravene til et rygerum, da det ikke er et lokale, der er indrettet med henblik på rygning.
Nævnet har lagt vægt på, at lokalet fungerer som opholdsrum/spisested for brugerne.
Endvidere har nævnet lagt vægt på, at det ikke er muligt at aflukke rummet fuldstændigt fra det andet lokale, da der ikke er nogen dør mellem det bagerste og foranliggende lokale.
 Endelig skal nævnet bemærke, at reglerne i lov om røgfri miljøer er gældende, uanset at der tidligere af [navn udeladt] blev givet en generel dispensation vedr. indretning af rygerum på særlige vilkår.
R E G L E R Arbejdsmiljøklagenævnet henviser til  § 2, stk. 1, § 4, § 6, § 13, § 23 og § 24 i lov nr. 512 af 6. juni 2007 om røgfri miljøer  § 77, stk. 1, § 79 a, stk. 4 samt § 81, stk. 3 i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne [navn udeladt] fuldmægtig Kopi til [navn udeladt] Arbejdstilsynet, De kan læse om afgørelsens retlige grundlag på de følgende sider.
Regler Lov nr. 512 af 6. juni 2007 om røgfri miljøer Kapitel 1 Lovens formål, anvendelsesområde m.v.
§ 2. Loven finder anvendelse på  arbejdspladser, herunder offshoreanlæg,  institutioner og skoler for børn og unge,  øvrige uddannelsesinstitutioner,  indendørs lokaliteter, hvortil offentligheden har adgang,  kollektive transportmidler og taxaer samt  serveringssteder.
 Stk. 2.
Kapitel 2 Generelle bestemmelser § 4. I lokaliteter m.v., der er omfattet af loven, er det ikke tilladt at ryge indendørs, medmindre andet fremgår af lovens øvrige bestemmelser.
Kapitel 3 Arbejdspladser, institutioner, skoler m.v.
Indendørs arbejdspladser § 6. Det er ikke tilladt at ryge indendørs på arbejdspladser, jf. § 4.
 Stk. 2. Det kan besluttes, at det er tilladt at ryge i arbejdslokaliteter, der alene tjener som arbejdsplads for én person ad gangen.
 Stk. 3. Det kan besluttes at indrette rygerum og rygekabiner, hvor rygning kan finde sted.
Særlige arbejdspladser § 13. I væresteder, varmestuer og lignende tilbud til socialt udsatte, hvor der kun er ét opholdsrum for brugerne, kan det besluttes, at rygning er tilladt.
Kapitel 6 Tilsynsbestemmelser § 23. Arbejdsgiveren, indehaveren, restauratøren, bestyreren og forpagteren skal sørge for, at rygning kun sker i overensstemmelse med reglerne i denne lov.
 § 24. Tilsynet med overholdelsen af denne lov og de regler, der udstedes i medfør af denne lov, varetages af Arbejdstilsynet, jf. § 79 a i lov om arbejdsmiljø, Søfartsstyrelsen, jf. § 20 a i lov om sikkerhed til søs, og transport- og energiministeren, jf. § 150 f i lov om luftfart og § 66 a i offshoresikkerhedsloven.
Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
 Stk. 2.
§ 79 a.
Arbejdstilsynet fører som led i tilsynsvirksomheden efter denne lov tilsyn med overholdelsen af lovgivningen om røgfri miljøer.
Arbejdstilsynet kan, eventuelt på nærmere angivne vilkår, påbyde, at forhold, der strider mod lovgivningen om røgfri miljøer, bringes i orden straks eller inden en nærmere angivet frist.
 Stk. 2.
 Stk. 3.
 Stk. 4. Klage over afgørelser, der træffes af Arbejdstilsynet efter stk. 1, kan indbringes for Arbejdsmiljøklagenævnet. § 81, stk. 1-5, finder tilsvarende anvendelse.
 § 81.
 Stk. 2.
Stk. 3. Rettidig klage har opsættende virkning, indtil Arbejdsmiljøklagenævnets afgørelse foreligger, eller nævnet bestemmer andet.
Klager over afgørelser om forhold efter § 77, stk. 1, som skal bringes i orden straks, samt afgørelser efter § 77, stk. 2 og 3, har ikke opsættende virkning.
 Stk. 4.
