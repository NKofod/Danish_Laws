 Oversættelse.
TOLDKONVENTION vedrørende A.T.A. carnet for midlertidig indførsel af varer (A.T.A.
Konvention) Præambel.
De stater, som har undertegnet denne konvention, og som er samlet under toldsamarbejdsrådets og de kontraherende parter i  

 Den Almindelige Overenskomst om Told og Udenrigshandel (GATT)»s  

 auspicier i samråd med De forenede Nationers Organisation for Uddannelse,  

 Videnskab og Kultur (UNESCO), er under hensyntagen til de af repræsentanter for den internationale handel  

 og andre interesserede kredse fremsatte forslag om udvidelser af adgangen til  

 midlertidig toldfri indførsel af varer, i forvisning om, at vedtagelsen af almindelige regler for midlertidig  

 toldfri indførsel af varer vil indebære væsentlige fordele for den  

 internationale virksomhed på kommercielle og kulturelle områder og sikre øget  

 harmoni og ensartethed i de kontraherende parters toldsystemer, blevet enige om følgende:
 Definitioner og godkendelse .
 Artikel 1.
 I denne konvention betyder:
 Artikel 2.
 Godkendelse af en udstedende sammenslutning som nævnt i nærværende  

 konventions artikel 1, pkt. e), vil særlig kunne betinges af, at prisen for  

 A.T.A.carneter modsvarer udgifterne til de ydede tjenester.
 Anvendelsesområde.
 Artikel 3.
 1. Enhver kontraherende part skal i stedet for  

 nationale tolddokumenter og som behørig sikkerhed for de i denne konventions  

 artikel 6 omhandlede beløb godtage A.T.A.carneter, som er gyldige inden for  

 dens landområde og er udstedt og benyttet i overensstemmelse med de i denne  

 konvention fastsatte betingelser for varer, der midlertidig indføres i medfør  

 af:
 for så vidt den er kontraherende part i disse konventioner.
 2. Enhver kontraherende part kan også godtage  

 A.T.A.carneter, der udstedes og anvendes på samme vilkår, for varer, der  

 indføres midlertidigt i medfør af andre internationale konventioner om  

 midlertidig indførsel eller i medfør af dens nationale love og bestemmelser  

 om midlertidig indførsel.
 3. Enhver kontraherende part kan ved transit godtage  

 A.T.A.carneter, som udstedes og anvendes på tilsvarende betingelser.
 4. Varer, der er bestemt til forarbejdning eller  

 reparation, kan ikke indføres mod fremlæggelse af A.T.A.carneter.
 Udstedelse og anvendelse af A.T.A.carneter  

 .
 Artikel 4.
1. De udstedende sammenslutninger kan ikke udstede  

 A.T.A.carneter med en gyldighedsperiode, der overstiger eet år regnet fra  

 udstedelsesdagen.
De skal på A.T.A.carnetets omslag angive de lande, i hvilke  

 det er gyldigt, samt navnene på de tilsvarende garanterende sammenslutninger.
 2. Når et A.T.A.carnet er udstedt, må ingen yderligere  

 tilføjelser foretages på listen over de varer, der er anført på side 2 af  

 carnetets omslag eller på noget dertil vedhæftet tillægsblad  

 (generalfortegnelse).
 Artikel 5.
 Den fastsatte genudførselsfrist for varer, der er indført mod fremlæggelse  

 af et A.T.A.carnet, må ikke i noget tilfælde overstige carnetets  

 gyldighedsperiode.
 Garanti.
 Artikel 6.
 1. Enhver garanterende sammenslutning skal forpligte  

 sig til at erlægge til toldmyndighederne i det land, hvor den har sit sæde,  

 den indførselstold og andre afgifter, som måtte være at erlægge, såfremt  

 vilkårene ikke overholdes for midlertidig toldfri indførsel eller  

 transitering af varer, der er indført i det pågældende land under et  

 A.T.A.carnet udstedt af en tilsvarende udstedende sammenslutning.  

 Sammenslutningen og de personer, som skal erlægge de nævnte beløb, hæfter for  

 betaling in solidum.
 2. Den garanterende sammenslutnings forpligtelse skal  

 ikke overstige indførselstoldens beløb med mere end 10 pct.
3. Når indførselslandets toldmyndigheder uden  

 forbehold har frigjort et A.T.A.carnet for visse nærmere angivne varer, kan  

 den garanterende sammenslutning ikke længere afkræves de i denne artikels  

 stk. 1. omhandlede beløb for de pågældende varer.
Såfremt det senere viser  

 sig, at frigørelsen af carnetet er blevet opnået på ubehørig vis eller ved  

 svig, eller at vilkårene for midlertidig toldfrihed eller transitering er  

 overtrådt, kan der dog stadig rejses krav mod den garanterende  

 sammenslutning.
 4. Toldmyndighederne skal under ingen omstændigheder  

 kunne afkræve den garanterende sammenslutning de i denne artikels 1. stk.  

 nævnte beløb, medmindre kravet mod den garanterende sammenslutning fremsættes  

 inden eet år efter, at carnetet er udløbet.
 A.T.A.carnetforskrifter .
 Artikel 7.
 1. Den garanterende sammenslutning skal tilstås en  

 frist på seks måneder fra den dag, den modtager toldmyndighedernes krav på de  

 i denne konventions artikel 6, stk. 1, omhandlede beløb, til at føre bevis  

 for, at de omhandlede varer er genudført i overensstemmelse med de i denne  

 konvention fastsatte bestemmelser, eller for anden behørig opfyldelse af  

 sammenslutningens forpligtelser ifølge A.T.A.carnetet.
2. Hvis et sådant bevis ikke føres inden den tilståede  

 frist, skal den garanterende sammenslutning straks deponere eller midlertidig  

 erlægge de omhandlede beløb.
Det deponerede eller erlagte beløb skal anses  

 for at være endeligt forfaldet til betaling tre måneder fra den dato, da det  

 pågældende depositum eller den foreløbige betaling blev erlagt.
I den  

 sidstnævnte periode kan den garanterende sammenslutning stadig fremlægge de i  

 foregående stykke omhandlede bevisligheder for at opnå tilbagebetaling af de  

 betalte eller deponerede beløb.
 3. For lande, hvis love og bestemmelser ikke hjemler  

 deponering eller foreløbig betaling af indførselstold, skal indbetalinger i  

 henhold til ovenstående stykke anses for endelige, men de erlagte beløb skal  

 refunderes, såfremt de i denne artikels stk. 1 omhandlede bevisligheder  

 fremlægges inden tre måneder fra datoen for den pågældende indbetaling.
 Artikel 8.
 1. Genudførsel af varer indført under et A.T.A.carnet  

 skal bevises ved fremlæggelse af genudførselsattestation i carnetet, udfyldt  

 af toldmyndighederne i det land, hvortil varerne er midlertidigt indført.
 2. Hvis genudførsel af varer ikke er blevet attesteret  

 i overensstemmelse med det i denne artikels 1. stk. anførte, kan  

 toldmyndighederne i indførselslandet, selv om canetets gyldighedsperiode  

 allerede er udløbet, godtage som bevis for genudførsel af varerne:
 3. I alle tilfælde, hvor en kontraherende parts  

 toldmyndighed frafalder kravet om genudførsel af visse til dens landområde  

 under et A.T.A.carnet indførte varer, skal den garanterende sammenslutning  

 kun frigøres fra sine forpligtelser, når de pågældende toldmyndigheder i  

 carnetet har attesteret, at forholdene md hensyn til disse varer er  

 berigtiget.
 Artikel 9.
 I de i denne konventions artikel 8, stk. 2, omhandlede tilfælde skal  

 toldmyndighederne være berettigede til at beregne sig et berigtigelsesgebyr.
 Forskellige bestemmelser .
 Artikel 10.
 Der skal ikke erlægges gebyr for toldattester på A.T.A.carneter, der  

 anvendes på de i denne konvention fastsatte vilkår, for så vidt ekspeditionen  

 finder sted inden for toldstedernes almindelige forretningstid.
 Artikel 11.
 I tilfælde af ødelæggelse, tab eller tyveri af et A.T.A.carnet, der finder  

 sted, medens de pågældende varer befinder sig i en af de kontraherende  

 parters lande, skal toldmyndighederne i den pågældende kontraherende parts  

 land på begæring af den udstedende sammenslutning og på sådanne vilkår, som  

 disse myndigheder måtte foreskrive, godtage et erstatningsdokument, hvis  

 gyldighed udløber samme dag som det carnet, det erstatter.
 Artikel 12.
 1. Når midlertidig indførte varer ikke kan genudføres  

 på grund af beslaglæggelse - bortset fra beslaglæggelse, foretaget på  

 begæring af private personer - skal kravet om genudførsel stilles i bero, så  

 længe beslaglæggelsen varer.
 2. Når varer, der er indført under et A.T.A.carnet og  

 garanteret af sammenslutningen, beslaglægges af toldmyndighederne eller på  

 disses vegne, skal toldmyndighederne så vidt muligt underrette den  

 garanterende sammenslutning herom samt om de foranstaltninger, myndighederne  

 påtænker at iværksætte.
 Artikel 13.
A.T.A.carneter eller dele af A.T.A.carneter, der påtænkes udstedt i det  

 land, i hvilket de indføres, og som tilsendes en udstedende sammenslutning af  

 en tilsvarende udenlandsk sammenslutning, af en international organisation  

 eller af en kontraherende parts toldmyndigheder, skal indgå toldfrit og frit  

 for indførselsforbud eller restriktioner.
Tilsvarende lettelser skal tilstås  

 ved udførslen.
 Artikel 14.
 For denne konventions formål kan de landområder, som tilhører  

 kontraherende parter, der opretter en toldunion eller økonomisk union, anses  

 for at udgøre et enkelt landområde.
 Artikel 15.
I tilfælde af svig, overtrædelse eller misbrug skal de kontraherende  

 parter uanset konventionens bestemmelser kunne indlede retsforfølgning imod  

 personer, der anvender A.T.A.carneter, til inddrivelse af indførselstold og  

 andre afgifter og skal ligeledes kunne idømmes straf for de af vedkommende  

 person begåede overtrædelser.
I sådanne tilfælde skal sammenslutningerne yde  

 toldmyndighederne bistand.
 Artikel 16.
 Bilaget til denne konvention skal anses som en integrerende del af  

 konventionen.
 Artikel 17.
 Bestemmelserne i denne konvention indeholder de mindstelettelser, der skal  

 indrømmes, og skal ikke være til hinder for sådanne yderligere lettelser, som  

 kontraherende parter indrømmer eller fremtidig måtte indrømme ved ensidige  

 bestemmelser eller i medfør af to- eller flersidige aftaler.
 Slutbestemmelser .
 Artikel 18.
 1. De kontraherende parter skal afholde møde, når det  

 findes påkrævet, for at tage stilling til denne konventions gennemførelse og  

 i særdeleshed til foranstaltninger for at sikre ensartethed i dens  

 fortolkning og anvendelse.
2. Sådanne møder skal indkaldes af rådets  

 generalsekretær på begæring af enhver af de kontraherende parter.
Medmindre  

 de kontraherende parter bestemmer andet, skal møderne holdes, hvor rådet har  

 sit hovedsæde.
3. De kontraherende parter skal fastsætte  

 forretningsordenen for deres møder.
De kontraherende parters beslutninger  

 skal træffes af et flertal på mindst to tredjedele af de tilstedeværende og i  

 afstemningen deltagende kontraherende parter.
 4. De kontraherende parter er ikke beslutningsdygtige,  

 medmindre over halvdelen af dem er til stede.
 Artikel 19.
 1. Enhver tvist mellem kontraherende parter angående  

 denne konventions fortolkning eller anvendelse skal så vidt muligt afgøres  

 ved forhandling mellem parterne.
 2. Enhver tvist, som ikke bilægges ved forhandling,  

 skal af de stridende kontraherende parter henvises til et af de kontraherende  

 parter i overensstemmelse med artikel 18 i denne konvention afholdt møde, som  

 derpå skal behandle tvisten og afgive indstilling om dens bilæggelse.
 3. De stridende kontraherende parter kan på forhånd  

 vedtage at underkaste sig de kontraherende parters indstilling som bindende.
 Artikel 20.
 1. Enhver stat, der er medlem af rådet, og enhver  

 stat, der er medlem af De forenede Nationer eller FNs særorganisationer, kan  

 blive kontraherende part i denne konvention:
2. Denne konvention skal være åben for undertegnelse  

 indtil den 31. juli 1962 ved rådets hovedsæde i Bruxelles af de i stk. 1 i  

 denne artikel omhandlede stater.
Den skal derefter stå åben for deres  

 tiltrædelse.
 3. I det i denne artikels stk. 1 b) omhandlede  

 tilfælde skal denne konvention ratificeres af de underskrivende stater i  

 overensstemmelse med disses forfatningsmæssige regler.
 4. Enhver stat, der ikke er medlem af de i denne  

 artikels stk. 1 omhandlede organisationer, men som efter opfordring fra de  

 kontraherende parter fra rådets generalsekretær har modtaget en indbydelse  

 til at blive kontraherende part ved at tiltræde konventionen efter dens  

 ikrafttræden, kan blive kontraherende part i denne konvention.
 5. Ratifikations- eller tiltrædelsesinstrumenterne  

 skal deponeres hos rådets generalsekretær.
 Artikel 21.
 1. Denne konvention træder i kraft tre måneder efter,  

 at fem af de i artikel 20, stk. 1, omhandlede stater har undertegnet den uden  

 ratifikationsforbehold eller har deponeret deres ratifikations- eller  

 tiltrædelsesinstrumenter.
 2. For enhver stat, der har undertegnet denne  

 konvention uden ratifikationsforbehold eller har ratificeret eller tiltrådt  

 den, efter at fem stater har undertegnet den uden ratifikationsforbehold  

 eller har deponeret deres ratifikations- eller tiltrædelsesinstrumenter, skal  

 konventionen træde i kraft tre måneder efter, at den pågældende stat har  

 undertegnet den uden ratifikationsforbehold eller har deponeret sit  

 ratifikations- eller tiltrædelsesinstrument.
 Artikel 22.
 1. Denne konvention er af ubegrænset varighed, men  

 enhver kontraherende part kan opsige den på et hvilket som helst tidspunkt,  

 efter at den er trådt i kraft i henhold til artikel 21.
 2. Opsigelsen skal afgives skriftligt og deponeres hos  

 rådets generalsekretær.
 3. Opsigelsen skal træde i kraft seks måneder efter,  

 at rådets generalsekretær har modtaget den.
 4. Når en kontraherende part opsiger denne konvention  

 i overensstemmelse med denne artikels stk. 1 eller afgiver en meddelelse i  

 medfør af denne konventions artikel 23, stk. 2 b), eller artikel 25, stk. 2,  

 skal ethvert A.T.A.carnet, der er udstedt før den dag, da opsigelsen eller  

 meddelelsen træder i kraft, forblive gyldigt, og den garanterende  

 sammenslutnings garanti skal forblive gyldig.
 Artikel 23.
 1. Samtidig med eller efter denne konventions  

 undertegnelse, ratifikation eller tiltrædelse skal enhver stat, der beslutter  

 at godtage A.T.A.carneter i overensstemmelse med bestemmelserne i denne  

 konventions artikel 3, stk. 2 og 3, underrette rådets generalsekretær herom  

 med angivelse af de tilfælde, hvor den forpligter sig til at godtage  

 A.T.A.carneter, samt den dato fra hvilken godtagelsen træder i kraft.
 2. Tilsvarende meddelelser kan tilstilles rådets  

 generalsekretær med henblik på:
 Artikel 24.
 1. De kontraherende parter kan på møder, der afholdes  

 i overensstemmlse med artikel 18 i denne konvention, anbefale ændringer i  

 denne.
 2. Teksten til de således anbefalede ændringer skal af  

 rådets generalsekretær bekendtgøres for alle kontraherende parter og for alle  

 andre stater, der har undertegnet eller tiltrådt konventionen, samt for De  

 forenede Nationers generalsekretær, for de kontraherende parter i GATT og for  

 UNESCO.
 3. Inden seks måneder fra bekendtgørelsen af den  

 anbefalede ændring kan enhver kontraherende part meddele rådets  

 generalsekretær:
 4. Hvis en kontraherende part sender rådets  

 generalsekretær en meddelelse i henhold til denne artikels stk. 3 b), kan  

 vedkommende part, så længe den endnu ikke har meddelt generalsekretæren sin  

 godkendelse af den anbefalede ændring, fremsætte en indvending mod ændringen  

 inden for en frist på ni måneder efter udløbet af den i denne artikels stk. 3  

 omhandlede frist på seks måneder.
 5. Hvis der fremsættes en indvending mod den  

 anbefalede ændring i overensstemmelse med forskrifterne i denne artikels stk.  

 3 og 4, skal ændringen anses for ikke at være godkendt og får ingen virkning.
 6. Hvis der ikke fremsættes nogen indvending mod den  

 anbefalede ændring i overensstemmelse med denne artikels stk. 3 og 4, skal  

 ændringen anses for godkendt fra den nedenfor angivne dato:
 7. Enhver ændring, der anses for godkendt, skal træde  

 i kraft seks måneder efter den dato, da den er blevet anset for godkendt.
 8. Rådets generalsekretær skal snarest muligt  

 underrette alle kontraherende parter om enhver indvending mod en anbefalet  

 ændring, som er fremsat i overensstemmelse med stk. 3 a), og om enhver  

 meddelelse, der er modtaget i overensstemmelse med stk. 3 b) i denne artikel.  

 Han skal senere underrette alle de kontraherende parter om, hvorvidt den  

 eller de kontraherende parter, der har fremsendt sådanne meddelelser, rejser  

 indvendinger mod den anbefalede ændring eller godkender den.
 9. Enhver stat, der ratificerer eller tiltræder denne  

 konvention, skal anses for at have godkendt enhver ændring til denne, som er  

 trådt i kraft på den dato, da deponeringen af dens ratifikations- eller  

 tiltrædelsesinstrument finder sted.
 Artikel 25.
1. Enhver stat kan ved sin undertegnelse af denne  

 konvention uden ratifikationsforbehold eller ved deponeringen af sit  

 ratifikations- eller tiltrædelsesinstrument eller på et hvilket som helst  

 senere tidspunkt ved meddelelse herom til rådets generalsekretær erklære, at  

 denne konvention skal finde anvendelse på eet af eller samtlige de  

 landområder, for hvis internationale forbindelser den er ansvarlig.
En sådan  

 meddelelse får virkning tre måneder efter, at den er modtaget af rådets  

 generalsekretær, idet dog konventionen ikke finder anvendelse på de  

 landområder, der er anført i meddelelsen, før konventionen er trådt i kraft  

 for den pågældende stats vedkommende.
 2. Enhver stat, der har afgivet en meddelelse i  

 henhold til denne artikels stk. 1 om, at denne konvention finder anvendelse  

 på et landområde, for hvis internationale forbindelser den er ansvarlig, kan  

 i overensstemmelse med bestemmelserne i denne konventions artikel 22 meddele  

 rådets generalsekretær, at konventionen ikke længere skal finde anvendelse på  

 det pågældende landområde.
 Artikel 26.
1. Enhver stat kan ved sin undertegnelse, ratifikation  

 eller tiltrædelse af denne konvention eller ved meddelelse til rådets  

 generalsekretær, efter at den er blevet kontraherende part i konventionen,  

 erklære, at den ikke på de i denne konvention fastsatte betingelser vil  

 godtage A.T.A.carneter for postale forsendelser.
En sådan meddelelse skal  

 træde i kraft på den halvfemsindstyvende dag efter, at den er modtaget af  

 generalsekretæren.
 2. Enhver kontraherende part, der har taget et  

 forbehold i medfør af denne artikels stk. 1, kan til enhver tid tilbagekalde  

 dette forbehold ved meddelelse til rådets generalsekretær.
 3. Andre forbehold over for denne konvention er ikke  

 tilladt.
 Artikel 27.
 Rådets generalsekretær skal underrette alle kontraherende parter, andre  

 stater, der har undertegnet og tiltrådt konventionen, De forenede Nationers  

 generalsekretær, de kontraherende parter i GATT samt UNESCO om:
 Artikel 28.
 I overensstemmelse med artikel 102 i De forenede Nationers pagt skal denne  

 konvention registreres i De forenede Nationers sekretariat på begæring af  

 rådets generalsekretær.
 Til bekræftelse heraf har undertegnede befuldmægtigede underskrevet denne  

 konvention.
 Udfærdiget i Bruxelles den 6. december 1961 på det engelske og franske  

 sprog, idet begge tekster har samme gyldighed, i een original, der deponeres  

 hos rådets generalsekretær, som skal fremsende bekræftede genparter til  

 samtlige de i denne konventions artikel 20, stk. 1, omhandlede stater.
For Den forenede arabiske Republik For Australien Under forbehold af ratifikation James William Crawford Cumes 26. juli 1962 For Belgien For Cuba Under forbehold af ratifikation Gustavo Arcos Bergnes 20. juli 1962 For Danmark Under forbehold af ratifikation Eggert Adam greve Knuth 21. juni 1962 For elfenbenskysten Gaston Fiankan 14. juni 1962 For Finland For Frankrig For Grækenland For Haiti For Indonesien For Iran For Irland For Israel For Italien Under forbehold af ratifikation Ugo Calderoni 6. juni 1962 For Jugoslavien For Libanon For Luxembourg For Nederlandene For Norge For Pakistan For Portugal Under forbehold af ratifikation Eduardo Vieira Leitao 20. juli 1962 For Schweiz Under forbehold af ratifikation Charles Lenz 6. juni 1962 For Spanien Under forbehold af ratifikation El Conde de Casa Miranda 4. juli 1962 For Det forenede Kongerige Storbritannien og Nordirland Under forbehold af ratifikation Sir John Nicholls 5. juli 1962 For Sudan For Sverige Under forbehold af ratifikation Stig Unger 31. juli 1962 For Tunesien Under forbehold af ratifikation Salaheddine El Goulli 27. juli 1962 For Tyrkiet For Forbundsrepublikken Tyskland Under forbehold af ratifikation Kurt Oppler Dr.
Karl Zepf 5. juni 1962 For Østrig Under forbehold af ratifikation Josef Stangelberger 5. juni 1962 BILAG A.T.A.
CARNET FORMULAR A.T.A. carnetet skal trykkes på engelsk eller fransk og kan endvidere  

 trykkes på et andet sprog.
 Størrelsen på A.T.A. carnetet skal være 396x210 mm og på bladene 297x210  

 mm.
Bilagets side 2 (Før carnetet udfyldes, bør bemærkningerne på omslagets 3. side CARNET GYLDIGT TIL OG MED  

  .........................................
 UDSTEDT AF  

  ........................................................
 INDEHAVER  

  .........................................................
 REPRÆSENTERET AF*)  

  ................................................
 Varernes påtænkte anvendelse ........................................
 Dette carnet kan benyttes i nedenstående lande under garanti af følgende  

 sammenslutninger:
 Indehaveren af nærværende carnet og hans repræsentant er ansvarlig for  

 overholdelsen af udførselslandets og indførselslandets love og bestemmelser.
BEMÆRKNINGER VEDRØRENDE BRUGEN AF A.T.A.
CARNETET 1. Alle varer, som dækkes af carnetet, skal opføres i  

 hovedfortegnelsens kolonner 1 til 6. Hvis pladsen i hovedfortegnelsen på  

 omslagets side 2 er utilstrækkelig, skal der benyttes fortsættelsesblade i  

 overensstemmelse med den officielle formular.
2. For at afslutte hovedfortegnelsen skal kolonne 3 og  

 5's slutsummer anføres med tal og bogstaver ved fortegnelsens slutning.
Hvis  

 hovedfortegnelsen består af flere blade, skal antallet af anvendte  

 fortsættelsesblade anføres med tal og bogstaver nederst på fortegnelsen på  

 omslagets side 2.
 Fortegnelserne på bladene skal udfærdiges på tilsvarende måde.
 3. Hver post skal gives et nummer, som skal anføres i  

 kolonne 1.
Varer, som omfatter flere selvstændige dele (indbefattet reservedele og  

 tilbehør), kan indføres under et enkelt nummer.
I sådanne tilfælde skal  

 arten, værdien og om nødvendigt vægten for hver selvstændig del anføres i  

 kolonne 2, og kun den samlede vægt og værdi skal anføres i kolonne 4 og 5.
 4. Når fortegnelsen i bladene udarbejdes, skal de  

 samme numre som i hovedfortegnelsen anvendes.
 5. For at lette toldvæsenets kontrol anbefales det, at  

 varerne (indbefattet selvstændige dele) mærkes tydeligt med det tilsvarende  

 nummer.
6. Vareposter af samme art kan grupperes, såfremt hver  

 af de således grupperede poster får et selvstændigt nummer.
Hvis de  

 grupperede varer ikke har samme værdi eller vægt, skal de enkelte varers  

 værdi, og om nødvendigt vægt, specificeres i kolonne 2.
 7. Hvis varerne er bestemt til udstilling, tilrådes  

 det indføreren i egen interesse at anføre navn og adresse på udstillingen og  

 dens arrangør i indførselsbladets punkt B, 1, (b).
 8. Carnetet skal udfyldes således, at det er let  

 læseligt og uudsletteligt.
 9. Alle varer, der dækkes af carnetet, skal undersøges  

 og registreres i afsenderlandet og skal derfor sammen med carnetet forevises  

 for toldvæsenet, bortset fra sådanne tilfælde, hvor det nævnte lands  

 toldbestemmelser ikke foreskriver en sådan undersøgelse.
 10. Hvis carnetet er udfærdiget på et andet sprog end  

 indførselslandets, kan toldvæsenet kræve en oversættelse.
 11. Udløbne carneter og carneter, som indehaveren ikke  

 agter at benytte igen, skal af ham tilbagesendes til den udstedende  

 sammenslutning.
 12. Arabiske tal skal bruges overalt.
Bilagets side 22 Omslagets side 4 Efter at det i artikel 21, stk. 1, foreskrevne vilkår var blevet opfyldt,  

 trådte konventionen i kraft den 30. juli 1963 for følgende fem lande:
 Danmarks ratifikationsinstrument deponeredes hos generalsekretæren for  

 toldsamarbejdsrådet den 14. april 1965, hvorefter konventionen trådte i kraft  

 for Danmarks vedkommende den 15. juli 1965. Ved deponeringen blev afgivet  

 følgende erklæringer:
 »I henhold til artikel 25 i toldkonventionen vedrørende A.T.A. carnet  

 for midlertidig indførsel af varer betragtes Grønland og Færøerne som  

 landområder, på hvilke konventionen ikke skal finde anvendelse uden særlig  

 meddelelse herom«.
 »Under henvisning til artikel 23 i toldkonventionen vedrørende A.T.A.  

 carnet for midlertidig indførsel af varer meddeles, at Danmark med virkning  

 fra 1. januar 1965 vil godtage konventionens artikel 3, stk. 2 og 3 - for  

 artikel 3, stk. 2's vedkommende i følgende omfang:
 1. For så vidt angår varer, der indføres midlertidigt  

 i medfør af andre konventioner om midlertidig indførsel:
 Den under 7. november 1952 i Geneve oprettede konvention om lettelser for  

 indførslen af vareprøver og reklamemateriale.
 2. For så vidt angår varer, der indføres midlertidigt  

 i medfør af danske love og bestemmelser om midlertidig indførsel:
 Ved midlertidig indførsel af kostumer, dekorationer o.lign., der indføres  

 til midlertidig brug ved optagelse af spillefilm.
 Ved midlertidig indførsel af køretøjer, der af i udlandet bosatte personer  

 indføres til midlertidig brug på væddeløbsbaner.
 Ved midlertidig indførsel af varer, som er bestemt til afprøvning eller  

 demonstration, under forudsætning af, at det drejer sig enten om en enkelt  

 genstand eller om varer, som ikke kan anses for at være indført i  

 salgsøjemed.
 Det tilføjes, at Danmark har praktiseret A.T.A. carnetordningen fra 1.  

 januar 1965«.
 For nedennævnte lande trådte konventionen i kraft på de vedføjede datoer:
-------------- Udenrigsministeriet, den 30. september  

 1965.
J.O.
Krag.
