 Den 1. juli 1986 trådte det reviderede kapitel III til SOLAS 74 (1983  

 amendments) i kraft for skibe bygget på eller efter denne dato.
 De reviderede regler indeholdt bl.a. nye og strengere krav til  

 redningsveste, hvorfor direktoratet tilbagekaldte godkendelsen af de hidtil  

 godkendte redningsveste Merman XII og Seepilz-DK.
 Da de nye redningsveste, der er godkendt i henhold til kravene i det  

 reviderede kapitel III, adskiller sig væsentligt fra de hidtil godkendte  

 såvel i konstruktion som betjening, kræver skibstilsynet, at der i samme skib  

 kun må være een type redningsvest.
 For at man ikke i et eksisterende skib som følge heraf ved kassation af  

 nogle få redningsveste skal være henvist til at udskifte samtlige  

 redningsveste til de nye godkendte, vil skibstilsynet imidlertid tillade, at  

 de hidtil godkendte redningsveste kan flyttes fra et eksisterende skib til et  

 andet eksisterende skib.
 Opmærksomheden henledes på, at eksisterende redningsveste, der i henhold  

 til reglerne senest den 1. juli 1991 skal være forsynet med lys, kan  

 modificeres.
 Ovenstående er gældende for alle eksisterende skibe, som kræves udrustet  

 med redningsveste af godkendt type.
