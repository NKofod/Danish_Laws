DyrevelfærdspuljenVejledning om tilskud fra Dyrevelfærdspuljen, 2015 Kolofon Dyrevelfærdspuljen Vejledning om tilskud fra Dyrevelfærdspuljen - 2015 Denne vejledning er udarbejdet af Miljø- og Fødevareministeriet  NaturErhvervstyrelsen - i 2015 Foto: Colourbox © Miljø- og Fødevareministeriet Miljø- og Fødevareministeriet NaturErhvervstyrelsen Nyropsgade 30 1780 København V Tlf. : 33 95 80 00 mail@naturerhverv.dk www.naturerhverv.dk Indhold 1. Indledning 2. Ordningens formål 3. Hvem kan søge tilskud 4. Afsatte midler 5. Ansøgningsfrist 6. Hvordan søger du om tilskud 7. Hvad giver vi tilskud til 8. Hvilke udgifter kan du få tilskud til 9. Hvilke udgifter kan du ikke få tilskud til 10. Betingelser for tilskud 11. Afgørelse om tilskud eller afslag, herunder prioritering 12. Tilskuddets størrelse 13. Ændring af projekt 14. Udbetaling af tilskud og afrapportering 15. Force majeure 16. Klageadgang 17. NaturErhvervstyrelsens brug af data 18. Lovgrundlag 19. Yderligere oplysninger 1. Indledning Denne vejledning skal du bruge, når du ønsker at søge om tilskud til dyrevelfærdsprojekter fra Dyrevelfærdspuljen 2015. Her finder du oplysninger om tilskudsordningens formål, hvem der kan søge, hvad du kan søge til, hvordan du gør, og om de forskellige betingelser der findes for at få tilskud.
 Vejledningen findes på NaturErhvervstyrelsens hjemmeside naturerhverv.dk i Tilskudsguide under Dyrevelfærdspuljen.
2. Ordningens formål Formålet med Dyrevelfærdspuljen er, gennem tilskud til foreninger og organisationer, at forbedre dyrevelfærden i Danmark.
3. Hvem kan søge tilskud Tilskud kan gives til foreninger og organisationer, der arbejder for dyrevelfærden i Danmark.
Tilskud kan dog ikke gives til projekter, der vedrører produktionsdyr.
Privatpersoner kan ikke modtage tilskud fra Dyrevelfærdspuljen Tilskudsmodtager er den, der:
 søger om tilskud,  modtager tilskuddet  er ansvarlig for, at projektet gennemføres,  afholder udgifterne i projektet, dvs. modtager fakturaer fra leverandører,  betaler udgifterne i projektet, 4. Afsatte midler Til ansøgningsrunden på ordningen i 2015 er der afsat i alt 6 mio. kr.
Indikative rammer i 2015 Vi har fastsat følgende indikative, beløbsmæssige rammer for projekttyperne under ordningen i 2015:
5. Ansøgningsfrist Vi kan modtage din ansøgning fra den 7. oktober 2015.
 Din ansøgning skal være modtaget i NaturErhvervstyrelsen senest den 26. oktober 2015 kl. 23:59.
 Hvis vi modtager din ansøgning efter ansøgningsfristen, vil den ikke blive behandlet, og den vil ikke blive oveført til næste ansøgningsrunde.
6. Hvordan søger du om tilskud Du skal sende din ansøgning om tilskud på et særligt skema, som du finder på vores hjemmeside naturerhverv.dk i Tilskudsguide under Dyrevelfærdspuljen.
 Din ansøgning skal indeholde:
  Ansøgningsskema.
  Foreningens vedtægter, hvis ansøger er en forening.
  Nødvendige tilladelser fra offentlige myndigheder, hvis tilladelserne er opnået på det tidspunkt, hvor du søger om tilskud om tilskud.
Det er vigtigt, at dit ansøgningsskema er fyldestgørende, og at du har sendt alle relevante bilag med.
Hvis ansøgningsskemaet er mangelfuldt, fx hvis du ikke har beskrevet projektet tilstrækkeligt fyldestgørende, kan det betyde, at du får et afslag eller nedsat tilskudsbeløb.
Materialet sendes til Du skal sende din ansøgning med bilag til: erhverv@naturerhverv.dk Kvittering for modtagelse af ansøgning Vi kvitterer med kvitteringsbrev for at have modtaget din ansøgning.
NaturErhvervstyrelsen gør opmærksom på, at kvitteringsbrevet ikke er en sikring af, at projektet kan modtage tilskud.
7. Hvad giver vi tilskud til NaturErhvervstyrelsen kan inden for den afsatte bevillingsmæssige ramme give tilskud til projekter, der forbedrer dyrevelfærden i Danmark.
 NaturErhvervstyrelsen kan give tilskud til følgende projekttyper:
 Transport eller behandling af syge og tilskadekomne, misrøgtede, herreløse eller vilde dyr  Drift af internater for tilskadekomne, herreløse eller vilde dyr  Oplysningskampagner om dyrevelfærd, herunder tilskud til undervisningsmateriale, skoleundervisning, videokampagner, bøger, postkort o.lign.
Drift af internater Ved drift af internater forstås aktiviteter, der knytter sig direkte til dyrenes velfærd, navnlig i form af forbedringer af dyrenes forhold i internaterne samt udvidelse af internatets kapacitet.
8. Hvilke udgifter kan du få tilskud til Udgifterne skal være nødvendige for at gennemføre projektet, og de skal være direkte relateret til projektaktiviteterne og til gennemførelse af projektet.
Det er dit ansvar at redegøre for dette i ansøgningen.
Vi skal godkende udgifterne som tilskudsberettigede.
Det er en betingelse for godkendelse, at vi vurderer, at udgifterne er af væsentlig betydning for at kunne gennemføre projektet.
Vi kan kun udbetale tilskud til udgifter, som er afholdt af tilskudsmodtager inden for projektperioden.
En udgift er afholdt, når leverandøren har udstedt en faktura til tilskudsmodtager.
Oversigt over tilskudsberettigede udgifter De tilskudsberettigede udgifter kan omfatte udgifter til (listen er ikke udtømmende:
Vi kan godkende andre udgifter end de ovennævnte som tilskudsberettigede.
Det er en betingelse for godkendelse, at vi vurderer, at udgifterne er af væsentlig betydning for at gennemføre projektet.
9. Hvilke udgifter kan du ikke få tilskud til De tilskudsberettigede udgifter kan ikke omfatte (listen er ikke udtømmende):
 Administrative driftsudgifter  Udgifter til aktiviteter, som tilskudsmodtager er forpligtet til at gennemføre efter lovgivningen  Udgifter til aktiviteter, som allerede løses af offentlige myndigheder  Finansierings- og pengeinstitutomkostninger  Moms, medmindre denne endeligt bæres af tilskudsmodtager og  Udgifter, som tilskudsmodtager har afholdt, inden NaturErhvervstyrelsen har givet tilladelse til at iværksætte projektet, med mindre andet er præciseret i tilskudsbrevet.
Administrative udgifter Administrative driftsudgifter omfatter udgifter til kontorhold, husleje, el, varme, vand, alarmer, løn til internatledere mv.
 OBS: Hvis internatlederen er dyrlæge, og udfører dyrlægearbejde, vil den del af lønnen til internatlederen, der vedrører dyrlægearbejdet, være tilskudsberettiget.
I disse tilfælde skal du ved slutrapporteringen sende en opgørelse over internatlederens arbejdsopgaver.
10. Betingelser for tilskud Det er en betingelse for tilskud, at:
1. Ansøgningen er vedlagt en kopi af ansøgers vedtægter 2. Projektet gennemføres i overensstemmelse med betingelserne i tilskudsbrevet 3. Projektet ikke gennemføres med det formål, at ansøger skal opnå et regnskabsmæssigt overskud 4. Ansøger i ansøgningen oplyser, om projektet eller dele heraf er omfattet af EU´s udbudsregler eller tilbudsloves regler, samt erklærer, at disse vil blive overholdt 5. Ansøger afgiver de oplysninger, som NaturErhvervstyrelsen anmoder om til brug for sagsbehandlingen 6. Ansøger afslutter og afrapporterer eventuelt tidligere projekter, der har modtaget tilskud efter bekendtgørelse nr. 267 af 15. marts 2013 om dyrevelfærdspuljen, inden NaturErhvervstyrelsen udbetaler et nyt tilskud 7. Projektet afsluttes på det tidspunkt, der er anført i ansøgningen, dog senest 8 måneder fra den dato, hvor der gives tilskud, medmindre NaturErhvervstyrelsen i særlige tilfælde meddeler dispensation herfra 8. Ansøger sender accept af tilskudsbrevet rettidigt til NaturErhvervstyrelsen 9. Tilskudsmodtager sender opgørelse over betalte tilskudsberettigede udgifter, alle udgiftsbilag og slutrapport rettidigt til NaturErhvervstyrelsen 10. Tilskudsmodtager, hvis projektet eller dele heraf er omfattet af EUs udbudsregler eller tilbudslovens regler, holder dokumentation, som dokumenterer, at EUs udbudsregler eller tilbudslovens regler er overholdt, tilgængeligt i mindst 5 år fra datoen for udbetaling 11. Originale regnskabsbilag holdes tilgængelige i mindst fem år, regnet fra datoen for udbetaling af tilskud.
 12. De samlede tilskudsberettigede udgifter beløber sig til mindst 30.000 kr.
 NaturErhvervstyrelsen kan fastsætte yderligere betingelser for tilskud i tilskudsbrevet.
Bortfald og tilbagebetaling af tilskud Vi kan træffe afgørelse om bortfald og tilbagebetaling af tilskud, hvis:
 betingelserne for tilskuddet ikke er opfyldt  tilskudsmodtager har afgivet urigtige eller vildledende oplysninger eller har fortiet oplysninger af betydning for sagens afgørelse  projektet ikke gennemføres i overensstemmelse med tilskudsbrevet, eller  tilskudsmodtager ikke overholder sin oplysningspligt Hvis ikke betingelserne for tilskuddet er overholdt, træffer NaturErhvervstyrelsen afgørelse om tilbagebetaling af tilskud.
Ved opgørelse af tilbagebetalingskrav tillægges der renter.
Rentetillægget bregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg.
Rentetillægget udgør dog mindst 50 kr.
Oplysningspligt Hvis vi forlanger det, skal du i hele perioden, hvor betingelser for tilskud skal opfyldes, afgive en erklæring til os om, hvorvidt betingelserne for tilskud fortsat opfyldes.
Du har også pligt til at give os skriftlig meddelelse om forhold, der kan medføre bortfald af eller tilbagebetaling eller nedsættelse af tilskuddet.
11. Afgørelse om tilskud eller afslag, herunder prioritering Afslag og delvist afslag Vi kan give afslag eller delvist afslag på ansøgninger, hvis vi vurderer, at 1) de påkrævede oplysninger i ansøgningen ikke er afgivet, 2) effekten af det ansøgte projekt ikke i tilstrækkeligt omfang bidrager til at opfylde formålet med ordningen, 3) effekten af det ansøgte projekt ikke er tilstrækkelig set i forhold til projektets samlede udgifter, eller 4) de anslåede tilskudsberettigede udgifter ikke er rimelige.
Prioritering af projekter Hvis den bevillingsmæssige, afsatte ramme ikke giver mulighed for at imødekomme alle tilskudsberettigede ansøgninger, foretager NaturErhvervstyrelsen en prioritering af ansøgningerne.
 Ved prioritering af projekterne lægger vi vægt på følgende:
 NaturErhvervstyrelsen kan træffe afgørelse om afslag, hvis der som følge af prioriteringen ikke er mulighed for at give fuldt tilskud til projektet, og NaturErhvervstyrelsen vurderer, at projektet som følge heraf ikke vil kunne gennemføres.
 NaturErhvervstyrelsen kan fordele midlerne forholdsmæssigt blandt de tilskudsberettigede ansøgninger, hvis der som følge af prioriteringen, ikke er mulighed for at give fuldt tilskud til alle projekter.
Afslag, tilskud, tilskudsbrev og acceptskrivelse Såfremt vi træffer afgørelse om, at dit projekt skal have tilskud, vil vi medio november 2015 sende dig et tilskudsbrev med nærmere oplysninger om tilskudsbeløb og betingelser.
Tilskudsbrevet vil være vedlagt en blanket til accept af tilskudsbrevet.
Du skal underskrive blanketten og returnere den til os inden for den frist, der er angivet i tilskudsbrevet (vi forventer, at fristen sættes til 30. november 2015). Såfremt vi modtager din acceptskrivelse rettidigt, vil vi udbetale tilskuddet i løbet af december 2015.
OBS: Det er vigtigt, at du returnerer acceptskrivelsen inden for den frist, der er angivet i tilskudsbrevet.
Hvis ikke vi modtager acceptskrivelsen rettidigt, bortfalder tilskuddet.
12. Tilskuddets størrelse Tilskuddet kan udgøre op til 100 pct. af de tilskudsberettigede udgifter.
 Ydes der tilskud til et projekt fra andre myndigheder, institutioner, fonde eller private, nedsætter NaturErhvervstyrelsen tilskuddet, således at det samlede tilskud ikke overstiger 100 pct. af projektets samlede, tilskudsberettigede udgifter.
 NaturErhvervstyrelsen kan nedsætte den samlede værdi af de tilskudsberettigede udgifter til et projekt, hvis styrelsen vurderer, at EU´s udbudsregler eller tilbudslovens regler ikke er overholdt.
13. Ændring af projekt Ændring af et projekt kan godkendes af os på betingelse af, at ændringen efter vores vurdering er i overensstemmelse med projektets formål.
Vi skal have godkendt din ansøgning om ændring af projektet, inden ændringen iværksættes.
 Vi gør opmærksom på, at tilskuddet ikke kan forhøjes i forbindelse med ændring af projektet.
Ansøgning om ændring af et projekt skal være modtaget i NaturErhvervstyrelsen senest to måneder før den dato, hvor projektet senest skal være afsluttet.
NaturErhvervstyrelsen kan i særlige tilfælde dispensere fra denne frist.
Du skal sende din ansøgning om ændring af projektet til erhverv@naturerhverv.dk 14. Udbetaling af tilskud og afrapportering Tilskuddet udbetales til din Nemkonto som en á conto udbetaling dækkende 8 måneder fra udbetalingsdatoen.
NaturErhvervstyrelsen indberetter tilskuddet til SKAT.
Tilskudsbrevet vil indeholde nærmere oplysninger om projektperiodens start og ophør.
Senest tre måneder efter den dato, hvor projektet senest skal være afsluttet, skal du sende en opgørelse over betalte tilskudsberettigede udgifter, alle udgiftsbilag og slutrapport for projektet til NaturErhvervstyrelsen.
Vi kan i særlige tilfælde meddele dispensation fra denne frist.
Hvilke bilag kan godkendes som dokumentation Alle udgifter skal kunne dokumenteres.
Du må ikke anvende skønsmæssige fordelte udgifter eller gennemsnitspriser.
Til dokumentation for afholdte udgifter, skal du sende fakturaer, som er udstedt til dig, som ansøger.
Fakturaer må ikke være udstedt af dig, som ansøger.
 En faktura skal indeholde følgende:
 Ansøgers navn og adresse  Fakturaudsteders navn, adresse og CVR-nr. (eller CPR- nr. hvis CVR  nr. ikke findes)  Fakturadato  Beskrivelse af leverancen/arbejdet, antal timer og timesats, så det det er muligt at se en sammenhængen til projektet, der er givet tilskud til  Betalingsdato og betalingsinformation  Momsgrundlaget, dvs. beløbet ekskl. moms  Momsbeløbet, beløb inkl. moms  Eventuelle rabatter og prisnedslag Følgende bilag skal vedlægges:
 Eventuelle kreditnotaer, der modregner udgifter faktureret til projektet  Betalingsdokumentation for de enkelte poster¬ Betalingsdokumentation skal være i form af bankkontoudtog eller tilsvarende dokumentation fra din bank.
Udskrift fra bogføringssystemer kan ikke godkendes som betalingsdokumentation Slutrapport for projektet skal indeholde en beskrivelse af, hvordan projektets aktiviteter er gennemført, herunder hvordan tilskuddet er blevet brugt.
 Skemaet til slutrapport findes på NaturErhvervstyrelsens hjemmeside: naturerhverv.dk i Tilskudsguide under Dyrevelfærdspuljen.
15. Force majeure NaturErhvervstyrelsen kan anerkende tilfælde af force majeure og andre ekstraordinære omstændigheder, der forhindrer tilskudsmodtager i at gennemføre projektet, og dermed ikke medfører bortfald af tilskud og tilbagebetaling af tilskud.
 Force majeure og andre ekstraordinære omstændigheder kan navnligt anerkendes i følgende tilfælde:
  Tilskudsmodtagerens uarbejdsdygtighed i længere tid.
  En alvorlig naturkatastrofe, der i væsentlig grad har konsekvens for projektets gennemførelse.
  Ekspropriation, hvis en sådan ekspropriationen ikke kunne forudses på dagen for indgivelse af ansøgningen.
 Det er en betingelse for anerkendelse af force majeure eller andre ekstraordinære omstændigheder i konkrete tilfælde, at de indtrufne begivenheder forhindrer tilskudsmodtager i at opfylde sine forpligtelser, og at tilskudsmodtager ikke, ved en forholdsmæssig indsats, kunne have sikret sig herimod.
Hvis tilskudsmodtager ønsker at påberåbe sig force majeure, skal NaturErhvervstyrelsen have skriftlig besked senest 10 arbejdsdage efter det tidspunkt, hvor tilskudsmodtager er i stand til at gøre det.
Meddelelsen skal være vedlagt fyldestgørende dokumentationsmateriale.
16. Klageadgang Du kan klage skriftligt over NaturErhvervstyrelsens afgørelser under Dyrevelfærdspuljen senest fire uger fra den dag, du modtog afgørelsen.
 Du sender klagen til NaturErhvervstyrelsen med e-mail til: erhverv@naturerhverv.dk eller med almindelig post.
 Du kan bruge klageskemaet, som du finder på vores hjemmeside naturerhverv.dk/klageskema.
Med mindre, vi finder grundlag for at genoptage sagen og træffe ny afgørelse, sender vi klagen sammen med vores kommentarer videre til Klagecenter for Fødevarer, Landbrug og Fiskeri, som træffer afgørelse i sagen.
Afgørelser truffet af Klagecenter for Fødevarer, Landbrug og Fiskeri kan ikke indbringes for anden offentlig myndighed.
 Modtager vi klagen for sent, vil den som udgangspunkt ikke blive behandlet.
17. NaturErhvervstyrelsens brug af data Oplysninger om projektet vil blive brugt af NaturErhvervstyrelsen til sagsbehandling, administration, tilskudsudbetaling og kontrol.
NaturErhvervstyrelsen har i forbindelse med kontrol mulighed for at indhente oplysninger hos andre offentlige myndigheder i fornødent omfang, herunder med henblik på samkøring og sammenstilling af oplysningerne.
Behandlingen af oplysningerne vil ske i overensstemmelse med persondatalovens regler.
Oplysninger vil kun blive indhentet, i det omfang det er relevant for den konkrete afgørelse.
Vi er dataansvarlig, og oplysninger om projektet vil blive brugt til bl.a. sagsbehandling, administration, tilskudsudbetaling og kontrol.
Derfor skal du være opmærksom på følgende:
 Oplysningerne kan behandles af danske revisions- og undersøgelsesorganer.
Endvidere kan de blive brugt til statistik, forskning, planlægning og evaluering.
  At oplysninger om navn, evt. firmanavn, adresse, projekttitel samt størrelse af det udbetalte tilskudsbeløb kan blive offentliggjort på vores hjemmeside.
  At der er mulighed for alle at anmode om aktindsigt i sager, der behandles af den offentlige forvaltning efter Offentlighedsloven, og at der kun er få oplysninger/dokumenter, som er undtaget fra pligten til udlevering efter Offentlighedsloven.
 Efter Persondataloven har du mulighed for:
 At bede om indsigt i, hvilke oplysninger der behandles i forbindelse med projektet, jf.
Persondatalovens § 31  At kræve at få rettet, slettet eller blokeret oplysninger, der er urigtige eller vildledende, eller på anden måde er behandlet i strid med lovgivningen, jf.
Persondatalovens § 37 18. Lovgrundlag De gældende regler for Dyrevelfærdspuljen fremgår af Bekendtgørelse nr. 1158 af 5. oktober 2015 om tilskud fra Dyrevelfærdspuljen.
