 I henhold til artikel 20 i den nordiske aftale om bistand i skattesager  

 m.v. kan der mellem de kontraherende lande indgås yderligere aftale f.eks. om  

 inddrivelse af afgifter i henhold til aftalens artikel 2.
 En sådan »artikel 20-aftale« er indgået og bekendtgjort som  

 bilag II stil skattedepartementets cirkulære nr. 203 af 31. oktober 1983.
Det norske Finans- og Tolldepartement har rejst tvivl om, hvorvidt  

 betalings- og tilbagebetalingskrav efter den danske sociallovgivning bør være  

 omfattet af denne aftale.
De norske myndigheder har nærmere anført, at man  

 oprindelig er gået ud fra, at der med den nævnte passus var sigtet til  

 sociale afgifter og ikke til tilbagebetalingspligtige sociale ydelser, der  

 ikke indeholder noget afgiftselement.
 På et nordisk embedsmandsmøde den 17. og 18 februar 1987 har de øvrige  

 nordiske lande givet udtryk for samme opfattelse som den norske.
 Det danske skattedepartement har herefter for sit vedkommende accepteret,  

 at tilbagebetaling af ydelser i henhold til sociallovgivningen ikke skal  

 kunne inddrives i de øvrige nordiske lande i henhold til bistandsaftalen.
 Indtil ny aftale eventuelt indgås, vil følgende ydelser således ikke i  

 medfør af bistandsaftalen kunne inddrives i de øvrige nordiske lande:
- tilbagebetalingspligtig hjælp, der er ydet efter bistandslovens §§ 37  

 eller 42 - betaling for ophold i institutioner (dagpleje, døgnpleje og dag- og  

 døgninstitutioner for børn og unge) - betaling for ophold på forsorgshjem, plejehjem eller  

 særforsorgsinstitutioner - betaling for hjemmehjælp.
