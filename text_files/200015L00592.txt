Tillægsbetænkning afgivet af  

 Erhvervsudvalget den 17. maj 2001 Tillægsbetænkning over Forslag til lov om finansiel virksomhed [af økonomiministeren (Marianne Jelved)] 1. Ændringsforslag Der er stillet 2 ændringsforslag til lovforslaget.  

 Økonomiministeren har stillet ændringsforslag nr. 2, og  

 Enhedslistens medlem af udvalget har stillet ændringsforslag nr. 1.
2. Udvalgsarbejdet Lovforslaget blev fremsat den 8. februar 2001 og var til  

 1. behandling den 2. marts 2001. Lovforslaget blev efter 1. behandling  

 henvist til behandling i Erhvervsudvalget.
Udvalget afgav betænkning  

 den 10. maj 2001. Lovforslaget var til 2. behandling den 15. maj 2001,  

 hvorefter det blev henvist til fornyet behandling i Erhvervsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i et møde.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Forsikring & Pension. Økonomiministeren  

 forventes at kommentere henvendelsen over for udvalget inden 3.  

 behandling.
Spørgsmål Udvalget har under den fornyede behandling af lovforslaget  

 stillet 2 spørgsmål til økonomiministeren til skriftlig  

 besvarelse.
3. Indstillinger og politiske bemærkninger Et flertal i udvalget (S, V, KF, DF, CD og RV)  

 indstiller lovforslaget til vedtagelse med det under nr. 2 stillede  

 ændringsforslag.
Flertallet vil stemme imod det under nr. 1 stillede  

 ændringsforslag.
Et mindretal i udvalget (SF og KRF) indstiller  

 lovforslaget til vedtagelse med det under nr. 1 stillede  

 ændringsforslag.
Mindretallet vil stemme imod det under nr. 2 stillede  

 ændringsforslag.
SF noterer med tilfredshed, at økonomiministeren  

 har lyttet til den kritik, som ikke mindst SF gav udtryk for under den rejste  

 debat i folketingsåret 1999-2000 vedrørende reglerne om  

 finansielle koncerners videregivelse af fortrolige kundeoplysninger.
SF  

 anerkender, at lovforslaget sigter mod at skabe en forbedring af kundernes  

 retsstilling i forhold til i dag.
SF finder dog, at lovforslaget i  

 højere grad kunne have tilgodeset hensynet til kunderne i de  

 finansielle virksomheder, og SF vil fortsat arbejde for yderligere  

 stramninger af den finansielle lovgivning med henblik på at sikre mere  

 betryggende forhold for kunderne.
 Et andet mindretal i udvalget (EL og Kirsten  

 Jacobsen (UP)) indstiller lovforslaget til forkastelse, men kan stemme  

 for det under nr. 1 stillede ændringsforslag.
 Demokratisk Folkeparti var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Til § 82 Af	et mindretal (EL), tiltrådt af et mindretal (SF,  

 KRF og Kirsten Jacobsen (UP)):
 1) Paragraffen udgår.
[  

 Ophævelse af overgangsbestemmelse vedrørende krav om skriftligt  

 samtykke] Af	økonomiministeren, tiltrådt af et flertal  

 (S, V, KF, DF, CD og RV):
 2) Paragraffen affattes således:
 »§ 82. Indtil den 1. januar 2005 finder § 10, stk. 1, kun  

 anvendelse på kundeforhold etableret efter den 1. januar 2002, jf. §  

 79, stk. 2, eller hvis kunden indgår nye aftaler med den finansielle  

 virksomhed.
Stk. 2. For kundeforhold etableret før den 1.  

 januar 2002 kan sædvanlige oplysninger om kundeforhold indtil den 1.  

 januar 2005 videregives til koncernforbundne finansielle virksomheder,  

 medmindre kunden indgår nye aftaler med den finansielle virksomhed  

 eller kunden fremsætter indsigelse herimod.
Kunden skal i forbindelse  

 med udsendelse af de årlige meddelelser efter § 10, stk. 3, oplyses om  

 retten til at gøre indsigelse efter 1. pkt.« [Overgangsregel for samtykke for eksisterende  

 kundeforhold] Bemærkninger Til nr. 1 Ændringsforslaget indebærer, at lovforslagets  

 § 10, stk. 1, om skriftligt samtykke træder i kraft den 1. januar 2002,  

 jf. lovforslagets § 79, stk. 2. Fra dette tidspunkt vil kravet om skriftligt  

 samtykke omfatte både nuværende og nye kunder i de finansielle  

 virksomheder.
Til nr. 2 Indførelse af kravet om, at samtykke til  

 videregivelse af oplysninger skal afgives i skriftlig form,  

 nødvendiggør en overgangsbestemmelse af hensyn til de kunder og  

 virksomheder, der nu bliver omfattet af skriftlighedskravet.
Der bør  

 være en vis overgangsperiode, så kunderne og de finansielle  

 virksomheder får tid til at omstille sig til det nye regelsæt.
I  

 stk.1 foreslås derfor, at i en overgangsperiode på 3 år  

 omfatter kravet om skriftlighed kun kundeforhold, der etableres efter 1.  

 januar 2002, medmindre der indgås nye aftaler mellem kunden og den  

 finansielle virksomhed.
Dette vil i praksis betyde, at hvis der sker  

 udvidelse af kundeforholdet med f.eks. etablering af en ny konto eller  

 tegning af en ny forsikring, vil kundeforholdet i overgangsperioden på  

 3 år alligevel blive omfattet af skriftlighedskravet i § 10, stk.  

 1.
Overgangsbestemmelsen i stk. 2 har til hensigt at sikre,  

 at eksisterende kunder i en overgangsperiode ikke utilsigtet får en  

 dårligere kundebetjening, end de hidtil berettiget har kunne forvente.  

 For en person, der har et eksisterende kundeforhold med f.eks. en række  

 forsikringsselskaber eller et pengeinstitut og et realkreditinstitut, vil det  

 kunne forekomme ufleksibelt, at der ikke vil kunne ske rådgivning  

 på baggrund af sædvanlige kundeoplysninger fra andre selskaber.  

 Dette gælder specielt, når de finansielle virksomheder har valgt  

 at have en fælles kundebetjeningsenhed.
Det kan være svært  

 for kunden i en situation, hvor der ikke indgås en ny aftale at  

 overskue, at konsekvenserne af ikke at give samtykke vil være, at der  

 fra den finansielle virksomheds side ikke længere vil kunne tilbydes  

 den samme kundebetjening.
F.eks. kan kunden ved alvorlig sygdom komme i den  

 situation, at et manglende samtykke vil kunne vanskeliggøre  

 kundebetjeningen.
 Bestemmelsen indebærer, at der i en overgangsperiode  

 på 3 år som hidtil uden samtykke kan videregives sædvanlige  

 kundeoplysninger, medmindre kunden gør indsigelse eller indgår  

 en ny aftale med den finansielle virksomhed.
 Det samme hensyn gør sig ikke gældende for  

 nye kundeforhold.
 Finansielle virksomheder og finansielle koncerner er  

 defineret i lovforslagets § 2.
 Efter 1. januar 2005 må sædvanlige oplysninger  

 kun anvendes til brug for varetagelse af administrative opgaver, medmindre  

 kunden giver samtykke til anden anvendelse, jf. dog § 8, stk. 3.
Efter ændringsforslaget kan sædvanlige  

 oplysninger om kundeforhold i overgangsperioden ikke videregives, hvis kunden  

 har gjort indsigelser herimod.
Kunden skal i forbindelse med udsendelse af de  

 årlige meddelelser efter § 10, stk. 3, oplyses om retten til at  

 gøre indsigelse.
Hvis kunden udnytter indsigelsesretten, skal den  

 finansielle virksomhed også underrette de øvrige finansielle  

 virksomheder i koncernen herom, idet dette så vil gælde for hele  

 koncernen.
 Det bemærkes, at reglerne i lov om behandling af  

 personoplysninger om videregivelse naturligvis stadig finder anvendelse.
Sonja Mikkelsen (S) nfmd.  

  Ole Vagn Christensen (S)  Grete Schødts (S)  

  Jeppe Kofod (S)  Bjarne Laustsen (S)  

  Ole Sohn (SF) Sonja Albrink (CD)  

  Morten Helveg Petersen (RV)  Frank Aaen (EL)  

  Svend Erik Hovmand (V)  Pia Larsen (V)  

  Kim Andersen (V)  Peter Brixtofte (V) fmd.  

 Pernille Sams (KF)  Kirsten Jacobsen (UP)  

  Egil Møller (DF)  Ole M.
Nielsen (KRF) Demokratisk Folkeparti havde ikke medlemmer i  

 udvalget.
