Bekendtgørelse om overenskomst af 11.  

 februar 1998 med Senegal om konsolidering af gæld Den 11. februar 1998 undertegnedes i Dakar en overenskomst imellem Danmark  

 og Senegal om konsolidering af Senegals gæld til den danske stat.  

 Overenskomsten indebærer forlængelse af en overenskomst af 11.  

 juni 1996 imellem Danmark og Senegal.
Forlængelsen finder sted på  

 grundlag af en anmodning fra Senegal til det uformelle kreditororgan,  

 Parisklubben, hvis formand i et brev af 29. september 1997 meddelte Senegal,  

 at kreditorlandene ville imødekomme anmodningen.
 Den nærværende overenskomst udsætter  

 afslutningen af konsolideringsperioden i overenskomsten af 11. juni 1996 fra  

 31. august 1997 til 31. december 1997. I konsekvens heraf eftergives afdrag  

 på 550.000 kr. på det danske statslån til Senegal af 10.  

 december 1975 og afdrag på 1,550.000 kr. på det danske  

 statslån til Senegal af 21. august 1980.
 Aftalen trådte i kraft i marts 1999, hvor Danmark  

 meddelte Senegal, at de bevillingsmæssige forudsætninger herfor  

 var opfyldt.
