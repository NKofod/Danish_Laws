Vejledning om anerkendelse af  

 vibrationsbetingede lidelser efter arbejdsskadesikringsloven Kapitel 1 Indledning I Arbejdsskadestyrelsens bekendtgørelse om  

 fortegnelse over erhvervssygdomme er de sygdomme nævnt, som efter  

 medicinsk og teknisk erfaring er forårsaget af særlige  

 påvirkninger, som bestemte persongrupper i højere grad er udsat  

 for gennem deres arbejde eller de forhold, hvorunder det foregår, end  

 personer uden sådant arbejde.
Den seneste bekendtgørelse er nr.  

 175 af 14. marts 2000.
I fortegnelsens bilag 1 er under Gruppe E, pkt. 5,  

 nævnt »knogle- og  

 ledsygdomme samt lidelser i kar og nerver, forårsaget af vedvarende  

 vibrationer «.
Som eksempler  

 på sygdomme, omfattet af dette punkt, nævnes »hvide fingre«, neuropati og karpaltunnelsyndrom.
 Sygdommene anerkendes kun, når følgende  

 generelle betingelser er opfyldt, jf. § 1 i fortegnelsen:
 1)	Den skadelige påvirkning skal styrkemæssigt og  

 tidsmæssigt svare til de påvirkninger, for hvilke der er  

 godtgjort en årsagsmæssig sammenhæng mellem  

 påvirkning og sygdom.
 2)	Der skal være tale om et sygdomsbillede, der svarer til det  

 sygdomsbillede, for hvilket der er godtgjort en årsagsmæssig  

 sammenhæng mellem påvirkning og sygdom.
3)	Der må ikke være oplyst forhold, der gør det  

 overvejende sandsynligt, at sygdommen skyldes andre forhold end Hovedvægten i vejledningen er lagt på  

 sygdommen hvide fingre, som er hyppigst forekommende som følge af  

 arbejde med vibrerende værktøj.
Afsnit 2 indeholder de betingelser, der skal være  

 opfyldt, for at hvide fingre kan anerkendes som erhvervssygdom på grund  

 af vibrationsudsættelse, jf.
Gruppe E, pkt. 5.
 I afsnit 3 gennemgås betingelserne for anerkendelse  

 af de andre lidelser, der er omfattet af Gruppe E, pkt. 5.
 Afsnit 4 beskriver, hvordan Arbejdsskadestyrelsen oplyser  

 sagen med henblik på vurdering af anerkendelse efter Gruppe E, pkt.  

 5.
 Under afsnit 5 omtales muligheden for anerkendelse af  

 hvide fingre på grund af kuldepåvirkninger efter  

 forelæggelse for Erhvervssygdomsudvalget.
 Afsnit 6 nævner reglerne om  

 méngodtgørelse og erhvervsevnetab.
Kapitel 2 Vibrationsbetingede hvide fingre, jf.
Gruppe E, pkt.  

 5 Vibrationsbetingede hvide fingre kan defineres som  

 kuldeudløst anfaldsvis bleghed (hvidhed) af fingrene med skarp  

 afgrænsning opadtil (proximalt). Under anfaldet føles de  

 påvirkede fingre døde.
Anfaldet kan omfatte en eller flere  

 fingre, men rammer sjældent tommelen.
Når anfaldet er ved at  

 være forbi, afløses hvidheden af blårødlig  

 misfarvning, ledsaget af en snurrende prikkende fornemmelse.
Den latinske betegnelse for hvide fingre er morbus  

 Raynaud.
Raynaud's syndrom kan være primær, d.v.s. at  

 årsagen til sygdommen ikke er kendt.
Raynaud's syndrom kan også  

 være sekundær til påvirkninger eller andre sygdomme.
En af  

 de sekundære former er vibrationsbetingede hvide fingre.
Andre  

 karlidelser i armene, bindevævslidelser, polycytæmi (en tilstand  

 med unormal øgning af de røde blodlegemers antal) kan  

 medføre Raynaud´s syndrom.
Raynaud´s syndrom kan også være  

 en følge af behandling med ergotamin-alkaloider (en type  

 lægemidler, der bruges mod migræne) eller betablokkere (medicin,  

 der anvendes ved hjertesygdomme og blodtryksforhøjelse).
2.1. Udsættelse Det er en betingelse for anerkendelse af hvide fingre, at  

 der har været tale om vibrationspåvirkning gennem hænder og  

 arme fra håndholdte værktøjer, håndførte  

 maskiner eller stationære maskiner, hvor påvirkningen sker gennem  

 et emne.
Der stilles krav til både vibrationens styrke og varighed.  

 Styrken måles ved vibrationens acceleration, den såkaldte  

 frekvensvægtede  acceleration, som angives ved en  

 måleeenhed i meter pr. sekund2 (m/s2) eller  

 decibel (dB). Normalt vil vibrationsniveauer, der er mindre end ca. 3  

 m/s2 = 130 dB, ikke blive anset som årsag til hvide  

 fingre.
Den internationale standardiseringsorganisation (ISO) har  

 på baggrund af foretagne undersøgelser opstillet  

 sammenhængen mellem ekspositionsstyrke og varighed og anført den  

 styrke/varighed, hvor 10 % af dem, der udsættes for vibrerende  

 værktøj, vil udvikle hvide fingre.
Denne standard (ISO 5349 fra  

 1986) er også udgangspunktet for Arbejdsskadestyrelsens vurdering af  

 vibrationspåvirkningen, se bilag 1 og 2 til vejledningen.
Som det  

 fremgår af skemaet i bilag 1, vil 10 % udvikle hvide fingre, hvis de  

 udsættes for vibrerende værktøj med en vibrationsstyrke  

 på 5 m/s2 i 6 år ved 4 timers daglig udsættelse.  

 Hvis udsættelsen kun har varet 2 timer daglig, skal der ikke 12  

 år til, men kun 8,5 år.
Omvendt, hvis udsættelsen har varet  

 8 timer daglig, skal der ikke halvt så mange års udsættelse  

 til, men derimod 4,2 år.
Varigheden og styrken skal svare til denne standard.
Det  

 vil sige, at kravene til varigheden bliver mindre, hvis vibrationsniveauet er  

 højere end angivet i standarden, se også eksempel 3  

 nedenfor.
For at kunne vurdere vibrationspåvirkningen er det  

 derfor nødvendigt at vide, hvilken type vibrerende  

 værktøj, der har været brugt.
Endvidere antal timer  

 dagligt og antal år, værktøjet har været brugt.
Hvis  

 det ikke er muligt at få oplysning om værktøjets konkrete  

 accelerationsniveau, er der til hjælp ved vurderingen udarbejdet et  

 skema med angivelse af gennemsnitligt niveau, se bilag 3.
 Det bemærkes, at ældre værktøjer  

 normalt har højere vibrationsniveau end nyere udgaver, der ofte vil  

 være vibrationsdæmpede.
 Eksempel 1:
En mand havde i perioden 1961-1995 været  

 beskæftiget som kleinsmed på et skibsværft.
Han havde  

 gennem alle årene i forbindelse med pladearbejde anvendt luftmejsel,  

 plan- og vinkelsliber, bor og lufthammer.
Han havde i gennemsnit  

 skønsmæssigt anvendt håndholdt vibrerende  

 værktøj i 4 timer dagligt.
Han begyndte at få anfald af  

 kolde hvide fingre omkring midten af 80'erne.
Sygdommen blev objektivt  

 påvist ved kuldeprovokationstest.
 Sygdommen hvide fingre blev anerkendt, da der havde  

 været tale om relevant udsættelse for vibrerende  

 værktøj i mere end halvdelen af arbejdstiden gennem mere end 5  

 år.
 Eksempel 2:
En syerske havde været udsat for rystelser fra  

 symaskinen i perioden 1975-1981. Hun udviklede hvide fingre.
Lidelsen blev  

 afvist som erhvervssygdom, fordi der havde været tale om et  

 vibrationsniveau under 3m/s2 .
 Bemærkninger:
Det er nævnt i Gruppe E, pkt. 5, at der skal  

 være tale om vedvarende vibrationer.
Rystelserne ved anvendelsen af  

 symaskine ligger under det niveau, hvor vibrationerne kan medføre  

 hvide fingre.
 Eksempel 3:
En sliber havde i 2 perioder, først fra 1982-83 og  

 igen fra 1991-94, været udsat for trykluft- og el-drevet  

 slibeværktøj.
Han havde arbejdet med værktøjet 5-7  

 timer dagligt.
Sygdommen hvide fingre blev anerkendt, selv om han kun havde  

 arbejdet ca. 3 år i alt med vibrerende værktøj.  

 Begrundelsen var, at der havde været tale om arbejde med stærkt  

 vibrerende værktøj.
 Når Arbejdsskadestyrelsen skal vurdere, om kravene  

 til udsættelse for vibrerende værktøj er opfyldt,  

 indhentes som oftest speciallægeerklæring fra en arbejdsmedicinsk  

 klinik, fordi arbejdsmedicinere har den fornødne ekspertise til at  

 kunne vurdere værktøjets vibrationsniveau.
2.2. Sygdomsforløb og diagnose Det er en betingelse for anerkendelse af hvide fingre, at  

 sygdommen er dokumenteret.
Det er ikke tilstrækkeligt, at den  

 skadelidte selv beskriver, at han af og til har anfald af hvide fingre.  

 Sygdommen skal være påvist af en læge.
 Følgende lægelige oplysninger er  

 nødvendige:
 -	Symptomdebut - d.v.s. hvordan og hvornår begyndte der at  

 være tegn på hvide fingre.
-	Anfaldsbeskrivelse - d.v.s. om hvidheden er skarpt afgrænset  

 opadtil (proximalt), og hvornår og hvor tit der kommer farveskift og  

 dødhedsfornemmelse, evt. udløsende faktorer, og om der er  

 forskel på anfaldshyppighed sommer og vinter.
Endelig skal anfaldene  

 beskrives efter deres typiske udbredelse, d.v.s. hvor mange fingre og hvilke  

 stykker af fingrene, der er inddraget.
-	Dokumentation.
Denne kan bestå i:
a)	simpel, standardiseret kuldeprovokationstest, d.v.s. at  

 hænderne holdes under rindende koldt vand i 5 minutter, evt. suppleret  

 med kropskøling.
Det bemærkes, at denne test ikke er  

 særlig pålidelig og kan medføre falsk negative resultater.  

 En af forklaringerne herpå kan være, at der efter et anfald af  

 hvide fingre ofte indtræder en refraktær periode, d.v.s. et  

 tidsinterval, hvor der ikke yderligere reageres på den samme  

 påvirkning.
eller b)	en egentlig karfysiologisk undersøgelse på  

 speciallaboratorium med registrering af fingerblodtryk før og efter  

 fingerafkøling.
På grund af risikoen for falsk negative  

 resultater er der nogle speciallaboratorier, der afstår fra at foretage  

 denne undersøgelse i sommerperioden.
eller c)	at en læge attesterer, at han har set et anfald af hvide  

 fingre.
eller d)	fotodokumentation, d.v.s. et billede, hvor man kan se, at  

 pågældende har hvide fingre, når der i øvrigt  

 foreligger en god anfaldsbeskrivelse.
Der skal være et billede af de  

 hvide fingre og et billede af hænder og ansigt.
Uanset hvilken dokumentationsmetode, der er anvendt, skal  

 det beskrives, hvilke fingre og hvor stor en del af fingrene der eventuelt  

 reagerer med farveændringer og dødhedsfornemmelse.
Endvidere  

 skal der være en nærmere beskrivelse af afgrænsningen, og  

 hvordan anfaldet forløber.
2.3 Andre oplysninger og undersøgelser Som nævnt under pkt. 1, er det en generel betingelse  

 for anerkendelse af en erhvervssygdom, at der ikke må være oplyst  

 forhold, der gør det overvejende sandsynligt, at sygdommen skyldes  

 andre forhold end de arbejdsmæssige.
 Det er derfor nødvendigt at undersøge, om  

 der kan være andre årsager til lidelsen hvide fingre.
 Følgende oplysninger/undersøgelser skal  

 foreligge:
-	Familiær disposition (lidelsen kan være arveligt  

 betinget) -	Oplysning om Raynaud's fænomen i tæerne -	Evt. tidligere brud på armene -	Symptomer eller oplysninger om evt. arterioschlerotisk sygdom, d.v.s.  

 sygdomme, der skyldes åreforkalkning -	Oplysninger om evt. forhøjet blodtryk -	Tobaksforbrug og medicinindtagelse -	Følgende objektive undersøgelser:
-	Måling af blodtryk på armene -	Vurdering af håndledspulse, herunder ved løft af armene  

 ved samtidig sidedrejning af hovedet -	Stetoskopi af halspulsårer og hjerte -	Beskrivelse af hændernes trofik (d.v.s. vævenes  

 ernæringstilstand: nedsat blodforsyning ved anfaldene kan have  

 medført nedsat ernæring i hud og underhud, som kan  

 medføre sårdannelse) og farver -	Neurologisk status for arme og hænder for så vidt  

 angår dybe reflekser, følesans, to-punktsdiskrimination på  

 fingerspidser, kliniske tegn på karpaltunnelsyndrom (Tinnell,  

 bagudbøjning af håndled).
 Hvis der er et tydeligt misforhold mellem udsættelse  

 for vibrerende værktøj og sygdommens sværhedsgrad,  

 må det nærmere undersøges, hvad forklaringen kan  

 være.
Det bemærkes, at et ekstremt stort tobaksforbrug i  

 sig selv kan medføre hvide fingre.
Der vil dog normalt ikke blive  

 taget forbehold ved anerkendelse af sygdommen, hvis pågældende er  

 ryger.
Hvis tobaksforbruget har været på omkring 30-40 cigaretter  

 dagligt, kan der dog blive tale om forbehold for følgerne af  

 tobaksforbruget.
Ved endnu større forbrug, d.v.s. over ca. 40  

 cigaretter dagligt, vil sygdommen blive afvist som erhvervssygdom.
 Eksempel 4:
En udlært automekaniker havde fra 1979 til 1995  

 lavet pladearbejde på fly.
Han havde i ca. 1/3 af arbejdstiden arbejdet  

 med vibrerende værktøj.
Den anmeldte lidelse hvide fingre blev  

 afvist som erhvervssygdom, fordi lidelsen ikke kunne påvises ved de  

 lægelige undersøgelser.
En kuldeprovokationstest havde vist  

 normale trykændringer.
Kapitel 3 Andre sygdomme, jf.
Gruppe E, pkt. 5 Også andre sygdomme end hvide fingre kan anerkendes  

 som erhvervssygdomme på grund af udsættelse for vibrerende  

 værktøj.
 Som nævnt i bemærkningerne til Gruppe E, pkt.  

 5, i erhvervssygdomsfortegnelsen er det karpaltunnelsyndrom og neuropati.  

 Herudover kan visse former for arthrose anerkendes under særlige  

 betingelser, jf. nærmere under c).
a)	Karpaltunnelsyndrom Sygdommen skyldes påvirkning eller afklemning af håndens  

 midternerve (nervus medianus) i den såkaldte karpaltunnel på  

 håndleddets bøjeside.
Gennem denne  tunnel" passerer foruden  

 midternerven også 9 sener.
Ved  pladsmangel" kan der opstå tryk  

 på nerven, og det er symptomerne herpå, der kaldes  

 karpaltunnelsyndrom.
 Symptomerne er føleforstyrrelser, prikkende og sovende  

 fornemmelse i fingrene, fummelfingrethed, nedsat håndtrykskraft og  

 smerter i hånd og underarm, især om natten.
Karpaltunnelsyndrom kan anerkendes efter Gruppe E, pkt. 5, som  

 følge af arbejde med vibrerende værktøj.
Kravene til  

 udsættelse er de samme som for anerkendelse af hvide fingre, dog under  

 den forudsætning, at de anvendte værktøjer har  

 medført en særlig belastning af hulhånd og  

 håndrodsområdet.
Sygdommen kan være svær at diagnosticere.
Det  

 forudsættes derfor, at diagnosen er stillet ved en neurofysiologisk  

 undersøgelse.
 Det bemærkes, at karpaltunnelsyndrom kan anerkendes som  

 erhvervssygdom som følge af andre påvirkninger end vibrerende  

 værktøj, jf. pkt. 12 på erhvervssygdomsfortegnelsen.  

 Herefter kan sygdommen anerkendes, når den er opstået efter  

 længerevarende, repetitivt, ikke varieret, kraftbetonet,  

 håndledsbelastende arbejde.
Karpaltunnelsyndrom kan også være en komplikation til  

 seneskedehindebetændelse og kan derfor være omfattet af  

 anerkendelsen af seneskedehindebetændelse, jf.
Gruppe E, pkt. 6 a.
b)	Neuropati i hænderne Neuropati betyder degenerative forandringer af perifere nerver.
Perifer neuropati af hænderne (føleforstyrrelser og/  

 eller kroniske smertetilstande) anerkendes isoleret, hvis symptomerne  

 udelukkende er lokaliseret til hænderne, og der ved neurofysiologisk  

 undersøgelse kan påvises nedsat nerveledningshastighed.
Hvis det  

 ikke er tilfældet, anerkendes symptomerne kun, hvis der samtidig er  

 konstateret hvide fingre, der opfylder betingelserne for anerkendelse.
c)	Knogle- og ledsygdomme Håndleds- og albuearthrose (arthrose = slidgigt) kan kun  

 anerkendes efter Gruppe E, pkt. 5, efter særlig svær  

 udsættelse for vibrerende værktøj.
Det vil sige, at der  

 skal have været tale om mange års udsættelse stort set hele  

 dagen med stærkt vibrerende værktøj (slående  

 luftdrevet værktøj). Det er endvidere en betingelse, at der ikke  

 tidligere har været brud i hånd eller arm.
Kapitel 4 Om oplysning af sagen Arbejdsskadestyrelsen vil til brug for vurderingen af  

 anerkendelsesspørgsmålet undersøge, om der er tale om en  

 af de lidelser, der er nævnt under Gruppe E, pkt. 5, og om der har  

 været tale om arbejde med vibrerende værktøj i det  

 fornødne omfang.
Styrelsen indhenter lægelige oplysninger og  

 beder den eller de tidligere arbejdsgivere om nærmere oplysninger om  

 værktøjstype, arten og omfanget af arbejdet m.v.
 Når både sygdommen og udsættelsen for  

 vibrerende værktøj opfylder de betingelser, der er nævnt i  

 vejledningens afsnit 2-3, er der en begrundet formodning for, at arbejdet er  

 årsag til sygdommen.
Kapitel 5 Uden for erhvervssygdomsfortegnelsen Efter den nyeste medicinske erfaring er der ikke en  

 sådan sammenhæng mellem hvide fingre og kuldepåvirkninger,  

 at betingelserne for optagelse på erhvervssygdomsfortegnelsen er  

 opfyldt.
Sygdommen kan derfor kun anerkendes, når den har været  

 forelagt Erhvervssygdomsudvalget og må anses for udelukkende eller i  

 overvejende grad at være forårsaget af arbejdets særlige  

 art.
 Arbejdsskadestyrelsen har i enkelte tilfælde  

 anerkendt hvide fingre efter indstilling fra Erhvervssygdomsudvalget,  

 når de skadelidte gennem mange år har håndteret frosne  

 genstande, og der er sammenhæng mellem kuldepåvirkningen og  

 symptomerne på sygdommen.
Kapitel 6 Méngodtgørelse og  

 erhvervsevnetabserstatning Méngodtgørelsen fastsættes efter  

 arbejdsskadesikringslovens § 33 og de vejledende regler i  

 Arbejdsskadestyrelsens méntabel.
 Erhvervsevnetabet fastsættes efter § 32 i  

 arbejdsskadesikringsloven og Arbejdsskadestyrelsens vejledning om erstatning  

 for tab af erhvervsevne.
Arbejdsskadestyrelsen, den 1. marts  

 2001 Anne Lind Madsen /Karin Holst Jensen Bilag 1 Sammenhæng mellem udsættelse for vibrationer og  

 udvikling af hvide fingre Nedennævnte skema viser sammenhængen mellem daglig  

 udsættelse, antal år og graden af vibrationsstyrke.
 Skemaet angiver, hvor meget der skal til, før 10% af populationen  

 får symptomer.
Frekvens-drejet accelerati-on Timeantal:
0,25 Timeantal:
0,5 Timeantal:
1 Timeantal:
2 Timeantal:
4 Timeantal:
8 2 Mere end 25 år Mere end 25 år Mere end 25 år 21,2 år 15 år 10,6 år 5 24 år 17 år 12 år 8,5 år 6 år 4,2 år 10 12 år 8,5 år 6 år 4,2 år 3 år 2,1 år 20 6 år 4,2 år 3 år 2,1 år 1,5 år 1,1 år 50 2,4 år 1,7 år 1,2 år 0,8 år 0,6 år 0,4 år Beregningerne i skemaet er foretaget på grundlag af ISO-standard nr.  

 5349.
Bilag 2 Sammenhæng mellem udsættelse for vibrationer og  

 udvikling af hvide fingre ved 4 timers daglig udsættelse.
