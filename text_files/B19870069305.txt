 I henhold til § 32 D, stk. 2 og 3, og § 34 i ligningsloven, jf.  

 lovbekendtgørelse nr. 659 af 22. september 1986, som senest ændret ved lov  

 nr. 361 af 10. juni 1987, bestemmes følgende:
Mandtal og slutligningskommune § 1.  Det centrale skatteyderregister (CSR) udgør  

 grundlaget for udskrivning af materiale vedrørende ligningen af  

 skattepligtige personer (slutligningen) for 1987.
§ 2.  Til brug ved slutligningen for 1987 udarbejdes  

 pr. 17. november 1987 for hver kommune en hovedmandtalsliste over personer,  

 der er optaget i CSR, og som må påregnes at skulle slutlignes i den  

 pågældende kommune.
Personer, der ifølge CSR's udvisende pr. 17. november  

 1987 var afgået ved døden inden den 1. januar 1987, medtages ikke på  

 hovedmandtalslisterne.
Det samme gælder børn, der den 1. januar 1987 ikke var  

 fyldt 15 år, medmindre de er forskudsregistreret for 1987.
 Stk. 2.  Endvidere udarbejdes pr. 15. februar 1988  

 supplerende mandtalslister over personer, der er optaget i CSR i tiden 17.  

 november-31. december 1987.
 Stk. 3.  Statsskattedirektoratet foretager udarbejdelsen  

 af mandtalslisterne og udsender dem til kommunerne.
 § 3.  For skattepligtige, der er opført i  

 hovedmandtalslisterne, foretages slutligningen i den kommune, der er bestemt  

 i §§ 4 og 5.
§ 4.  Hvis ikke andet følger af § 5, foretages  

 slutligningen i den kommune, som den skattepligtige har bopæl i ifølge den  

 pr. 17. november 1987 foreliggende registrering i CSR.
Har den skattepligtige  

 ikke bopæl her i landet, foretages slutligningen i den kommune, hvori den  

 pågældende ifølge CSR's udvisende pr. 17. november 1987 senest har haft  

 bopæl.
Har den skattepligtige ikke tidligere haft bopæl her i landet,  

 foretages slutligningen i den kommune, som har foranlediget den pågældende  

 optaget i CSR.
 § 5.  For gifte kvinder, som ifølge CSR's udvisende  

 pr. 17. november 1987 i skattemæssig henseende anses at være samlevende med  

 deres ægtefælle, foretages slutligningen i samme kommune som for ægtefællen.  

 Det samme gælder for gifte kvinder, der ved udgangen af indkomståret 1987 i  

 skattemæssig henseende anses at være samlevende med deres ægtefælle.
§ 6.  Børn, som den 1. januar 1987 ikke var fyldt 15  

 år, og som ikke er medtaget på hovedmandtalslisterne, medtages kun ved  

 slutligningen, hvis de i indkomståret 1987 har haft skattepligtig indkomst  

 eller ved indkomstårets udløb ejer skattepligtig formue.
Slutligningen  

 foretages i så fald i den kommune, som barnet har bopæl i den 1. november  

 1987.
 § 7.  For andre skattepligtige, som ikke er medtaget  

 på hovedmandtalslisterne, foretages slutligningen i den kommune, som har  

 foranlediget den pågældende optaget i CSR. § 5, 2. pkt., finder tilsvarende  

 anvendelse.
§ 8.  Fremgår det ikke af foranstående bestemmelser,  

 hvor en person skal slutlignes, eller er det tvivlsomt, i hvilken kommune  

 slutligningen skal foretages, træffer Statsskattedirektoratet bestemmelse  

 herom.
Statsskattedirektoratet kan endvidere, når praktiske hensyn i særlige  

 tilfælde taler derfor, bestemme, at slutligning skal foretages i en anden  

 kommune end den, der følger af foranstående bestemmelser.
 § 9.  De kommunale ligningsmyndigheder skal foretage  

 indberetning til Statsskattedirektoratet om skatteansættelserne af indkomst  

 og formue for 1987 og om en eventuel senere ændring af ansættelserne.  

 Statsskattedirektoratet fastsætter de nærmere regler for indberetningerne.
Skatteberegning og årsopgørelse § 10.  Beregning af slutskat, restskat og overskydende  

 skat med foreskrevne tillæg og godtgørelse m.v. foretages for 1987 af  

 Statsskattedirektoratet med bistand af de kommunale ligningsmyndigheder.
De  

 skattepligtige kan klage over beregningen af skatterne til vedkommende  

 ligningskommission senest 4 uger efter, at den skattepligtige har modtaget  

 underretning om beregningen.
I tilfælde, hvor den skattepligtige ikke  

 tidligere har modtaget særskilt underretning om skatteansættelsen, kan  

 tillige ansættelsen påklages efter fristerne i skattestyrelsesloven.  

 Ligningskommissionens afgørelse kan påklages til skatterådet inden for samme  

 frist som påklage til ligningskommissionen.
Stk.2.  For særlige grupper af skatteydere kan  

 Statsskattedirektoratet lade skatteberegningen foretage af de kommunale  

 ligningsmyndigheder.
For disse skatteydere skal de kommunale  

 ligningsmyndigheder foretage indberetningen om de beregnede skatter i  

 forbindelse med indberetningen om ansættelserne, jf. § 9.  

 Statsskattedirektoratet fastsætter de nærmere regler for disse  

 indberetninger.
