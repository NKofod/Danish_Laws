 I medfør af §§ 10, 13, stk. 3, og 51 i færdselslov nr. 153 af 24. maj 1955  

 fastsættes herved efter forhandling med ministeriet for offentlige arbejder,  

 forsvarsministeriet og indenrigsministeriet følgende særlige regler om  

 køretøjer tilhørende forsvaret (hæren, søværnet og flyvevåbenet),  

 civilforsvaret (civilforsvarskorpset, civilforsvarsstyrelsen og det lokale  

 civilforsvar) og brandvæsenerne, herunder entreprisebrandvæsenerne, samt  

 køretøjer, som i medfør af lov nr. 337 af 21. september 1939 angående  

 tilvejebringelse af befordringsmidler til brug for krigsmagten og ved  

 beskyttelse af civilbefolkningen mod følgerne af luftangreb er udskrevet til  

 og anvendes af forsvaret eller civilforsvaret.
I.
Forsvarets køretøjer.
Indretning og udstyr.
 § 1.  På køretøjer, som tilhører forsvaret, eller som  

 er udskrevet til og anvendes af forsvaret, finder reglerne i  

 justitsministeriets bekendtgørelse nr. 198 af 24. juni 1955 om køretøjers  

 indretning og udstyr anvendelse med de nedenfor angivne ændringer.
 § 2.  I det omfang et køretøjs særlige konstruktion  

 eller anvendelse gør det nødvendigt, kan bekendtgørelsens regler om lygter,  

 refleksanordninger, signal- og tegngivningsapparater fraviges.
 Stk. 2.  Reglerne i bekendtgørelsens § 8, stk. 1, og  

 stk. 3-5, § 20, stk. 4, og § 22, stk. 1, om førerens udsyn, om  

 vindskærmsviskere og om førerspejl kan fraviges for panserede køretøjer, hvis  

 særlige konstruktion eller anvendelse er til hinder for, at de indrettes i  

 overensstemmelse med de nævnte regler.
 Stk. 3.  Reglen i bekendtgørelsens § 23, stk. 3, om  

 affjedring kan fraviges for forsvarets skyts og påhængsvogne, der er specielt  

 indrettet til fremføring af militært materiel.
 Stk. 4.  For forsvarets skyts og for påhængsvogne, der  

 er specielt indrettet til fremføring af militært materiel, som ikke fremføres  

 med større hastighed end 40 km/t, og som kun bruges i forbindelse med  

 trækkende køretøjer af en sådan vægt, at 1/2 af vogntogets samlede totalvægt  

 hviler på de afbremsede hjul, kan reglen i bekendtgørelsens § 25, stk. 1,  

 fraviges.
 Stk. 5.  Reglen i bekendtgørelsens § 25, stk. 3, finder  

 ikke anvendelse på forsvarets skyts og på påhængsvogne, der er specielt  

 indrettet til fremføring af militært materiel, og hvis totalvægt ikke  

 overstiger 3 500 kg.
 Stk. 6.  Hvis køretøjets særlige konstruktion eller  

 anvendelse er til hinder for montering af det i bekendtgørelsens § 27  

 omhandlede skilt, kan dette undlades.
 Stk. 7.  Reglen i § 49 i justitsministeriets  

 bekendtgørelse nr. 42 af 26. februar 1958 om registrering af motorkøretøjer  

 m.v. finder ikke anvendelse på forsvarets køretøjer.
§ 3 Afgørelse af de i § 2, stk. 1-4 og 6, omhandlede fravigelser fra  

 udstyrsbekendtgørelsen træffes af forsvarets krigsmaterielforvaltning, i det  

 i § 2, stk. 3, omhandlede tilfælde efter forhandling med ministeriet for  

 offentlige arbejder, vejdirektoratet, i hvert enkelt tilfælde.
II.
Civilforsvarets og brandvæsenernes køretøjer.
Registrering § 4.  Civilforsvarskorpets og brandvæsenernes  

 motorkøretøjer, traktorer og påhængs-, sætte- og sidevogne hertil samt  

 påhængsredskaber, herunder påhængssprøjter, der benyttes til motorkøretøjer,  

 og efter deres konstruktion kan fremføres med større hastighed end 30 km/t,  

 registreres og forsynes med nummerplader i overensstemmelse med reglerne i  

 justitsministeriets bekendtgørelse nr. 42 af 26. februar 1958 om registrering  

 af motorkøretøjer m.v.
 Stk. 2.  Dog finder reglen i færdselslovens § 47, stk.  

 5, jfr. § 46, stk. 2, og bekendtgørelsens § 18, jfr. § 17, stk. 2, om  

 forsyning af registreringspligtige påhængsredskaber med tilsvarende  

 nummerplade som det trækkende køretøj ikke anvendelse på civilforsvarets og  

 brandvæsenernes påhængssprøjter eller andre påhængsredskaber eller  

 påhængsvogne, der er specielt konstrueret til brandslutnings- og  

 redningsarbejde.
 Stk. 3.  Reglen i bekendtgørelsens § 49, stk. 4, om  

 forsyning med hastighedstavle finder ikke anvendelse på de af civilforsvarets  

 og brandvæsenernes køretøjer, der benyttes til udrykningskørsel.
 § 5.  Civilforsvarets og brandvæsenernes registrerede  

 køretøjer, som under anvendelse af de i bekendtgørelse nr. 194 af 30. juni  

 1932 omhandlede særlige signaler på udryknings-, syge-, ambulance- og  

 redningsvogne, benyttes til udrykningskørsel, underkastes periodisk eftersyn  

 efter reglerne i justitsministeriets bekendtgørelse nr. 316 af 17. november  

 1958 § 2.
 Stk. 2.  Periodisk eftersyn kan dog undlades for de  

 civilforsvarskorpset tilhørende køretøjer, som står i depot og ikke er klar  

 til brug.
III.
Civilforsvarets og brandvæsenernes køretøjer.
Indretning og udstyr.
 § 6.  På køretøjer, som tilhører civilforsvaret og  

 brandvæsenerne, eller som er udskrevet til og anvendes af civilforsvaret,  

 finder justitsministeriets bekendtgørelse nr. 198 af 24. juni 1955 om  

 køretøjers indretning og udstyr anvendelse med de nedenfor angivne  

 begrænsninger.
 § 7.  I det omfang, den særlige konstruktion eller  

 anvendelse af køretøjer tilhørende civilforsvaret eller brandvæsenerne gør  

 det nødvendigt, kan bekendtgørelsens regler om lygter, refleksanordninger,  

 signal- og tegngivningsapparater fraviges.
Stk. 2.  For køretøjer, der tilhører  

 civilforsvarskorpset og civilforsvarsstyrelsen - uanset om de er udlånt til  

 benyttelse ved det lokale civilforsvar - eller som udskrives til og anvendes  

 af civilforsvaret, træffes afgørelse herom af statens kontor for  

 typegodkendelse af motordrevne køretøjer efter forhandling med henholdsvis  

 civilforsvarskorpset og civilforsvarsstyrelsen.
Kan der ikke opnås enighed  

 mellem typekontoret og civilforsvaret, forelægges sagen for  

 justitsministeriet.
 Stk. 3.  For køretøjer, der tilhører det lokale  

 civilforsvar eller brandvæsenerne, træffes afgørelse herom af vedkommende  

 motorsagkyndige.
 § 8.  Reglen i bekendtgørelsens § 25, stk. 1, finder  

 ikke anvendelse på de af civilforsvarets og brandvæsenernes påhængssprøjter,  

 hvis totalvægt ikke overstiger 1 200 kg, og som kun fremføres af  

 motorkøretøjer af en sådan vægt, at 2/3 af vogntogets samlede totalvægt  

 hviler på de afbremsede hjul.
 Stk. 2.  Reglen i bekendtgørelsens § 25, stk. 3, finder  

 ikke anvendelse på påhængsvogne og registreringspligtige påhængsredskaber,  

 der tilhører civilforsvaret eller brandvæsenerne eller er udskrevet til og  

 anvendes af civilforsvaret.
 Stk. 3.  Reglen i bekendtgørelsens § 25, stk. 4, finder  

 ikke anvendelse på sådanne civilforsvaret tilhørende påhængsvogne, som er  

 specielt indrettet til transport af rør, hvis tilladte totalvægt ikke  

 overstiger 4 800 kg, og som er beregnet til kørsel efter udskrevne køretøjer.
IV.
Lygteføring under kørsel med forsvarets eller civilforsvarets  

 køretøjer eller køretøjer, der er udskrevet til anvendelse af forsvaret eller  

 civilforsvaret.
§ 9.  Under kørsel i kolonne, hvorved forstås en række  

 af motorkøretøjer, der er under samme ledsagende kommando, kan køretøjerne,  

 bortset fra det forreste og bageste, føre forlygter med nedsat lysstyrke,  

 f.eks. positionslys.
Køretøjer, der anvender sådan lygteføring, må ikke  

 fremføres med større hastighed en 30 km/t.
§ 10.  Ved kørsel under øvelser kan reglerne om  

 lygteføring m.v. fraviges således- a.
Forlygter kan afblændes, men skal dog have en lysåbning, der er mindst  

 1 cm høj og 3,5 cm bred.
b.
Motordrevne køretøjer, der normalt skal føre 2 forlygter, kan i stedet  

 føre en enkelt lygte, der er anbragt foran på køretøjets venstre side.
En  

 sådan lygte og forlygten på en motorcykel kan indrettes således, at den alene  

 belyser vejbanen umiddelbart foran køretøjet.
c.
Der kan føres baglygter, der ikke belyser nummerpladen, og som viser  

 svagt farvet lys.
d.
Der kan føres stoplygter, der er delvis afblændede, eller som har  

 nedsat lysstyrke.
 Stk. 2.  Køretøjer, der anvender lygteføring m.v. som  

 nævnt i stk. 1, må ikke fremføres med større hastighed end 30 km/t.
 Stk. 3.  Reglerne finder anvendelse ved kørsel såvel i  

 kolonne som med enkelte køretøjer.
§ 11.  Kørsel under øvelse med lygteføring som nævnt i  

 § 10, stk. 1, må kun foregå ad mindre befærdede veje.
Det påhviler  

 vedkommende øvelsesledelse at drage omsorg for, at andre vejfarende advares  

 på forsvarlig måde, f.eks. ved udstilling af poster eller udsendelse af  

 patruljer.
Større samlede øvelser kan dog finde sted uden iagttagelse af  

 disse regler.
Stk. 2.  I god tid forinden øvelsen afholdes,  

 underrettes vedkommende politimester med oplysninger om, hvilke veje der vil  

 blive benyttet, eller ved større øvelser hvilket område øvelsen omfatter.  

 Politimesteren drager omsorg for, at andre vejfarende advares, f.eks. ved  

 bekendtgørelse i dagbladene om tid og sted for øvelsen, ved skiltning eller  

 på anden hensigtsmæssig måde.
Sådanne foranstaltninger kan dog undlades,  

 såfremt de forholdsregler, der træffes af vedkommende øvelsesledelse, findes  

 tilstrækkelige.
Der henvises i øvrigt til bekendtgørelse nr. 161 af 9. juni  

 1958 om militære posters og patruljers regulering af færdselen.
 V.
§ 12.  Nærværende bekendtgørelse træder i kraft  

 straks.
Samtidig ophæves bekendtgørelse nr. 297 af 8. august 1952 om  

 lygteføring m.v. for de militære værns og civilforsvarskorpsets køretøjer.
 Justitsministeriet, den 9. august 1960.
 Hans Hækkerup.
 /Robert Dam.
