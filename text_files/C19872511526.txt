I medfør af bekendtgørelse nr. 822 af 8. december 1986, af lov om  

 forsvarets personel, jf.
Kundgørelse for Forsvaret B.2-1987, og efter aftale  

 med Centralforeningen for Stampersonel (CS) og Hærens Konstabel- og  

 Korporalforening (HKKF) fastsættes følgende bestemmelser for ansættelse af  

 stampersonel og kontraktansatte officerer med pilotuddannelse, herunder  

 stampersonel med kontrakt om rådighedspligt og flyve-/navigatørelever.  

 Kadetter er ikke omfattet af nærværende bestemmelser.
 1. kapitel: Ansættelse.
 2. kapitel: Opsigelse.
 3. kapitel: Uddannelse og udnævnelse.
 4. kapitel: Tjeneste- og rådighedspligt.
 5. kapitel: Civiluddannelse.
 6. kapitel: Særlige bestemmelser.
 7. kapitel: Overgangs- og ikrafttrædelsesbestemmelser.
 Bilag 1: Ansættelseskontrakt.
 Bilag 2: Afgangsseddel.
 Bilag 3: Kontrakt om rådighedstjeneste.
 Bilag 4: Erklæring ved opsigelse med forkortet varsel.
 1. kapitel.
 Ansættelse.
 Omfang.
 § 1.  Mellem stampersonel/kontraktansatte officerer  

 med pilotuddannelse/flyve-/navigatørelever og Forsvarskommandoen kan der i et  

 af Forsvarsministeriet fastsat omfang indgås kontrakt om frivillig tjeneste.  

 Forsvarskommandoen fastsætter bestemmelser for, hvilke myndigheder der kan  

 ansætte det i §§ 2 og 3 anførte personel.
Stk.2.  Ved ansættelsen anvendes den som bilag 1 til  

 denne kundgørelse vedlagte kontraktformular.
Ved ansættelse til frivillig  

 tjeneste af over 6 måneders varighed bortfalder en eventuel indgået kontrakt  

 om rådighedspligt, jf. § 20.
Stk.3.  Ansættelse finder sted på grundlag af egnethed  

 og alder, idet der under hensyntagen til tilgang og behov fortrinsvis  

 ansættes personel, der er fyldt 18 år, eller som er så nær denne alder som  

 muligt.
Desuden er ansættelse, herunder genansættelse, betinget af, at den  

 pågældende opfylder de kvalifikations- og helbredsmæssige krav, som stilles  

 for bestridelse af den militære stilling.
 Stk.4.  Ansættelse med nedsat arbejdstid kan bevilges,  

 når de tjenstlige forhold tillader det.
 Stk.5.  De pågældendes ansættelsesområde er  

 Forsvarsministeriet med tilhørende myndigheder og institutioner.
 Korttidstjeneste.
 § 2.  Ansættelse af personel til korttidstjeneste i  

 forsvaret kan ske i nedennævnte ansættelsesformer, dog højest til det 35. år:
a.
Ansættelse på tidsubestemt kontrakt.
b.
Ansættelse på tidsbestemt kontrakt.
c.
Ansættelse for et i kontrakten fastsat tidsrum med henblik på udførelse  

 af særlig tjeneste, tjeneste i udlandet m.v. (tidsbestemt kontrakt).
 Stk.2.  Ved førstegangsansættelse på en tidsubestemt  

 kontrakt fastsættes en bindende indledende uddannelses- og  

 gavntjenesteperiode, jf. § 8, som følger:
a.
For konstabelelever, der ansættes med henblik på gennemgang af  

 efg-/lærlinguddannelse, fastsætter Forsvarskommandoen en bindingsperiode  

 efter forhandling med Centralforeningen for Stampersonel (CS)/Hærens  

 Konstabel- og Korporalforening (HKKF).
b.
For øvrige konstabelelever fastsættes en bindingsperiode på 33 måneder.
c.
For personel, der ansættes som konstabel efter gennemgang af den første  

 samlede uddannelse for menige til pligtig tjeneste, fastsættes en  

 bindingsperiode på indtil 24 måneder.
Stk.3.  Til korttidstjeneste ansættes a. personer i alderen 17 - 26 år, der har dansk indfødsret, og som ikke  

 har gennemgået den første samlede tjeneste som værnepligtig eller dertil  

 svarende uddannelse, b. personer, der har dansk indfødsret, og som har - eller betragtes som  

 havende - gennemgået den første samlede tjeneste som værnepligtig, og som ved  

 den første antagelse ikke er fyldt 30 år.
Forsvarskommandoen kan dog i  

 særlige tilfælde ansætte personel med en højere levealder, c. personer, der ikke har dansk indfødsret, men i øvrigt opfylder de under  

 a. eller b. anførte betingelser, efter Forsvarskommandoens bestemmelse i  

 hvert enkelt tilfælde, d. egnede 18- til 24-årige mænd, der i øvrigt opfylder de under a., b.  

 eller c. anførte betingelser, og som ansættes med henblik på en  

 flyve-/navigatøruddannelse, jf.§ 5.
 Stk.4.  I særlige tilfælde kan Forsvarskommandoen efter  

 Forsvarsministeriets retningslinier fastsætte nærmere bestemmelser for  

 ansættelse af personel, der er fyldt 16 år.
 Stk.5.  Ansættelse til korttidstjeneste omfatter adgang  

 til civiluddannelse efter de herom i 5. kapitel fastsatte bestemmelser.
 Langtidstjeneste.
§ 3.  Til langtidstjeneste i forsvaret med pligtig  

 afgangsalder ved det 60. år kan ansættes personel, der er omkring 25 år, og  

 som har forrettet korttidstjeneste i mindst 4 år udover konstabelelevtiden  

 eller lignende.
Tilsvarende gælder ansættelse til det 45. år, jf.  

 bestemmelsen i § 31, stk.2.
 Stk.2.  Ændring af den pligtige afgangsalder fra det 45.  

 til det 60.år kan normalt ikke ske efter den ansattes fyldte 40. år.
 Stk.3.  Kontraktansatte officerer med pilotuddannelse,  

 som har forrettet mindst 3 års korttidstjeneste kan ansættes til  

 langtidstjeneste med pligtig afgangsalder ved det 55. år, jf. § 31, stk.3.
 Prøvetid.
§ 4.  Ved ansættelse i henhold til § 2 kan fastsættes  

 en prøvetid svarende til den første samlede uddannelsestid for menige til  

 pligtig tjeneste i pågældende tjenestegren, værn eller korps.
Efter  

 omstændighederne kan der inden for den sidste måned af den aftalte prøvetid  

 træffes aftale mellem den ansatte og vedkommende ansættelsesmyndighed om  

 forlænget prøvetid.
Bestemmelser herom optages i kontrakten under  

 »Supplerende aftaler«.
 Stk.2.  For visse særlige uddannelser/ansættelser  

 fastsætter Forsvarskommandoen efter forhandling med Centralforeningen for  

 Stampersonel(CS)-/Hærens Konstabel- og Korporalforening (HKKF) en efter  

 forholdene passende kortere prøvetid (dog minimum 3 måneder).
Stk.3.  Forsættes en ansat efter ansøgning til tjeneste  

 ved et andet værn, fastsættes med baggrund i de uddannelsesmæssige forhold en  

 prøvetid på mindst 6 måneder og højst en periode svarende til den første  

 samlede uddannelsestid for menige til pligtig tjeneste i pågældende  

 tjenestegren, værn eller korps.
Den pågældende har indenfor denne periode  

 adgang til med 14 dages varsel at blive tilbageført til det hidtidige værn,  

 ligesom vedkommende myndighed med samme varsel kan bestemme, at den  

 pågældende tilbageføres.
 Flyve-/navigatøruddannelse.
 § 5.  Egnede 18- til 24-årige mænd, herunder sådanne  

 som ikke har gennemgået den første samlede uddannelse som værnepligtige, kan  

 ansættes til korttidstjeneste på tidsbestemt kontrakt med henblik på en  

 flyve/navigatøruddannelse.
Stk.2.  Ved ansættelsen fastsættes en prøvetid på mindst  

 6 måneder, indenfor hvilken der fra begge sider gælder et opsigelsesvarsel på  

 14 dage, der senest skal være modtageren i hænde 14 dage før udløbet af  

 prøvetiden.
Prøvetiden kan dog ikke strække sig ud over påbegyndelsen af en  

 eventuel uddannelse i udlandet.
Inden uddannelsen påbegyndes, skal piloterne  

 påtage sig en tjenestepligt, der strækker sig til udgangen af det 33.leveår.  

 Inden uddannelsen påbegyndes skal navigatørerne påtage sig en tjenestepligt,  

 der omfatter 8 års tjeneste, incl. uddannelsesperioden.
En bestemmelse herom  

 samt om de for tjenesten gældende særlige tjenestevilkår, herunder at  

 forsvaret påtager sig at beskæftige piloter omfattet af ovennævnte  

 tjenestepligt, inden for bindingsperioden, jf. dog § 9, optages i kontrakten  

 under »Supplerende aftaler«.
 Stk.3.  Efter prøvetidens udløb, og indtil piloten opnår  

 fuld operativ status på dansk kampfly, kan kontrakten af den ansættende  

 myndighed opsiges med 1 måneds varsel til udgangen af en måned, såfremt den  

 ansatte viser sig ikke at være i stand til at gennemføre uddannelsen, jf. §  

 9, stk.2.b.
 Stk.4.  Efter prøvetidens udløb, og indtil navigatøren  

 opnår status som flybesætningsmedlem (navigatør) på dansk flermotoret  

 transportluftfartøj, kan kontrakten af den ansættende myndighed opsiges med 1  

 måneds varsel til udgangen af en måned, såfremt den ansatte viser sig ikke at  

 være i stand til at gennemføre uddannelsen, jf. § 9, stk.2.b.
 Stk.5.  Flyve-/navigatørelever af korporals- og lavere  

 grad kan udnævnes til sergenter ca. 9 måneder efter den pågældende skoles  

 (klasses) oprettelse.
 2. kapitel.
 Opsigelse.
 Almindeligt ophør.
§ 6.  Kontraktforholdet ophører - ved udgangen af den måned, hvori den ansatte opnår den i kontrakten  

 aftalte seneste afgangsalder, jf. § 2, stk.1.a., og § 3, - ved udgangen af den måned, hvori den i kontrakten aftalte  

 ansættelsesperiode udløber, jf. § 2, stk.1.b. og c.
 Stk.2.  Ved afgang fra tjenesten skal den pågældende  

 have udleveret en afgangsseddel, jf. bilag 2.
 Arbejdsmangel.
§ 7.  Kontraktopsigelse som følge af arbejdsmangel,  

 hvor omplacering i anden passende stilling - eventuelt efter omskoling - ikke  

 har været mulig, foretages under hensyntagen til den enkeltes uddannelse,  

 anvendelse og egnethed.
Såfremt disse forhold ikke i sig selv angiver en  

 opsigelsesrækkefølge, foretages opsigelse således, at den seneste ansatte  

 opsiges forud for tidligere ansatte, og således at personel ansat til  

 korttidstjeneste opsiges forud for personel til langtidstjeneste.
Med hensyn  

 til personer, der befinder sig i en periode med uopsigelighed, henvises til §  

 9.
 Stk.2.  Ved kontraktopsigelse som følge af arbejdsmangel  

 skal der tages hensyn til eventuelt ikke afviklede CU-uger, jf. § 10, stk.5.
Opsigelse § 8.  Ved kontraktopsigelse, der skal ske skriftligt,  

 følges de om afskedigelse af ikke-tjenestemandsansat personale fastsatte  

 bestemmelser, jf. dog stk.2.
 Stk.2.  Inden for en periode, hvor den frivillige  

 tjeneste træder i stedet for værnepligtstjeneste, kan kontraktopsigelse på  

 grund af helbredsbetinget utjenstdygtighed dog kun finde sted i tilfælde,  

 hvor den pågældende af en bedømmelseskommission er erklæret "for varigt  

 uegnet til værnepligtstjeneste »for tiden uegnet til  

 værnepligtstjeneste« eller »begrænset egnet til  

 garnisonstjeneste«.
Stk.3.  Personel, hvis kontraktforhold ophører inden for  

 en periode, hvor den frivillige tjeneste træder i stedet for  

 værnepligtstjeneste, overføres enten til almindelig værnepligtstjeneste eller  

 hjemsendes, jf.
Kundgørelse for Forsvaret B.8-1982, pkt.13. Personel, der  

 overføres til almindelig værnepligtstjeneste eller efter hjemsendelse  

 indkaldes til resterende tjeneste, gives en sådan supplerende uddannelse, at  

 de kan mobiliseringsplaceres.
 Bindingsperiode.
§ 9.  Tidsbestemte kontrakter, jf.§ 2, stk.1.b. og c.,  

 samt tidsubestemte kontrakter, der er indgået med en indledende  

 bindingsperiode, jf. § 2, stk.2, er for tiden fra prøvetidens udløb og indtil  

 bindingsperiodens ophør uopsigelig, bortset fra tilfælde, a. hvor der foreligger helbredsbetinget utjenstdygtighed hos den ansatte,  

 jf. § 8, stk.1 og 2, b. hvor der foreligger misligholdelse af kontraktforholdet fra modpartens  

 side, herunder tilfælde, hvor den ansatte gør sig skyldig i handlinger, der  

 er uforenelige med den tillid, som bestridelse af den pågældendes militære  

 stilling kræver, c. hvor det under gennemførelse af en civiluddannelse, herunder  

 efg-/lærlingeuddannelse inden for kontraktperioden viser sig, at den  

 pågældende ikke er tilstrækkeligt egnet til eller aktiv i uddannelse (således  

 at der ikke kan forventes et rimeligt udbytte af uddannelsesaktiviteten  

 (beståelse af prøver m.v.)), d. hvor velfærdstruende forhold taler afgørende herfor.
Opsigelse kan i  

 disse tilfælde kun ske efter skriftlig ansøgning fra den pågældende til den  

 ansættende myndighed, e. hvor den ansatte, uden at der foreligger misligholdelse, er ude af  

 stand til på tilfredsstillende måde at bestride det anviste arbejde og ej  

 heller anses til - eventuelt efter omskoling - at kunne varetage arbejdet i  

 anden passende stilling.
 f. hvor personel med status i en funktion med tilknytning til den  

 operative afvikling af flyoperationer bliver frakendt status, og hvor der  

 ikke foreligger mulighed for at anvende vedkommende inden for andre  

 tjenesteområder.
 Stk.2.  En kontrakt, der er indgået for et i kontrakten  

 fastsat tidsrum (tidsbestemt kontrakt) er efter prøvetidens udløb uopsigelig,  

 bortset fra de i stk.1 nævnte tilfælde.
 Opsigelsesvarsler.
 § 10.  Ved opsigelse af kontraktforholdet gælder de  

 nedenfor fastsatte varsler.
 Stk.2.  Inden den ansattes møde ved forsvaret kan  

 opsigelse af kontrakten fra begge sider ske uden varsel.
 Stk.3.  Inden for prøvetiden gælder fra begge sider et  

 opsigelsesvarsel på 14 dage, der senest skal være modtageren i hænde 14 dage  

 før udløbet af prøvetiden.
Stk.4.  Derefter gælder fra begge sider et  

 opsigelsesvarsel på 3 måneder til udgangen af en måned.
Ved opsigelse fra  

 myndighedens side forhøjes opsigelsesvarslet med 1 måned for hver 3.  

 ansættelsesår efter konstabelelevtidens ophør, dog højst til 6 måneder.
Ved  

 opsigelse på grund af tilskadekomst i tjenesten gives et varsel på 6 måneder.
 Stk.5.  Ved kontraktopsigelse som følge af arbejdsmangel  

 eller sygdom samt i de ved § 9.e. nævnte tilfælde kan ovennævnte  

 opsigelsesvarsler forhøjes med en længde, der svarer til det antal  

 civiluddannelsesuger, den pågældende på opsigelsestidspunktet har optjent,  

 men endnu ikke afviklet.
Stk.6.  I tilfælde af grov misligholdelse af  

 kontraktforholdet fra modpartens side kan kontrakten opsiges med øjeblikkelig  

 virkning.
Endvidere kan den ansættende myndighed opsige kontrakten uden  

 varsel, såfremt den ansatte gør sig skyldig i handlinger i eller uden for  

 tjenesten, der er uforenelige med den tillid, som bestridelsen af den  

 pågældendes militære stilling kræver.
Sygdom § 11.  Har den ansatte inden for de første 2  

 ansættelsesår (incl. elevtiden) været fraværende fra tjenesten på grund af  

 sygdom i ialt 120 dage inden for et tidsum af 12 på hinanden følgende  

 måneder, kan kontrakten - såfremt sygdommen ikke er en følge af tilskadekomst  

 i tjenesten - opsiges af myndigheden med 1 måneds varsel til udgangen af en  

 måned, jf. dog § 10, stk.5.
 Suspension.
 § 12.  Stampersonel kan suspenderes eller midlertidigt  

 overføres til andet arbejde, når den pågældende har pådraget sig begrundet  

 mistanke om et forhold, der fratager den pågældende den tillid, som  

 bestridelsen af stillingen kræver, eller som i øvrigt gør det betænkeligt, at  

 vedkommende fortsat udfører sit hidtidige arbejde.
Stk.2.  Under suspensionen oppebæres 2/3 af løn,  

 militærtillæg, eventuel midlertidig højere aflønning, natpenge og søn- og  

 helligdagsbetaling m.v.
Reduktionen af lønnen sker fra suspensionsdagen, dog  

 således at tilbagebetaling af allerede forfalden løn ikke finder sted, for så  

 vidt den pågældende ikke genindtræder i tjenesten.
Ophæves suspensionen  

 derimod, uden at afskedigelse finder sted, foretages der den 1. i den efter  

 ophævelsen påfølgende måned en endelig regulering af lønnen i forhold til  

 suspensionsperiodens varighed.
 Stk.3.  De nærmere retningslinier for suspension  

 fastsættes af Forsvarskommandoen efter forhandling med Centralforeningen for  

 Stampersonel (CS)/Hærens Konstabel- og Korporalforening (HKKF).
 Opsigelse med forkortet varsel.
§ 13.  Når særlige forhold taler for det, kan  

 kontrakten efter den ansattes ansøgning og efter den ansættende myndigheds  

 bestemmelse bringes til ophør uden varsel eller med forkortet varsel.
Såfremt  

 den ansatte er omfattet af en tjenestepligt, kan kontrakten kun opsiges med  

 Forsvarskommandoens bemyndigelse.
 Stk.2.  I forbindelse med ansøgningen om  

 kontraktforholdets ophør underskriver den ansatte en erklæring om, at den  

 pågældende er bekendt med konsekvenserne ved en opsigelse af  

 kontraktforholdet uden normalt opsigelsesvarsel, jf. bilag 4.
 Midlertidig kontraktophævelse.
§ 14.  Personel, der har indgået kontrakt om  

 langtidstjeneste, kan efter ansøgning til den ansættende myndighed få  

 kontrakten ophævet for en periode af mindst 1 måned og højst 12 måneder.  

 Ansøgninger om midlertidig kontraktophævelse udover 12 måneder fremsendes  

 gennem den ansættende myndighed til Forsvarsministeriet.
Det er en  

 forudsætning for ansøgningens imødekommelse, at der ikke påhviler den  

 pågældende tjenestepligt.
Inden for de 2 første år, efter at der er indgået  

 kontrakt om langtidstjeneste, vil der normalt ikke kunne ske midlertidig  

 kontraktophævelse.
 Tjenestefrihed.
 § 15.  Ekstraordinær tjenestefrihed med løn kan gives  

 efter bestemmelserne i Kundgørelse for Forsvaret B.10-1986, stk.2.  

 Tjenestefrihed uden løn kan efter Forsvarskommandoens nærmere bestemmelser  

 gives til stampersonel samt til kontraktansatte officerer med pilotuddannelse  

 for deltagelse i arbejdsmarkedsuddannelser.
 Stk.2.  Langtidsansat stampersonel (45 år), der har et  

 behov for at uddanne sig med henblik på at opnå anden beskæftigelse ved  

 tjenesteperiodens udløb, kan, når de tjenstlige forhold ikke taler imod,  

 gives tjenestefrihed uden løn for en kortere periode end 1 måned.
 Stk.3.  Personel, ansat på tidsubestemt kontrakt, der  

 før bindingsperiodens udløb opsiger kontraktforholdet til ophør efter 33  

 måneders tjeneste, kan fra den 24.måned, når de tjenstlige forhold ikke taler  

 imod, gives tjenestefrihed uden løn af kortere varighed, dog maksimalt  

 tilsammen 5 uger, med henblik på gennemgang af en arbejdsmarkedsuddannelse.
 Særlige opsigelsesforhold.
 § 16.  Såfremt kontraktforholdet afbrydes af en den  

 pågældende tilregnelig årsag på et tidspunkt, hvor den ansatte har modtaget  

 mere civiluddannelse end svarende til indtjent civiluddannelsesnorm, er den  

 pågældende forpligtet til at refundere et beløb, der fastsættes af  

 Forsvarskommandoen på grundlag af en samlet vurdering af længden af den  

 pågældendes gavntjeneste i forsvaret og de omkostninger til løn,  

 kursusudgifter m.v., der er afholdt af forsvaret ved gennemførelse af  

 civiluddannelsen.
 3. kapitel.
 Uddannelse og udnævnelse.
 Uddannelse.
§ 17.  Personellet benævnes konstabelelever, indtil  

 der er forrettet pligtig tjeneste og/eller tjeneste på kontrakt i en periode  

 svarende til den første samlede tjeneste for menige til pligtig tjeneste i  

 pågældende tjenestegren, værn eller korps.
Konstabelelever deler i denne  

 periode - såfremt ikke andet er fastsat - vilkår med menige til pligtig  

 tjeneste.
For flyve-/navigatørelever henvises til § 5.
 Stk.2.  Konstabelelever gennemgår efter  

 Forsvarskommandoens bestemmelse:
- en grunduddannelse samt - en funktions- og/eller specialuddannelse.
 Udnævnelse.
§ 18.  Efter konstabelelevtidens afslutning udnævnes  

 egnede konstabelelever til konstabler.
Personel, der er antaget til  

 gennemgang af en konstabelelevuddannelse eller påbegynder en funktions-  

 og/eller specialuddannelse efter gennemgang af grunduddannelse, deler dog i  

 avancementsmæssig henseende vilkår med det elevhold, med hvilket uddannelsen  

 gennemgås.
 4. kapitel.
 Tjeneste- og rådighedspligt.
 Tjenestepligt.
 § 19.  Inden optagelse på befalingsmandsskole eller  

 -kursus underskriver den pågældende en tjenestepligtserklæring, hvor han  

 forpligter sig til at forrette tjeneste i 12 måneder efter bestået  

 afgangsprøve fra skolen eller kurset.
Stk.2.  Forsvarskommandoen kan for særlige uddannelser  

 (kurser i udlandet m.v.) efter forhandling med Centralforeningen for  

 Stampersonel (CS)/Hærens Konstabel- og Korporalforening (HKKF) fastsætte  

 bestemmelser om tjenestepligt efter uddannelsens afslutning.
Der afgives  

 tjenestepligtserklæringer efter de herfor fastsatte bestemmelser.
 Stk.3.  Ved ansættelse af kvindeligt personel kan der  

 efter Forsvarskommandoens nærmere bestemmelse foretages følgende tilføjelse i  

 kontrakten under "Særlige bestemmelser":
 »Efter kontraktperiodens udløb er den ansatte dog fortsat forpligtet  

 til at forrette tjeneste i det militære forsvar ved forøgelse af forsvarets  

 styrke i tilfælde af krig eller under andre ekstraordinære forhold«  

 og/eller:
 »Efter kontraktperiodens udløb er den ansatte i fredstid forpligtet  

 til at deltage i mønstringer og efteruddannelser«.
 Stk.4.  Forsvarskommandoen kan, når velfærdstruende  

 forhold afgørende taler for det, bestemme, at den fastsatte  

 tjenestepligtsperiode kan reduceres, under forudsætning af at den pågældende  

 udreder et af Forsvarskommandoen - under hensyntagen til omkostningerne ved  

 den pågældendes uddannelse - fastsat erstatningsbeløb.
 Rådighedspligt.
 § 20.  Mellem stampersonel og de personelforvaltende  

 myndigheder kan der i et af Forsvarskommandoen fastsat omfang indgås kontrakt  

 om rådighedspligt med det formål at give en vedligeholdende og i nødvendigt  

 omfang videregående uddannelse og opøvning i de tjenestefunktioner, som den  

 enkelte skal bestride i den stilling, hvortil vedkommende er eller senere  

 påregnes designeret.
 Stk.2.  Ved indgåelse af kontrakt om begrænset  

 rådighedspligt forpligter den ansatte sig til inden for en periode på indtil  

 4 år at forrette tjeneste efter nærmere aftale med den ansættende myndighed i  

 det enkelte tilfælde.
 Stk.3.  Ved indgåelse af kontrakt om almindelig  

 rådighedspligt, for hvilken de pågældende oppebærer et fastsat  

 rådighedsvederlag, skal de pågældende forpligte sig til - efter den antagende  

 myndigheds bestemmelse - inden for en 4-års periode at forrette indtil 12  

 ugers tjeneste (rådighedstjeneste), fordelt på mindst 2 kalenderår, samt til  

 at udføre de med tjenestestillingen forbundne opgaver m.v.
 Stk.4.  Såfremt den enkelte indgår kontrakt om tjeneste  

 af over 6 måneders varighed, bringes kontrakten om rådighedspligt til ophør.
 Stk.5.  Indkaldelse til rådighedstjeneste i direkte  

 fortsættelse af pligtig tjeneste kan kun finde sted med Forsvarskommandoens  

 bemyndigelse i det enkelte tilfælde.
Stk.6.  Indgåede kontrakter om rådighedspligt kan af  

 begge parter skriftligt opsiges med et varsel på 6 måneder til ophør ved en  

 måneds udgang.
Såfremt den ansatte i forbindelse med gennemgang af en særlig  

 uddannelse har påtaget sig tjenestepligt, kan han dog tidligst bringe  

 kontraktforholdet til ophør ved tjenestepligtsperiodens udløb.
I tilfælde af  

 grov misligholdelse af kontraktforholdet fra den ene parts side, kan  

 kontraktforholdet ophæves af den anden part med øjeblikkelig virkning.  

 Endvidere kan den ansættende myndighed opsige kontrakten uden varsel, såfremt  

 den ansatte gør sig skyldig i handlinger i eller uden for tjenesten, der er  

 uforenelige med den tillid, som bestridelsen af hans militære stilling  

 kræver.
Stk.7.  Personel, der er ansat i civile stillinger -  

 herunder i forsvaret - hvori de i henhold til derom udstedt designeringsbevis  

 skal forblive ved mobilisering eller en sikringsstyrkes formering, kan ikke  

 indgå kontrakt om rådighedspligt.
Indtræder en person, der har kontrakt om  

 rådighedspligt, i en stilling af nævnte art, ophører kontrakten samtidig med  

 ansættelsen.
Kontrakt om rådighedspligt kan bibeholdes under midlertidige  

 ophold i udlandet, på Færøerne eller i Grønland af indtil sammenlagt 12  

 måneders varighed inden for rådighedspligtsperioden, når den ansatte  

 skriftligt erklærer sig indforstået med, at indkaldelse til aftjening af  

 rådighedstjeneste kan finde sted med mindst 1 måneds varsel.
Er disse  

 forudsætninger ikke til stede, bringes kontrakten til ophør fra  

 udrejsedatoen.
Såfremt forholdene taler for det, herunder at det skønnes  

 muligt for den pågældende at opfylde sine forpligtelser i henhold til stk.2  

 og 3, samt at vedkommende kan give møde ved mobilisering eller en  

 sikringsstyrkes formering, kan varigheden af det midlertidige ophold i  

 udlandet m.v. overstige 12 måneder.
 Stk.8.  Ved ansættelse til rådighedspligt anvendes den  

 som bilag 3 vedlagte kontraktformular.
 5. kapitel.
 Civiluddannelse.
 Formål.
 § 21.  Formålet med civiluddannelsesordningen er at  

 give stampersonel ansat til korttidstjeneste mulighed for at uddanne sig,  

 således at overgangen til civilt erhverv lettes, og mulighederne for fortsat  

 tjeneste i forsvaret forbedres.
 Generel civiluddannelse.
 § 22.  Generel civiluddannelse er den civiluddannelse,  

 som tilbydes stampersonel, der er ansat til korttidstjeneste, og som har  

 forrettet 33 måneders tjeneste i forsvaret.
 Stk.2.  Efter det i stk.1 angivne tidspunkt optjener den  

 pågældende adgang til at anvende een uge til civiluddannelse for hver måneds  

 ansættelse.
Stk.3.  Stampersonel, der er indkaldt specielt med  

 henblik på at forrette tjeneste ved FN-styrker i udlandet, optjener ikke  

 civiluddannelse.
Der optjenes endvidere ikke civiluddannelse under  

 ansættelsesperioder af mindre end 4 ugers varighed.
 Stk.4.  I forbindelse med ansættelse og ved opnåelse af  

 adgang til generel civiluddannelse gennemføres vejledning af den enkelte  

 ansatte med henblik på at rådgive om civiluddannelsesmuligheder.
Stk.5.  Der kan ikke ydes økonomisk kompensation for  

 ikke afviklet civiluddannelse.
Optjent, men ikke anvendt civiluddannelse  

 bortfalder ved hjemsendelse samt ved overgang til en stilling i forsvaret,  

 der ikke giver adgang til optjening af civiluddannelse.
Ved eventuel  

 genansættelse efter afsked på grund af helbredsbetingede årsager generhverves  

 den før afskeden optjente og ikke afviklede adgang til civiluddannelse.
 Særlig civiluddannelse.
§ 23.  For visse civiluddannelser, herunder bl.a.  

 efg-/lærlingeuddannelser, fastsætter Forsvarskommandoen efter forhandling med  

 Centralforeningen for Stampersonel (CS)/Hærens Konstabel- og Korporalforening  

 (HKKF) norm og omfang af civiluddannelsen og varigheden af den  

 kontrakttjeneste, der skal forrettes, for at uddannelsen kan gennemføres.
Den  

 pågældende skal for at kunne påbegynde en sådan uddannelse indgå en kontrakt  

 i overensstemmelse hermed.
Udvidet civiluddannelse § 24.  Udvidet civiluddannelse er al civiluddannelse  

 udover den generelle og særlige civiluddannelse.
 Stk.2.  Forsvarskommandoen bemyndiges til efter  

 forhandling med Centralforeningen for Stampersonel (CS)/Hærens Konstabel- og  

 Korporalforening (HKKF) at fastsætte tjenesteområder, tjenestefelter og  

 tjenestestillinger, hvor der kan ydes udvidet civiluddannelse.
Stk.3.  Aftale om udvidet civiluddannelse kan efter den  

 enkeltes ønske indgås i forbindelse med ansættelsen eller på et senere  

 tidspunkt under ansættelsen.
Af aftalen skal fremgå, hvor mange arbejdsdage  

 der skal anvendes til pågældende civiluddannelse, den aftalte tjenestepligt  

 og/eller antallet af civiluddannelsesdage, der ydes mod lønreduktion.
Den  

 nærmere aftale optages i kontrakten under »Særlige aftaler«, eller  

 som et tillæg til kontrakten.
Aftalen underskrives af begge parter.
Stk.4.  I forbindelse med afvikling af udvidet  

 civiluddannelse med lønreduktion, udgør lønnen den faste, normale månedsløn  

 for stampersonel (grundløn, stedtillæg/almindeligt tillæg, militærtillæg og  

 bonus) nedsat med 2 pct. af månedslønnen pr.dag, der anvendes til udvidet  

 civiluddannelse.
Nedsættelse med nævnte procent foretages for hver arbejdsdag  

 (normal arbejdsdag svarende til 7,8 timer med 5 dage pr.uge), der anvendes  

 til udvidet civiluddannelse i den/de periode(r),der fremgår af aftalen.  

 Nedsættelse af løn m.v. foretages ikke i de tilfælde, hvor erstatningsfrihed  

 eller andre friheder med løn anvendes til udvidet civiluddannelse.  

 Lønreduktionen kan efter aftale med den enkelte fordeles over et større antal  

 måneder, idet den fastsatte procent trækkes af den til enhver tid udbetalte  

 månedsløn.
Afvikling af civiluddannelse § 25.  Civiluddannelse afvikles inden for den periode,  

 hvor den pågældende er ansat til korttidstjeneste, idet den pågældende efter  

 nærmere af Forsvarskommandoen fastsatte bestemmelser besætter en  

 bemandingspost og omfattes af de for enheden gældende beredskabsforpligtelser  

 m.v.
Stk.2.  Civiluddannelse kan gennemføres ved deltagelse i  

 offentligt godkendte kurser og uddannelser - inden for forsvaret, - ved civile uddannelsesinstitutioner inden for landets grænser, - eller ved deltagelse i anden af Forsvarskommandoen særligt godkendt  

 uddannelse.
 Stk.3.  Civiluddannelse kan efter nærmere af  

 Forsvarskommandoen fastsatte regler afvikles forud for det tidspunkt, hvor  

 den dertil svarende civiluddannelsesnorm er optjent, mod indgåelse af aftale  

 om tjenestepligt for en ansættelsesperiode svarende hertil, jf. dog § 16.
Stk.4.  Ved deltagelse i uddannelser ved  

 uddannelsesinstitutioner m.v., hvor uddannelsesudgifterne helt eller delvis  

 skal betales af den pågældende, herunder ved særligt bekostelige kurser  

 o.lign., kan der efter forhandling mellem Forsvarskommandoen og  

 Centralforeningen for Stampersonel (CS)/Hærens Konstabel- og Korporalforening  

 (HKKF) fastsættes nærmere regler for det antal civiluddannelsesuger, der  

 afskrives som medgået til deltagelse i disse kurser.
Såfremt den pågældende  

 skriftligt erklærer sig indforstået hermed, kan overskridelse af det til  

 enhver tid af Forsvarsministeriet fastsatte ugentlige tilskudsbeløb afgøres  

 ved, at adgang til civiluddannelseuger afskrives i et omfang, der svarer til  

 overskridelsen.
Stk.5.  Igangværende civiluddannelser kan bringes til  

 ophør, såfremt den pågældende - ikke er egnet til fortsættelse af uddannelsen, - ikke er tilstrækkelig aktiv i uddannelsen til, at der kan forventes et  

 rimeligt udbytte af uddannelsesaktiviteten, - ønsker at afbryde uddannelsen.
 Forsvarskommandoen fastsætter i disse tilfælde, i hvilket omfang  

 civiluddannelse anses som forbrugt.
Stk.6.  Civiluddannelsestid kan ikke anvendes til  

 erhvervsarbejde og lignende, med mindre det indgår som obligatorisk led i den  

 aftalte civiluddannelse.
Den pågældende kan ikke samtidig med løn m.v. fra  

 forsvaret oppebære offentlig uddannelsesstøtte eller løn m.v. fra andre  

 arbejdsgivere under praktikanttjeneste og lignende.
Eventuelt vederlag for  

 udført erhvervsarbejde indbetales af arbejdsgiveren til Forsvarskommandoen  

 efter nærmere af denne fastsatte retningslinier.
 Stk.7.  Personel til tjeneste ved internationale stabe  

 m.v. i udlandet kan alene i det omfang tjenesten tillader dette afvikle  

 civiluddannelse under tjenesten i udlandet.
 Civilt kompetencegivende uddannelser.
 § 26.  For stampersonel, der er ansat til  

 korttidstjeneste, og som gennemgår en militær eller civil uddannelse, for  

 hvilken der udstedes civilt anerkendt kursusbevis/certifikat, afskrives et  

 antal civiluddannelsesuger, der svarer til længden af den tilsvarende civile,  

 kompentencegivende uddannelse.
 Flyve-/navigatørelever.
 § 27.  Personel, der ansættes med henblik på  

 gennemgang af en uddannelse til pilot/navigatør (flyve-/navigatørelever)  

 optjener ikke civiluddannelse.
 6. kapitel.
 Særlige bestemmelser.
 Beredskabsforhold.
 § 28.  Såfremt beredskabsmæssige hensyn gør det  

 påkrævet, kan bestemmelserne i denne kundgørelse fraviges efter  

 forsvarsministerens bestemmelse.
 Sygemeldinger, barselsorlov, adoptionsorlov m.v.
 § 29.  Personellet har pligt til uden for bopælen at  

 lade sig undersøge af tjenestestedets læge eller efter henvisning fra denne  

 samt til efter de i Kundgørelse for Forsvaret B.29-1973 fastsatte regler at  

 indsende sygemeldinger, lægeerklæringer m.v.
 Ved fravær fra tjenesten i forbindelse med svangerskab og fødsel følges  

 bestemmelserne i Kundgørelse for Forsvaret B.9-1978, B.20-1984 og B.4-1987.
 7. kapitel.
 Overgangs- og ikrafttrædelsesbestemmelser.
 § 30.  Aftaler om prøvetid og bindingsperiode, indgået  

 før denne kundgørelses ikrafttræden, vil uændret være gældende.
 § 31.  Som følge af lov om forsvarets personel, jf.  

 Kundgørelse for Forsvaret B.2-1987 og den til grund herfor afgivne betænkning  

 angående forsvarets fremtidige personel- og uddannelsesstruktur samt  

 personellovgivning, er grundlaget for langtidsansættelse til det 45. år efter  

 lovens ikrafttræden pr.1.januar 1983 bortfaldet.
 Stk.2.  I hæren og søværnet vil der fortsat kunne ske  

 ansættelser til det 45. år under forudsætning af, at der foreligger et  

 tjenstligt behov herfor.
 Stk.3.  Kontraktansatte officerer med pilotuddannelse  

 vil kunne langtidsansættes med en pligtig afgangsalder ved det 55. år under  

 forudsætning af, at der foreligger et tjenstligt behov herfor.
 § 32.  Uanset bestemmelserne i kundgørelsens § 9 kan  

 kontrakter for konstabelgruppen i hæren af begge parter opsiges med 3  

 måneders varsel efter bestemmelserne i § 10, stk.4. Denne bestemmelse er  

 gældende, indtil der iværksættes en ordning i hæren med tidsbestemte  

 kontrakter.
 § 33.  Bestemmelserne træder i kraft den 1.april 1987.
 § 34.  Kundgørelse for Forsvaret B.13-1985 sættes ud  

 af kraft.
6.kt.87-5621-1 P.
M.
V.
E.
B.
Ole Buch Ole Buch.
Bilag 1 til KFF B. 10-1987 KONTRAKT.
§ 1.  Mellem Særlige aftaler:
 § 2.  Den ansatte er underkastet de til enhver tid for  

 hans militære stilling gældende tjenestebestemmelser.
 § 3.  Den ansatte oppebærer lønning m.v. efter de til  

 enhver tid mellem forsvarsministeriet og vedkommende personelorganisation  

 aftalte bestemmelser.
§ 4.  Kontrakten kan af begge parter skriftligt  

 opsiges med et varsel på 6 måneder til ophør ved en måneds udgang.
Såfremt  

 den ansatte i forbindelse med gennemgang af en særlig uddannelse har påtaget  

 sig tjenestepligt, kan han dog tidligst bringe kontraktforholdet til ophør  

 ved tjenestepligtsperiodens udløb.
Stk.2.  I tilfælde af grov misligholdelse af  

 kontraktforholdet fra den ene parts side kan kontraktforholdet ophæves af den  

 anden part med øjeblikkelig virkning.
Endvidere kan den ansættende  

 myndighed,for hærens vedkommende dog efter indstilling til inspektøren for  

 hæren, opsige kontrakten uden varsel, såfremt den ansatte gør sig skyldig i  

 handlinger i eller uden for tjenesten, der er uforenelige med den tillid, som  

 bestridelsen af hans militære stilling kræver.
 Stk.3.  Kontraktforholdet ophører ved ansættelse til  

 midlertidig tjeneste af over 6 måneders varighed.
 Stk.4.  Indtræder den ansatte i en civil stilling, hvori  

 han i henhold til derom udstedt designeringsbevis skal forblive ved  

 mobilisering eller ved en sikringsstyrkes formering, ophører kontrakten  

 samtidig med ansættelsen.
Stk.5.  Kontrakt om rådighedspligt kan bibeholdes under  

 midlertidige ophold i udlandet, på Færøerne eller i Grønland af indtil  

 sammenlagt 12 måneders varighed inden for rådighedspligtsperioden, når den  

 ansatte skriftligt erklærer sig indforstået med, at indkaldelse til aftjening  

 af rådighedstjeneste kan finde sted med mindst 1 måneds varsel.
Er disse  

 forudsætninger ikke til stede, bringes kontrakten til ophør fra  

 udrejsedatoen.
Såfremt forholdene taler for det, herunder at det skønnes  

 muligt for den pågældende at opfylde sine forpligtelser i henhold til § 16,  

 stk.2, samt at vedkommende kan give møde ved mobilisering eller en  

 sikringsstyrkes formering, kan varigheden af det midlertidige ophold i  

 udlandet m.v. overstige 12 måneder.
Bilag 4 til KFF B.10-1987 ERKLÆRING ved opsigelse med forkortet varsel.
Underskreven (fulde navn) .........................................
 (personnr.) ...........
der har ansøgt om og er bevilget opsigelse med forkortet varsel, erklærer herved at være bekendt med, at et arbejdsophør på grundlag af den ansattes egne forhold kan betyde begrænsninger i muligheden for at oppebære dagpenge i henhold til lov om arbejdsformidling og arbejdsløshedsforsikring m.v.
(* 1) Har den pågældende været fuldtidsbeskæftiget anføres  

 »Fuldtid«.
Har den pågældende været deltidsbeskæftiget, anføres  

 »Deltid« samt en brøk, der angiver forholdet mellem den i perioden fastsatte  

 ugentlige arbejdstid og den i perioden gældende tjenestetidsnorm pr. uge.
 (* 2) Hertil henregnes afslutning af en »tidsbestemt« kontrakt.
