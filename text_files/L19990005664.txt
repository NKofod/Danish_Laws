Bekendtgørelse  

 af  

 luftfartsoverenskomst af 6. marts 1996  

 med Kroatien Der er den 6. marts 1996 i Oslo indgået en  

 luftfartsoverenskomst mellem Danmark og Kroatien.
 Overenskomstens ordlyd med tilhørende  

 notevekslinger er som følger:
OVERENSKOMST  

 MELLEM  

 KONGERIGET DANMARKS REGERING OG  

 REPUBLIKKEN KROATIENS REGERING  

 VEDRØRENDE LUFTTRAFIK Kongeriget Danmarks regering og Republikken Kroatiens regering, i det  

 efterfølgende omtalt som de »kontraherende parter«, som er parter i Konventionen om International Civil Luftfart og  

 Overenskomsten om International Lufttransit, som blev åbnet for  

 undertegnelse i Chicago den 7. december 1944, og som nærer ønske om at afslutte en overenskomst, i  

 overensstemmelse med den nævnte konvention, med det formål at  

 etablere regelmæssig lufttrafik mellem deres respektive territorier er kommet overens om følgende:
Artikel 1 Definitioner I denne overenskomst skal (a)	»Konvention« betyde Konventionen om International Civil Luftfart,  

 åbnet for undertegnelse den 7. december 1944, og indbefatte ethvert  

 tillæg vedtaget i henhold til denne konventions artikel 90 og enhver  

 ændring af tillæggene eller af konventionen i henhold til dennes  

 artikel 90 og 94, så vidt som disse tillæg og ændringer er  

 blevet vedtaget af begge kontraherende parter; (b)	udtrykket »luftfartsmyndigheder« betyde, for Kongeriget Danmarks  

 vedkommende, Trafikministeriet, og for Republikken Kroatiens vedkommende,  

 Ministeriet for Maritime Anliggender, Transport og Kommunikation; eller i  

 begge tilfælde enhver person eller ethvert organ, der er bemyndiget til  

 at udføre de funktioner, der for nuværende udøves af de  

 ovenfor nævnte myndigheder; (c)	udtrykket »udpeget luftfartsselskab« betyde et luftfartsselskab som  

 er blevet udpeget i overensstemmelse med denne overenskomsts artikel 3.
(d)	udtrykket »territorium«, ''lufttrafik'', »international  

 lufttrafik«, »luftfartsselskab« og »teknisk landing« have den betydning, som  

 er fastsat i konventionens artikel 2 og 96; (e)	»overenskomst« betyde denne overenskomst, dens tillæg og  

 enhver ændring heraf; (f)	udtrykket »tillæg« betyde ethvert tillæg til denne  

 overenskomst, eller overenskomsten som ændret i overensstemmelse med  

 bestemmelserne i denne overenskomsts artikel 17, stk. 2. Tillægget  

 udgør en integreret del af denne overenskomst, og alle henvisninger  

 til overenskomsten skal indbefatte henvisning til tillægget, medmindre  

 andet er bestemt; (g)	udtrykket »takst« betyde de priser, der skal betales for befordring  

 af passagerer og bagage, samt de betingelser hvorunder disse priser anvendes,  

 heri indbefattet priser og betingelser for andre serviceydelser udført  

 af luftfartsselskabet i forbindelse med lufttransport, og indbefattet  

 betaling og betingelser tilbudt agenturer, men undtaget betaling eller  

 betingelser for befordring af post; (h)	udtrykket »brugerafgift« betyde en afgift afkrævet  

 luftfartsselskaber af de kompetente myndigheder, eller tilladt afkrævet  

 af dem, for anvendelse af en lufthavn eller luftnavigationsfaciliteter  

 inklusive relaterede serviceydelser og faciliteter for fly, disses  

 besætninger, passagerer og last.
Artikel 2 Trafikrettigheder 1. Hver kontraherende part tilstår den anden kontraherende part de  

 følgende rettigheder med henblik på udførelse af  

 international lufttrafik af luftfartsselskaber udpeget af den anden  

 kontraherende part:
(a)	ret til at overflyve den anden kontraherende parts territorium uden  

 landing, (b)	ret til at foretage tekniske landinger på nævnte  

 territorium, (c)	ret til at foretage landinger på nævnte territorium  

 på de pladser, der er angivet i denne overenskomsts tillæg, med  

 det formål at optage og afsætte i international trafik  

 passagerer, fragt og post enten hver for sig eller kombineret.
 2. Intet i denne artikels stk. 1 skal anses for at give en  

 kontraherende parts luftfartsselskab ret til på den anden kontraherende  

 parts territorium at optage passagerer, fragt og post, som befordres mod  

 betaling eller vederlag, og som er bestemt for en anden plads på denne  

 kontraherende parts territorium.
 3. Hver kontraherende parts luftfartsselskaber, udover de som er udpeget i  

 henhold til denne overenskomsts artikel 3, skal også nyde de  

 rettigheder, som er beskrevet i denne artikels stk. 1 (a) og (b).
Artikel 3 Udpegning af luftfartsselskaber 1. Hver kontraherende part skal have ret til skriftligt overfor den anden  

 kontraherende part at udpege et eller flere luftfartsselskaber til at drive  

 lufttrafik på de angivne ruter og til at tilbagekalde eller ændre  

 en sådan udpegning.
 2. Ved modtagelse af en sådan udpegning skal den anden kontraherende  

 part, under forbehold af denne artikels stk. 3 og 4 uden ophold give et  

 udpeget luftfartsselskab den behørige driftstilladelse.
 3. En kontraherende parts luftfartsmyndigheder kan pålægge et  

 af den anden kontraherende part udpeget luftfartsselskab at godtgøre  

 overfor dem, at det er i stand til at opfylde de vilkår, som  

 foreskrives i henhold til de love og bestemmelser som normalt og med  

 rimelighed anvendes af sådanne myndigheder på driften af  

 international lufttrafik i overensstemmelse med bestemmelserne i  

 konventionen.
 4. Hver kontraherende part skal være berettiget til at nægte  

 at give den driftstilladelse, som omtales i denne artikels stk. 2, eller  

 til at opstille sådanne betingelser, som den måtte anse for  

 påkrævet for et udpeget luftfartsselskabs udøvelse af de  

 rettigheder, der er angivet i artikel 2, i ethvert tilfælde, hvor den  

 ikke finder det godtgjort, at effektiv kontrol med luftfartsselskabet beror  

 på den anden kontraherende parts territorium, og at luftfartsselskabet  

 er selskabsregistreret og har sit primære forretningssted på det  

 nævnte territorium.
 5. Når et luftfartsselskab er blevet således udpeget og  

 bemyndiget, kan det påbegynde driften af lufttrafik på de  

 specificerede ruter, forudsat at luftfartsselskabet opfylder alle denne  

 overenskomsts gældende bestemmelser.
Artikel 4 Tilbagekaldelse, suspension, samt  

 pålæggelse af betingelser 1. Hver kontraherende part skal være berettiget til at tilbageholde  

 eller tilbagekalde en driftstilladelse eller til at suspendere  

 udøvelsen af rettighederne specificeret i denne overenskomsts artikel  

 2 for et luftfartsselskab, som er udpeget af den anden kontraherende part,  

 eller til at foreskrive sådanne betingelser, som den måtte anse  

 for påkrævet for udøvelsen af disse rettigheder:
a)	i ethvert tilfælde hvor den ikke finder det godtgjort, at  

 effektiv kontrol med det pågældende luftfartsselskab beror  

 på den anden kontraherende parts territorium, og at luftfartsselskabet  

 er selskabsregistreret og har sit primære forretningssted på det  

 nævnte territorium; b)	i det tilfælde hvor det pågældende  

 luftfartsselskab undlader at efterkomme love og bestemmelser hos den  

 kontraherende part, der tilstår disse rettigheder, eller c)	i det tilfælde hvor det pågældende  

 luftfartsselskab på anden måde undlader at drive virksomheden i  

 overensstemmelse med de i henhold til denne overenskomst foreskrevne  

 vilkår.
2. Medmindre øjeblikkelig tilbagekaldelse eller suspension af den  

 driftstilladelse, som er omhandlet i denne artikels stk. 1, eller  

 påførelse af de betingelser, som deri er nævnt, er  

 nødvendig for at forebygge yderligere overtrædelser af love og  

 bestemmelser, skal sådan ret kun udøves efter konsultationer med  

 den anden kontraherende part.
I sådant tilfælde skal  

 konsultationer holdes indenfor tredive (3o) dage fra den dag, hvor den anden  

 kontraherende part modtager skriftlig anmodning derom.
Artikel 5 Benyttelse af lufthavne og faciliteter 1. En kontraherende part må ikke påligne et af den anden  

 kontraherende part udpeget luftfartsselskab højere brugerafgifter end  

 dem, som pålignes dens egne luftfartsselskaber, som udfører  

 drift mellem de kontraherende parters territorier.
 Enhver afgift for luftnavigationsfacilteter, som pålignes  

 international trafik udført af et luftfartsselskab, som har licens i  

 en af de kontraherende parter, skal stå i rimelig relation til  

 omkostningen for en service,som er blevet ydet til det pågældende  

 luftfartsselskab, og opkræves i overensstemmelse med de relevante  

 retningslinier udstedt af Organisationen for International Civil Luftfart  

 (ICAO).
 2. Ved udførelse af driften af den aftalte trafik, skal de samme  

 ensartede vilkår være gældende for begge kontraherende  

 parters luftfartsselskabers anvendelse af lufthavne, såvel som alle  

 andre faciliteter under deres kontrol.
3. Hver kontraherende part skal opmuntre til konsultationer  

 vedrørende brugerafgifter mellem dens kompetente opkrævende  

 myndigheder og de luftfartsselskaber, som benytter de serviceydelser og  

 faciliteter, som er tilvejebragt af disse opkrævende myndigheder, hvor  

 det er praktisk muligt gennem disse luftfartsselskabers repræsenterende  

 organisationer.
Rimeligt varsel om nogen forslag til ændringer i  

 sådanne afgifter bør gives til sådanne brugere, for at de  

 kan udtrykke deres mening derom, før ændringerne træder i  

 kraft.
Hver kontraherende part skal desuden opmuntre dens kompetente  

 opkrævende myndigheder og sådanne brugere til at udveksle  

 passende information vedrørende sådanne afgifter.
Artikel 6 Toldafgifter 1. Luftfartøjer, der benyttes i international lufttrafik af et af  

 en af de kontraherende parter udpeget luftfartsselskab, såvel som deres  

 almindelige udstyr, beholdninger af brændstof og smøreolie og  

 luftfartøjsforråd (herunder levnedsmidler, drikkevarer og tobak)  

 om bord i sådanne luftfartøjer, skal være fritaget for  

 samtlige toldafgifter, undersøgelsesgebyrer og andre afgifter eller  

 skatter, ved ankomsten til den anden kontraherende parts territorium,  

 forudsat at sådant udstyr og sådanne forsyninger forbliver om  

 bord i luftfartøjet, indtil de genudføres.
 2. Med undtagelse af afgifter baseret på ydet tjeneste, er det  

 følgende også fritaget for de skatter, gebyrer og afgifter, som  

 er refereret til i denne artikels stk. 1:
a)	luftfartøjsforråd, indført til eller leveret  

 på en kontraherende parts territorium, indenfor rimeligheds  

 grænser, til brug om bord på et afrejsende luftfartøj der  

 benyttes i international lufttrafik af et af den anden kontraherende part  

 udpeget luftfartsselskab; b)	reservedele, herunder motorer, indført på en  

 kontraherende parts territorium til vedligeholdelse eller reparation af  

 luftfartøjer som benyttes i international lufttrafik af et af den  

 anden kontraherende part udpeget luftfartsselskab; samt c)	brændstof, smøreolier og tekniske forråd  

 indført til eller leveret på en kontraherende parts territorium  

 til brug om bord på et luftfartøj benyttet i international  

 lufttrafik af et af den anden kontraherende part udpeget luftfartsselskab,  

 selv når disse forsyninger er beregnet til brug på den del af  

 rejsen, som udføres over territoriet tilhørende den  

 kontraherende part, hvor disse tages ombord.
 3. Udstyr og forråd angivet i denne artikels stk. 1 og 2 kan  

 forlanges opbevaret under opsyn eller kontrol af de relevante  

 myndigheder.
 4. Fritagelserne i medfør af denne artikels bestemmelser skal  

 også finde anvendelse i situationer, hvor et af en kontraherende part  

 udpeget luftfartsselskab har indgået ordninger med et andet  

 luftfartsselskab om lån eller overførsel på den anden  

 kontraherende parts territorium, af de ting som er specificeret i denne  

 artikels stk. 1 og 2, forudsat at sådanne andre luftfartsselskaber  

 på samme vis nyder sådanne fritagelser fra den anden  

 kontraherende part.
Artikel 7 Opbevaring af luftfartøjsudstyr og  

 forsyninger Det sædvanlige luftfartøjsudstyr, såvel som de  

 materialer og forsyninger, der beholdes om bord på luftfartøjer  

 fra en kontraherende part, må kun udlosses på den anden  

 kontraherende parts territorium efter tilladelse fra dette territoriums  

 toldmyndigheder.
I så fald kan de undergives nævnte myndigheders  

 opsyn, indtil de genudføres eller på anden måde  

 afhændes i overensstemmelse med toldbestemmelserne.
Artikel 8 Forskrifter for klarering ved indrejse 1. Passagerer, baggage og fragt i transit via en kontraherende parts  

 territorium skal kun underkastes en meget simpel told og indrejsekontrol.  

 Bagage og fragt i direkte transit skal være fritaget for toldafgifter  

 og andre lignende skatter.
 2. En kontraherende parts love og forskrifter vedrørende indrejse,  

 ophold på og afrejse fra dens territorium vedrørende  

 luftfartøjer anvendt i international flyvning, eller vedrørende  

 driften og flyvningen af sådanne luftfartøjer, mens de er  

 indenfor dens territorium, skal finde anvendelse på begge kontraherende  

 parters luftfartøjer uden forskel hvad angår nationalitet, og  

 skal efterkommes af sådanne luftfartøjer ved indrejse på,  

 afrejse fra, og under ophold på den kontraherende parts  

 territorium.
 3. En kontraherende parts love og forskrifter vedrørende indrejse,  

 klarering, transit, immigration, pas, told og karantæne skal opfyldes  

 af den anden kontraherende parts udpegede luftfartsselskaber, og af, eller  

 på vegne af, disses besætninger, passagerer, fragt og post, ved  

 transit af, indrejse på, afrejse fra, og under ophold på den  

 kontraherende parts territorium.
Artikel 9 Bestemmelser vedrørende kapacitet 1. Der skal være rimelig og lige mulighed for begge kontraherende  

 parters luftfartsselskaber til at drive lufttrafik på enhver rute  

 specificeret i denne overenskomsts tillæg.
 2. I driften af lufttrafik på ruterne, som er specificeret i denne  

 overenskomsts tillæg, skal hver kontraherende parts udpegede  

 luftfartsselskaber tage hensyn til de interesser, som den anden kontraherende  

 parts udpegede luftfartsselskaber har, således at den lufttrafik, som  

 sidstnævnte luftfartsselskaber driver, ikke påvirkes på en  

 utilbørlig måde.
 3. Den lufttrafik, som udføres af et udpeget luftfartsselskab, skal  

 bibeholde som sit primære formål tilvejebringelsen af kapacitet,  

 som er tilstrækkelig til at opfylde de nuværende og med  

 rimelighed forventede behov for befordring af passagerer, post og fragt, som  

 kommer fra, eller har som bestemmelsessted territoriet tilhørende den  

 kontraherende part, som har udpeget luftfartsselskabet.
Artikel 10 Udveksling af statistisk materiale Hver af de kontraherende parters luftfartsmyndigheder skal på  

 anmodning tilstå den anden kontraherende parts luftfartsmyndigheder  

 sådant periodisk eller andet statistisk materiale, som med rimelighed  

 kan forlanges, med henblik på at gennemgå udviklinger på  

 markedet.
Sådant materiale skal indeholde al den information, som  

 kræves for at fastslå den trafikmængde, som befordres af  

 luftfartsselskaberne i den aftalte trafik.
Artikel 11 Takster 1. Takster skal være fastsat på rimelige niveauer under  

 behørig hensyntagen til alle relevante forhold, herunder  

 driftsomkostninger, rimelig afkast på investering, trafikkens  

 karakteristika, brugernes interesser og andre luftfartsselskabers  

 takster.
 2. Ingen af de kontraherende parters luftfartsmyndigheder vil kræve,  

 at deres udpegede luftfartsselskaber konsulterer andre luftfartsselskaber,  

 før de fremlægger takster til godkendelse, og de vil heller ikke  

 hindre sådanne konsultationer.
3. Enhver takst, fremlagt i overensstemmelse med denne artikels  

 bestemmelser, kan til enhver tid godkendes af den kontraherende parts  

 luftfartsmyndigheder, hvis territorium taksten skal finde anvendelse fra  

 (country of origin princippet). Sådan fremlæggelse skal  

 være modtaget af luftfartsmyndighederne mindst fjorten (14) dage  

 før tekstens foreslåede ikrafttrædelsesdato.
Denne  

 tidsgrænse kan forkortes, under forudsætning af de nævnte  

 myndigheders samtykke.
4. Det kræves af udpegede luftfartsselskaber, at de fremlægger  

 en foreslået takst for transport mellem de kontraherende parters  

 territorier hos den kontraherende parts luftfartsmyndigheder, udfra hvis  

 territorium taksten skal finde anvendelse i en sådan form, som disse  

 luftfartsmyndigheder måtte kræve.
Når et af en  

 kontraherende part udpeget luftfartsselskab har fremlagt en takst hos den  

 anden kontraherende parts luftfartsmyndigheder, udfra hvis territorium  

 taksten skal finde anvendelse, vil den pågældende takst blive  

 behandlet som værende godkendt, medmindre den sidstnævnte  

 kontraherende parts luftfartsmyndigheder, indenfor fjorten (14) dage fra  

 modtagelse af fremlæggelsen, har fremsendt skriftlig meddelelse om  

 misbilligelse af den foreslåede takst til den førstnævnte  

 kontraherende parts luftfartsmyndigheder.
5. Ved godkendelse af en takst kan en kontraherende parts  

 luftfartsmyndigheder knytte til deres godkendelse sådanne  

 udløbsdatoer, som de måtte finde passende.
I tilfælde hvor  

 en takst har en udløbsdato, skal den forblive i kraft indtil  

 udløbsdatoen, medmindre den trækkes tilbage af det  

 pågældende luftfartsselskab eller luftfartsselskaber, eller  

 medmindre en erstattende takst bliver forelagt og godkendt forud for  

 udløbsdatoen.
6. De udpegede luftfartsselskaber har ret til at matche med ethvert  

 luftfartsselskabs godkendte takst, som anvendes for rejse mellem de samme  

 pladser på ruter mellem de kontraherende parters territorier.
En  

 matchende takst i overensstemmelse med dette stk. skal fremlægges  

 til orientering ikke senere end dens dato for ikrafttrædelsen, hos den  

 kontraherende parts luftfartsmyndigheder, udfra hvis territorium taksten skal  

 finde anvendelse.
 7. De luftfartsmyndigheder, på hvis territorium taksten skal finde  

 anvendelse, kan, med henblik udelukkende på orientering kræve  

 fremlæggelse af foreslåede takster på en sådan vis,  

 som disse luftfartsmyndigheder måtte kræve.
8. Hver kontraherende parts luftfartsmyndigheder kan til enhver tid anmode  

 om konsultationer med den anden kontraherende parts luftfartsmyndigheder  

 vedrørende anvendelsen af denne artikels bestemmelser.
Sådanne  

 konsultationer skal afholdes indenfor tredive (30) dage fra modtagelse af  

 anmodningen.
Artikel 12 Overførsel af indtjening Hvert udpeget luftfartsselskab har ret til på anmodning at omveksle  

 og overføre driftsoverskud til sit hjemland, omveksling og  

 overførsel er tilladt uden restriktioner i overensstemmelse med  

 national lovgivning og gældende valutabestemmelser, til den valutakurs,  

 som er gældende på det tidspunkt, sådanne indtægter  

 fremlægges til omveksling og overførsel, og er ikke underlagt  

 nogen afgifter udover dem, som normalt opkræves af banker for  

 udførelse af sådan omveksling og overførsel.
Artikel 13 Luftfartsselskabernes repræsentation 1. Hver kontraherende part tilstår den anden  

 kontraherende parts udpegede luftfartsselskab på grundlag af ensidighed  

 ret til på sit territorium at opretholde deres repræsentanter,  

 indbefattet sådant kontor, administrativt, forretningsmæssigt og  

 teknisk personale, der måtte være fornødent til at opfylde  

 det pågældende udpegede luftfartsselskabs behov.
2. En kontraherende parts udpegede luftfartsselskaber har ret til at  

 foretage salg af luftbefordring på den anden kontraherende parts  

 territorium enten direkte eller gennem agenter.
En kontraherende part  

 må ikke begrænse et af den anden kontraherende part udpegede  

 luftfartsselskabers ret til at sælge, og nogen person til at  

 købe, sådan befordring i den lokale eller nogen anden frit  

 vekselbar valuta.
Ejheller skal de kontraherende parter begrænse de  

 udpegede luftfartsselskabers ret til at betale dets lokalt  

 påløbne udgifter i den lokale eller nogen anden frit vekselbar  

 valuta.
Artikel 14 Godkendelse af fartplaner 1. De af en kontraherende part udpegede luftfartsselskaber skal  

 forelægge deres trafikprogram til den anden kontraherende parts  

 luftfartsmyndigheders godkendelse mindst femogfyrre (45) dage forud for  

 påbegyndelsen af driften.
Programmet skal især indeholde  

 tidstabellerne, trafikfrekvensen og de typer luftfartøjer, der vil  

 blive anvendt.
 2. Enhver ændring foretaget i et godkendt trafikprogram på et  

 senere tidspunkt skal også forelægges til godkendelse.
Artikel 15 Luftfartssikkerhed 1. Hver af de kontraherende parter bekræfter, at deres forpligtelse  

 overfor den anden kontraherende part til at beskytte den civile luftfarts  

 sikkerhed mod ulovlig forstyrrelse, udgør en integreret del af denne  

 overenskomst.
Hver kontraherende part skal især handle i  

 overensstemmelse med luftfartssikkerhedsbestemmelserne i »Konventionen  

 angående Lovovertrædelser og visse andre Handlinger begået  

 ombord i Luftfartøjer«, undertegnet i Tokyo den 14. september 1963,  

 »Konventionen om Bekæmpelse af Ulovlig Bemægtigelse af  

 Luftfartøjer«, undertegnet i Haag den 16. december 1970, og  

 »Konventionen til Bekæmpelse af Ulovlige Handlinger mod den Civile  

 Luftfarts Sikkerhed«, undertegnet i Montreal den 23. september 1971, samt  

 »Protokol om Bekæmpelse af Ulovlige Voldshandlinger i Lufthavne som  

 betjener International Civil Lufttrafik, supplerende Konventionen om  

 Bekæmpelse af Ulovlig Bemægtigelse af Luftfartøjer,  

 udfærdiget i Montreal den 23. september 1971«, undertegnet i Montreal  

 den 24. februar 1988.
 2. De kontraherende parter skal efter anmodning tilstå hinanden al  

 nødvendig bistand for at hindre ulovlig bemægtigelse af civile  

 luftfartøjer og andre ulovlige handlinger rettet mod sådanne  

 luftfartøjers sikkerhed, disses passagerer og besætning,  

 lufthavne og luftnavigationsanlæg, og enhver anden trussel mod den  

 civile luftfarts sikkerhed.
 3. De kontraherende parter skal, i deres gensidige relationer, handle i  

 overensstemmelse med de gældende bestemmelser om luftfartssikkerhed,  

 som er fastsat af den Internationale Civile Luftfartsorganisation, og som er  

 indføjet som tillæg til »Konventionen om International Civil  

 Luftfart«, som blev åbnet for undertegnelse i Chicago den 7. december  

 1944. Hver kontraherende part skal forlange, at de som driver  

 luftfartsvirksomhed med luftfartøjer registreret af  

 pågældende kontraherende part, eller de som driver lufttransport  

 med luftfartøjer, og som har deres primære forretningssted eller  

 fast bopæl på partens territorium, og de som driver lufthavne  

 på dens territorium, handler i overensstemmelse med sådanne  

 bestemmelser om luftfartssikkerhed.
4. Hver kontraherende part anerkender, at luftfartsoperatører kan  

 blive pålagt at overholde de luftfartssikkerhedsbestemmelser, som  

 omhandles i denne artikels stk. 3, som er fastlagt af den anden  

 kontraherende part for indflyvning på, udflyvning fra, eller inden for  

 den anden kontraherende parts territorium.
Hver kontraherende part skal  

 sikre, at der indenfor dens territorium er anvendt passende forholdsregler  

 for effektivt at beskytte luftfartøjet, og til at undersøge  

 passagerer, besætning, håndbagage, bagage, fragt, post og  

 luftfartøjsforråd forud for samt under ombordstigning eller  

 lastning.
Hver kontraherende part skal også positivt overveje enhver  

 anmodning fra den anden kontraherende part om rimelige særlige  

 sikkerhedsforanstaltninger til imødekommelse af en særskilt  

 trussel.
 5. Ved ulovlig bemægtigelse af civile luftfartøjer, eller  

 trussel herom, eller andre ulovlige handlinger rettet mod sådanne  

 luftfartøjers sikkerhed, disses passagerer og besætning,  

 lufthavne eller luftnavigationsanlæg, skal de kontraherende parter  

 bistå hinanden ved at lette udvekslingen af oplysninger og ved andre  

 passende forholdsregler med henblik på hurtig og sikker afslutning  

 på en sådan hændelse eller trussel herom.
Artikel 16 Konsultationer Hver kontraherende part kan til enhver tid anmode om konsultationer  

 vedrørende udførelse, fortolkning eller ændring af denne  

 overenskomst, eller overholdelse af overenskomsten.
Sådanne  

 konsultationer, som kan finde sted mellem luftfartsmyndigheder, skal begynde  

 indenfor en periode på tres (60) dage regnet fra den dato, da den anden  

 kontraherende part modtager en sådan skriftlig anmodning, medmindre de  

 kontraherende parter opnår enighed om noget andet.
Artikel 17 Ændringer 1. Enhver ændring af denne overenskomst, som de kontraherende parter  

 bliver enige om, skal træde i kraft, når den er godkendt i  

 overensstemmelse med begge kontraherende parters forfatningsmæssige  

 krav, og bekræftet ved udveksling af diplomatiske noter.
 2. Ændringer i denne overenskomsts tillæg kan foretages efter  

 direkte aftale mellem de kontraherende parters kompetente  

 luftfartsmyndigheder.
 3. I tilfælde af indgåelse af en multilateral konvention  

 vedrørende lufttransport, som bliver bindende for begge kontraherende  

 parter, skal den foreliggende overenskomst anses for værende  

 ændret, så den retter sig efter en sådan konventions  

 bestemmelser.
Artikel 18 Bilæggelse af tvister 1. Såfremt der mellem de kontraherende parter opstår nogen  

 tvist angående fortolkningen eller anvendelsen af denne overenskomst,  

 skal de kontraherende parter først søge at bilægge den  

 ved forhandling.
2. Dersom det ikke lykkes de kontraherende parter at bilægge tvisten  

 ved forhandling, kan de enes om at henvise tvisten til afgørelse af en  

 voldgiftsmand, eller tvisten kan, efter anmodning fra en af de kontraherende  

 parter, indbringes til afgørelse for en voldgiftsdomstol  

 bestående af tre voldgiftsmænd, hvoraf hver kontraherende part  

 udpeger en, og den tredje vælges af de to således udpegede.
Hver  

 af de kontraherende parter skal udpege en voldgiftsmand indenfor et tidsrum  

 af tres (60) dage fra den dato, hvor den ene kontraherende part ad  

 diplomatisk vej har modtaget en anmodning fra den anden part om tvistens  

 afgørelse ved en sådan voldgiftsdomstol, og den tredje  

 voldgiftsmand skal udpeges indenfor et tidsrum af yderligere tres (6o) dage.  

 Hvis en af de kontraherende parter undlader at udpege en voldgiftsmand  

 indenfor det angivne tidsrum, eller hvis den tredje voldgiftsmand ikke  

 udpeges indenfor det angivne tidsrum, kan en af de kontraherende parter  

 anmode præsidenten for Rådet i Organisationen for International  

 Civil Luftfart om at udpege en eller flere voldgiftsmænd, alt efter  

 hvad tilfældet påkræver.
I alle tilfælde skal den  

 tredje voldgiftsmand være statsborger i et tredje land og skal fungere  

 som formand for voldgiftsdomstolen og skal bestemme stedet, hvor  

 voldgiftssagen skal afholdes.
Hvis præsidenten finder, at han er  

 statsborger i en nationalstat, som ikke kan betragtes som neutral i relation  

 til tvisten, skal den længst siddende vice-præsident, som ikke  

 på dette område er diskvalificeret, foretage udnævnelsen.  

 Voldgiftsdomstolen skal nå sin afgørelse ved stemmeflerhed.
 3. Voldgiftsdomstolens udgifter skal deles ligeligt mellem de  

 kontraherende parter.
 4. De kontraherende parter forpligter sig til at efterkomme enhver  

 kendelse afsagt i medfør af denne artikels stk. 2.
 5. Hvis og så længe som en af de kontraherende parter undlader  

 at efterkomme en afgørelse under denne artikels stk. 2, kan den  

 anden kontraherende part begrænse, tilbageholde eller tilbagekalde  

 enhver rettighed eller privilegium, som den har tilstået i  

 medfør af denne overenskomst til den kontraherende part som er i  

 misligholdelse, eller til et udpeget luftfartsselskab som er i  

 misligholdelse.
Artikel 19 Registreringer Denne overenskomst og dens tillæg, og enhver senere ændring  

 heri, skal registreres i Organisationen for International Civil Luftfart.
Artikel 20 Opsigelse Hver kontraherende part kan når som helst give skriftlig meddelelse  

 til den anden kontraherende part om sit ønske om at bringe denne  

 overenskomst til ophør; sådan meddelelse skal samtidigt  

 videregives til Organisationen for International Civil Luftfart.
I så  

 fald ophører overenskomsten tolv (12) måneder efter datoen for  

 den anden kontraherende parts modtagelse af meddelelsen, medmindre opsigelsen  

 efter aftale er trukket tilbage inden udløbet af denne tidsfrist.  

 Såfremt den anden kontraherende part undlader at anerkende modtagelsen,  

 skal opsigelsen anses for modtaget fjorten (14) dage efter, at Organisationen  

 for International Civil Luftfart har modtaget meddelelsen.
Artikel 21 Ikrafttræden Denne overenskomst træder i kraft, når de kontraherende parter  

 ved udveksling af noter har underrettet hinanden om, at de  

 forfatningsmæssige krav for denne overenskomsts ikrafttræden er  

 opfyldt.
 Til bekræftelse heraf har undertegnede, som af deres  

 respektive regeringer er behørigt bemyndiget dertil, underskrevet  

 denne overenskomst.
 Udfærdiget i Oslo den 6. marts 1996, i to  

 eksemplarer på engelsk.
FOR KONGERIGET DANMARKS REGERING H.
H.
Bruun FOR REPUBLIKKEN KROATIENS REGERING Mate Granic Bilag A TILLÆG A 1. Ruter, som skal drives af det af Kongeriget Danmarks Regering udpegede  

 luftfartsselskab eller luftfartsselskaber:
Kolonne 1 Kolonne 2 Pladser i Danmark Zagreb og en anden plads i Kroatien Den yderligere plads i Kroatien vil blive udvalgt af  

 Kongeriget Danmarks luftfartsmyndigheder.
 2. Intet forhindrer en kontraherende parts udpegede luftfartsselskab i at  

 betjene andre pladser end dem, som er angivet i dette tillæg, på  

 betingelse af, at ingen kommercielle rettigheder udøves mellem disse  

 pladser og den anden kontraherende parts territorium.
 3. Der vil skulle indgås overenskomst om udøvelsen af  

 femtefrihedsrettigheder mellem de kontraherende parters kompetente  

 luftfartsmyndigheder.
Bilag B TILLÆG B 1. Ruter, som skal drives af det af Republikken Kroatiens Regering  

 udpegede luftfartsselskab eller luftfartsselskaber:
Kolonne 1 Kolonne 2 Pladser i Kroatien København samt en anden plads i Danmark Den yderligere plads i Danmark vil blive udvalgt af  

 Republikken Kroatiens luftfartsmyndigheder.
 2. Intet forhindrer en kontraherende parts udpegede luftfartsselskab i at  

 betjene andre pladser end dem, som er angivet i dette tillæg, på  

 betingelse af, at ingen kommercielle rettigheder udøves mellem disse  

 pladser og den anden kontraherende parts territorium.
 3. Der vil skulle indgås overenskomst om udøvelsen af  

 femtefrihedsrettigheder mellem de kontraherende parters kompetente  

 luftfartsmyndigheder.
Hans Excellence Hr.
Jure Kapetanovic Vicetrafikminister Republikken Kroatien Deres Excellence, Under henvisning til den i dag undertegnede overenskomst om Lufttrafik  

 mellem Kongeriget Danmarks regering og Republikken Kroatiens regering, har  

 jeg den ære at underrette Deres Excellence om, at Kongeriget Danmarks  

 regering, i overensstemmelse med overenskomstens artikel 3, udpeger Det  

 Danske Luftfartsselskab A/S (DDL) til at beflyve de ruter, som er angivet i  

 det til overenskomsten knyttede tillæg.
 I denne forbindelse har jeg den ære at bekræfte, på  

 vegne af min regering, den følgende aftale:
 1.	Uagtet bestemmelserne i overenskomstens artikel 3 og 4 kan Det  

 Danske Luftfartsselskab A/S (DDL), i samarbejde med Det Norske  

 Luftfartsselskap (DNL) og AB Aerotransport (ABA) under betegnelsen  

 Scandinavian Airlines System (SAS), beflyve de ruter, som det i medfør  

 af overenskomsten er udpeget til, med luftfartøjer, besætninger  

 og udstyr tilhørende det ene eller begge af de to luftfartsselskaber.  

 Under udførelse af driften af trafikken under betegnelsen SAS,  

 må trafikken ikke udføres af DDL som et særskilt  

 firma.
 2.	I det omfang Det Danske Luftfartsselskab A/S (DDL) benytter  

 luftfartøjer, besætninger og udstyr tilhørende de andre  

 luftfartsselskaber, som deltager i Scandinavian Airlines System (SAS), skal  

 overenskomstens bestemmelser finde anvendelse på sådanne  

 luftfartøjer, besætninger og udstyr på samme måde,  

 som hvis de var luftfartøjer, besætninger og udstyr  

 tilhørende Det Danske Luftfartsselskab A/S (DDL), og de kompetente  

 danske myndigheder og Det Danske Luftfartsselskab A/S (DDL) påtager sig  

 det fulde ansvar herfor i henhold til overenskomsten.
 Hvis Republikken Kroatiens regering accepterer disse ordninger, har jeg  

 den ære at foreslå, at dette brev og Deres Excellences svar  

 på samme bør anses som optegnelse af vore to regeringers aftale  

 om denne sag.
 Modtag, Deres Excellence, forsikringen om min mest udmærkede  

 højagtelse.
Oslo, den 6. marts 1996 H.
H.
Bruun Ambassadør Kongeriget Danmark Trafikministeriet Statens Luftfartsvæsen Luftfartsdirektøren Vedr.
Udpegning af luftfartsselskab Hr. luftfartsdirektør, Under henvisning til overenskomsten om lufttrafik (»Overenskomsten«)  

 mellem Republikken Kroatiens regering og Kongeriget Danmarks regering,  

 undertegnet i dag, har jeg den ære at meddele Dem, at Republikken  

 Kroatiens regerings Trafikministerium i overensstemmelse med overenskomstens  

 artikel 3, udpeger CROATIA AIRLINES til at beflyve de ruter, som er angivet i  

 det til overenskomsten knyttede tillæg.
 På vegne af Republikken Kroatiens regering har jeg samtidigt  

 æren af at bekræfte meddelelsen givet af Kongeriget Danmark i en  

 note af dags dato vedrørende Deres regerings tilsvarende udpegning af  

 Det Danske Luftfartsselskab A/S (DDL).
 Jeg kan desuden meddele Dem på Republikken Kroatiens regerings  

 vegne, at nærværende ministerium er rede til at acceptere den  

 aftale, som er fremsat i Deres note vedrørende udpegningen af Det  

 Danske Luftfartsselskab A/S (DDL) og anerkender norsk og svensk deltagelse i  

 Scandinavian Airlines System (SAS) som ligestillet med dansk deltagelse, med  

 henblik på at opfylde kravene om effektiv kontrol og  

 selskabsregistrering og primært forretningssted i henhold til  

 overenskomstens artikel 3.
 Modtag forsikringen om min mest udmærkede højagtelse.
Oslo, den 6. marts 1999 Vicetrafikminister Jure Kapetanovic Overenskomsten, der i medfør af artikel 21,  

 trådte foreløbigt i kraft den 6. marts 1996, trådte i  

 medfør af samme artikel endeligt i kraft den 6. november 1996.
