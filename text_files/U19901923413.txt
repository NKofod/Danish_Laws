Resume (udarbejdet af Socialministeriet) Da Den Sociale Ankestyrelse  

 som øverste administrative instans tiltrådte, at ansøgeren var berettiget til  

 ydelser efter bistandsloven, og denne afgørelse ikke var behæftet med  

 åbenbare eller grove mangler, var kommunen forpligtet til at efterkomme  

 Ankestyrelsens afgørelse. (* 1) Det Sociale Udvalg i Hanstholm Kommune (adv.
Jørgen B.
Jepsen, Århus) mod TR ( adv.
Per Walsø e.o) Biintervenient: Den Sociale Ankestyrelse (km.adv. v/adv.
Birthe Eskildsen).
 Forvaltningsret 1.3.,1.4. og 25.1.
Vestre Landsrets dom 19. december 1989 (2.afd.) (C.
Haubek, Lilholt, Olav D.
Larsen (Kst..)).
 Denne sag, der er anlagt den 16. februar 1987, er af retten i Thisted i  

 medfør af retsplejelovens dagældende § 227, stk. 1, nr. 1, 2 og 4, henvist  

 til behandling ved Vestre Landsret.
Sagsøgeren.
Trine Rasmussen, har påstået sagsøgte, Det Sociale Udvalg i  

 Hanstholm kommune, dømt til at betale 12.057 kr. med tillæg af sædvanlig  

 procesrente fra sagens anlæg, til betaling sker.
Sagsøgeren har til støtte  

 for sin påstand gjort gældende, at hun, som i 1986 boede i  

 »Frøstruplejren«, i henhold til en afgørelse truffet af Den Sociale  

 Ankestyrelsen den 3. september 1986 har krav på at få udbetalt hjælp efter  

 bistandsloven til leje af en skurvogn til beboelse og til transport af  

 skurvognen fra Aalborg til Frøstrup.
Af påstandsbeløbet, 12.057 kr., udgør  

 11.407 kr. udgift til leje af skurvognen i 11 måneder, mens transportudgiften  

 udgør 650 kr.
 Sagsøgte har påstået frifindelse.
 Den Sociale Ankestyrelse er indtrådt i sagen som biintervenient til støtte  

 for sagsøgeren.
 Om sagens nærmere omstændigheder er det for landsretten oplyst:
I januar 1986 nedbrændte i »Frøstruplejren« en skurvogn, som  

 sagsøgeren boede i.
Sagsøgeren, der i februar 1986 fødte en datter, rettede  

 den 22. marts 1986 henvendelse til Social- og Sundhedsforvaltningen i  

 Hanstholm kommune og ansøgte om hjælp efter bistandslovens § 37 til leje af  

 en skurvogn og hjælp efter bistandslovens dagældende § 40 til dækning af  

 udgiften til transport af skurvognen fra Aalborg til  

 »Frøstruplejren«.
Sagsøgte besluttede at meddele afslag på  

 ansøgningen, hvilket sagsøgeren blev underrettet om ved en skrivelse af 26.  

 marts 1986:
 Under henvisning til Deres ansøgning om hjælp til betaling af månedlig  

 leje af skurvogn på kr. 850,-, samt hjælp til betaling af regning på kr.  

 650,- for at få skurvognen flyttet til Frøstruplejren, kan det herved  

 meddeles, at sagen har været behandlet af socialudvalget på mødet den 17.  

 marts 1986.
Man besluttede her at meddele afslag på ansøgningen, idet man ikke finder  

 det hensigtsmæssigt, at De bor i en skurvogn med et nyfødt barn.
Samtidig  

 med, at man af principielle grunde ikke vil bevilge hjælp til en egentlig  

 husleje i Frøstruplejren, da der er tale om ulovlig beboelse.
 Ved henvendelse til socialforvaltningen kan De få tilbudt en egnet  

 lejlighed.
Sagsøgeren, som ikke ønskede at få anvist en lejlighed, indbragte  

 sagsøgtes afgørelse for Ankenævnet for Viborg Amt.
Amtsankenævnets afgørelse  

 blev meddelt sagsøgeren ved skrivelse af 30. maj 1986, hvoraf kopi blev  

 tilsendt sagsøgte.
I skrivelsen er det bl.a. anført:
Ankenævnet har indhentet yderligere oplysninger hos Dem samt hos lægen og  

 sundhedsplejersken.
Det sociale udvalgs udtalelse blev fremsendt til Dem den  

 28. april d.å.
 Indtil for 2 måneder siden boede De i en lånt skurvogn, hvor De ikke havde  

 en egentlig boligudgift, bortset fra el. gas og varme.
Det sociale udvalg afslog at yde hjælp under henvisning til bistandslovens  

 §§ 37 og 40, stk. 1, med den begrundelse, at det ikke var hensigtsmæssigt, at  

 De boede i en skurvogn i Frøstruplejren med et spædbarn.
Endvidere ønskede  

 udvalget af principielle grunde ikke at yde egentlig husleje, fordi beboelse  

 i Frøstruplejren var ulovlig.
Det sociale udvalg meddelte Dem samtidig, at De  

 kunne få tilbudt en egnet lejlighed.
Af Deres tidligere sag i ankenævnet fremgår, at De har modtaget  

 bistandshjælp i en årrække.
De modtog bistandshjælp med 2.298 kr. i underhold  

 pr. måned samt faste udgifter, el 100 kr., brænde 200 kr. og gas 100 kr.  

 månedlig.
Af bistandslovens § 37, stk. 2, fremgår, at som hjælp til underhold kan i  

 almindelighed højst udbetales et månedligt beløb på 2.298 kr. til enlige  

 (april-takst 1986). Dertil kommer et tillæg for hvert barn svarende til det  

 særlige børnetilskud efter § 4, stk. 3, i lov om børnetilskud og andre  

 familieydelser.
Ved hjælpens udmåling må der i øvrigt dels tages hensyn til  

 sådanne faste udgifter, som i betragtning af de hidtidige levevilkår skønnes  

 rimelige, dels lægges vægt på de fremtidige levevilkår, der kan blive en  

 følge af den ændring, der er sket i pågældendes eller familiens situation.
 Af Socialministeriets cirkulære af 20. december 1982 om kontanthjælp efter  

 bistandsloven fremgår det af pkt. 10, at som faste udgifter dækkes først og  

 fremmest udgifter til bolig.
 Af bistandslovens § 40 fremgår, at under de forhold, der er nævnt i § 37,  

 kan der ydes hjælp til dækning af rimeligt begrundede enkeltudgifter, såfremt  

 pågældendes egen afholdelse af disse udgifter i afgørende grad vil  

 vanskeliggøre pågældendes og familiens økonomiske muligheder for fremtidigt  

 at klare sig selv.
 Bestemmelsen er nærmere uddybet i Socialministeriets cirkulære af 20.  

 december 1982 om kontanthjælp i pkt. 21-24.
 Ankenævnet har behandlet Deres klage i sit møde den 27. maj 1986 og  

 truffet følgende afgørelse:
»Ankenævnet pålægger det sociale udvalg at yde hjælp til  

 boligudgifter for tiden 850 kr. månedlig i henhold til bistandslovens § 37,  

 stk. 2, og Socialministeriets cirkulære om kontanthjælp af 20. december 1982,  

 pkt. 10. Endvidere finder ankenævnet, at betingelsen for at yde hjælp til  

 flytning af skurvogn beregnet til bolig er til stede, jf. bistandslovens §  

 40, stk. 1. Ankenævnet har lagt vægt på, at der er tale om boligudgifter.  

 Ankenævnet finder, at den boligform - en skurvogn - De har valgt til Dem og  

 Deres spæde barn, afviger fra en normal boligstandard.
Da skurvognen  

 imidlertid efter det oplyste opfylder visse minimumskrav og det særligt er  

 oplyst, at Deres datter trives udmærket, finder ankenævnet ikke grundlag for  

 i henhold til bistandslovens bestemmelser at afslå at yde Dem hjælp til  

 dækning af boligudgifterne.« Amtsankenævnets afgørelse blev ikke efterkommet af sagsøgte, hvorfor  

 amtsankenævnet den 6. juni 1986 skrev således til Tilsynsrådet for Viborg  

 Amt:
 Hermed fremsendes ankenævnets sagsakter, -----, idet Trine Rasmussen har  

 bedt om, at sagen indbringes for tilsynsrådet, da det sociale udvalg i  

 Hanstholm har nægtet at efterkomme ankenævnets afgørelse.
 Den 10. juni 1986 indbragte sagsøgte amtsankenævnets afgørelse for Den  

 Sociale Ankestyrelse, der besluttede at optage sagen til behandling.
Tilsynsrådet for Viborg Amt behandlede spørgsmålet om gennemtvingelse af  

 amtsankenævnets afgørelse på møder den 14. og 25. august 1986. På mødet den  

 25. august begærede et medlem af rådet sagen indbragt til afgørelse af  

 Indenrigsministeriet.
Det er i tilsynsrådets skrivelse af 26. august 1986 til  

 Indenrigsministeriet bl.a. anført:
 Spørgsmålet om gennemtvingelse af amtsankenævnets afgørelse af 27. maj  

 1986 har på ny været behandlet på tilsynsrådets møde den 25. august 1986.
Et flertal på 3 af tilsynsrådets medlemmer var enige om, at det under de  

 foreliggende omstændigheder er nødvendigt at pålægge de medlemmer af  

 Hanstholm kommunalbestyrelse, der er ansvarlige for, at amtsankenævnets  

 ovenfor nævnte afgørelse ikke efterkommes, tvangsbøder i medfør af § 61, stk.  

 2, i den kommunale styrelseslov.
Et mindretal på 1 medlem begærede med  

 henvisning til § 50, stk. 2, 3. pkt., i den kommunale styrelseslov sagen  

 henskudt til indenrigsministerens afgørelse. 1 medlem af tilsynsrådet var  

 fraværende.
Den Sociale Ankestyrelse tiltrådte den 3. september 1986 amtsankenævnets  

 afgørelse.
Ankestyrelsens afgørelse er sålydende:
 »Ankestyrelsen finder ikke, at der er grundlag for at afvise at yde  

 hjælp efter bistandsloven til de omhandlede boligudgifter, uanset at  

 opstillingen af skurvognen er i strid med bestemmelserne i loven om by- og  

 landzoner.
Ankestyrelsen har herved lagt vægt på, at de ulovlige boliger i Frøstruplejren har bestået i en årrække, uden at der er gennemført  

 tilstrækkelige foranstaltninger til at bringe de ulovlige forhold til ophør.
 Ankestyrelsen finder endvidere under hensyn til de foreliggende  

 oplysninger om boligens standard og om størrelsen af lejen for boligen, at  

 udgifterne til flytning og leje af skurvognen må anses for rimelige  

 boligudgifter.
 Ankestyrelsen finder herefter, at der bør ydes hjælp efter bistandsloven  

 til dækning af disse udgifter.
Ankestyrelsen tiltræder således amtsankenævnets afgørelse af 30. maj  

 1986.« Ved skrivelse af 17. september 1986 meddelte sagsøgte Den Sociale  

 Ankestyrelse, at sagsøgte på et møde den 15. september 1986 havde besluttet  

 ikke at efterkomme ankestyrelsens afgørelse.
Ved skrivelse af 18. november 1986 til Hanstholm kommunalbestyrelse  

 meddelte Indenrigsministeriet, at ministeriet ikke fandt »tilstrækkeligt  

 grundlag for at anvende sanktioner over for Hanstholm kommunalbestyrelse til  

 gennemtvingelse af ankestyrelsens afgørelse«.
I skrivelsen hedder det om  

 Indenrigsministeriets stillingtagen til sagen:
 »De centrale regler om den kommunale tilsynsmyndigheds anvendelse af  

 sanktioner over for kommunalbestyrelser er fastsat i den kommunale  

 styrelseslovs § 61, stk. 2 og 2. Ifølge disse bestemmelser kan  

 tilsynsmyndigheden sætte en kommunalbestyrelsesbeslutning ud af kraft, hvis  

 den strider imod lovgivningen, og tilsynsmyndigheden kan pålægge  

 kommunalbestyrelsesmedlemmer tvangsbøder i tilfælde, hvor kommunalbestyrelsen  

 undlader at udføre en foranstaltning, som den efter lovgivningen har pligt  

 til at udføre.
Der har tidligere over for Indenrigsministeriet og Folketingets ombudsmand  

 været forelagt sager, hvor kommunalbestyrelser har afvist at efterkomme  

 amtsankenævnsafgørelser om udbetaling af ydelser efter bistandsloven til  

 sociale klienter.
I disse sager er der fastslået, at den kommunale  

 tilsynsmyndighed kun kan afslå at anvende sanktioner, hvis den endelige  

 administrative afgørelse fra amtsankenævnet eller ankestyrelsen har et  

 åbenbart ulovligt indhold eller i øvrigt er behæftet med åbenbare væsentlige  

 mangler eller grove mangler.
Det bemærkes i denne forbindelse, at det påhviler kommunalbestyrelsen, når  

 et socialudvalg, et amtsankenævn eller Den Sociale Ankestyrelse har truffet  

 beslutning om udbetaling af en social ydelse, at sørge for anvisning af  

 beløbet til udbetaling ved kommunens kasse.
Den omstændighed, at det sociale  

 udvalg indtager en selvstændig stilling i forhold til kommunalbestyrelsen med  

 hensyn til fastsættelse af sociale ydelser, er således uden betydning, når  

 det gælder spørgsmålet om gennemførelsen af den trufne afgørelse.
Formålet med den kommunale tilsynsmyndigheds anvendelse af sanktioner er  

 at tvinge kommunalbestyrelsen til en beslutning, der er nødvendig, for at  

 lovgivningen kan blive efterlevet.
Den kommunale tilsynsmyndighed må derfor  

 ved sin stillingtagen til spørgsmålet om, hvorvidt der skal anvendes  

 sanktioner til gennemtvingelse af en lovpligtig foranstaltning, nødvendigvis  

 tillige tage i betragtning, hvorvidt kommunalbestyrelsen herved samtidig vil  

 blive tvunget til at foretage en handling, der må antages at være i strid med  

 anden lovgivning.
 Der kan således forekomme tilfælde, hvor der må antages at påhvile en  

 kommunalbestyrelse uforenelige pligter i henhold til lovgivningen på en sådan  

 måde, at det ikke vil være berettiget, at den kommunale tilsynsmyndighed  

 anvender sanktioner over for en kommunalbestyrelse.
I det foreliggende tilfælde er der efter Indenrigsministeriets opfattelse  

 ikke rimelig tvivl om, at det efter bistandsloven påhviler kommunen at yde  

 hjælp til den sociale klient til dækning af boligudgifterne.
Da kommunen skal  

 yde hjælp til dækning af klientens konkrete udgifter vedrørende etablering og  

 opretholdelse af den omhandlede bolig på et landzoneareal, hvortil der efter  

 det oplyste ikke foreligger den efter by- og landzoneloven fornødne  

 tilladelse, ville kommunens direkte finansiering heraf imidlertid kunne  

 betragtes som en medvirken til en overtrædelse af by- og landzoneloven.
På denne baggrund har Indenrigsministeriet ikke fundet, at der er den  

 fornødne sikkerhed for at fastslå, at kommunalbestyrelsen ved at efterleve  

 amtsankenævnets og senere ankestyrelsens afgørelse ikke samtidig ville  

 medvirke til en overtrædelse af by- og landzoneloven.
Efter  

 Indenrigsministeriets opfattelse er der således ikke i sagen et  

 tilstrækkeligt grundlag for at anvende sanktioner over for Hanstholm  

 kommunalbestyrelse til gennemtvingelse af ankestyrelsens afgørelse.
Den endelige afgørelse af spørgsmålet henhører under domstolene.« Om »Frøstruplejren«, Gl.
Aalborgvej 16, Frøstrup, er det bl.a.  

 oplyst, at den faste ejendom Gl.
Aalborgvej 16 (matr.nr. 3 d Tømmerby by,  

 Tømmerby) ejes af foreningen »Det ny Samfund«.
Foreningen »Det  

 Ny Samfund« blev ved dom afsagt den 22. november 1979 af retten i  

 Thisted pålagt inden den 1. april 1980 under tvang af dagbøder på 200 kr. at  

 fjerne nogle nærmere angivne bygninger m.v., der fandtes opført henholdsvis  

 taget i brug i strid med §§ 7 og 8 i lov om by- og landzoner.
Foreningen  

 »Det Ny Samfund« har efter afsigelsen af denne dom flere gange  

 ansøgt om tilladelse i henhold til lov om by- og landzoner til at bibeholde  

 de bygninger på ejendommen, der er opført uden tilladelse.
Den seneste  

 ansøgning herom blev indgivet til Viborg Amtsråd den 20. november 1987.  

 Amtsrådet meddelte ved skrivelse af 23. februar 1989 afslag på ansøgningen.  

 Denne afgørelse blev indbragt for Miljøankenævnet, som den 30. august 1989  

 stadfæstede amtsrådets afgørelse.
 Sagsøgeren har ikke ansøgt om tilladelse til at opstille den pågældende  

 skurvogn i »Frøstruplejren«.
 Om udbetaling af hjælp efter bistandsloven til beboere i  

 »Frøstruplejren« er det oplyst, at der i 1984 til 5 personer blev  

 udbetalt i alt 28.000 kr., at der i 1985 til 9 personer blev udbetalt i alt  

 128.000 kr., og at der i 1986 til 28 personer blev udbetalt i alt 463.000 kr.
 Socialinspektør Niels Marinus Graversen, Hanstholm, har som vidne  

 forklaret, at sagsøgte aldrig har udbetalt hjælp efter bistandsloven til  

 etablering af beboelse i »Frøstruplejren«.
Til støtte for sin påstand har sagsøgeren gjort gældende, at hun i henhold  

 til Den Sociale Ankestyrelses afgørelse har et retskrav på at få udbetalt  

 hjælp til de omhandlede boligudgifter.
Ankestyrelsens afgørelse er for så  

 vidt angår leje af skurvognen truffet i medfør af truffet i medfør af  

 bistandslovens § 37 og for så vidt angår flytning af skurvognen i medfør af  

 bistandslovens dagældende § 40 og ankestyrelsens og ankestyrelsens afgørelse  

 lider ikke af nogen mangel.
Den Sociale Ankestyrelses særlige sammensætning  

 og kompetence medfører i øvrigt, at i øvrigt,at domstolene alene i et  

 begrænset omfang kan efterprøve ankestyrelsens afgørelser.
Sagsøgeren har  

 vedrørende den påberåbte mangel ved ankestyrelsens afgørelse nærmere anført,  

 at det ikke har betydning for sagsøgerens krav på hjælp, at opstilling af en  

 skurvogn til beboelse i »Frøstruplejren« er i strid med lov om by-  

 og landzoner.
Sagsøgtes begrundelse for at nægte sagsøgeren hjælp er således  

 i strid med det specialitetsprincip, der gælder for den offentlige  

 forvaltning.
Ved administrationen af bistandsloven er det ikke sagsøgtes  

 opgave at påse, at lov om by-og landzoner overholdes, og sagsøgte kan derfor  

 ikke ved afgørelsen af, om der skal ydes hjælp efter bistandsloven, tage  

 hensyn hertil.
Sagsøgte er således forpligtet til at yde hjælp, når  

 betingelserne i bistandsloven for at få hjælp er opfyldt.
Sagsøgeren har  

 endvidere nærmere anført, at sagsøgtes nægtelse af at udbetale hjælp til  

 sagsøgeren er i strid med den lighedsgrundsætning, der gælder for det  

 offentlige forvaltning, idet sagsøgte har udbetalt bistandshjælp til beboere  

 i »Frøstruplejren« til brændsel og el m.v.
Sagsøgte har til støtte for sin påstand gjort gældende, at sagsøgte ikke  

 kan tilpligtes at yde økonomisk hjælp til etablering af en klart ulovlig  

 beboelse i »Frøstruplejren«.
Dette støttes af, at  

 Indenrigsministeriet har besluttet ikke at anvende sanktioner for at  

 gennemtvinge Den Sociale Ankestyrelses afgørelse.
Sagsøgtes pligt efter  

 bistandsloven til at yde sagsøgeren hjælp til boligudgifter er opfyldt  

 derved, at sagsøgte har tilbudt at anvise sagsøgeren en sagsøgeren en egnet  

 lejlighed, hvilket tilbud sagsøgeren ikke har ønsket at gøre ønsket at gøre  

 brug af.
Den Sociale Ankestyrelses afgørelse lider af en mangel, af en  

 mangel, og den pågældende mangel er af en sådan beskaffenhed, at at  

 ankestyrelsens afgørelse er ugyldig.
Ankestyrelsen har ved sin afgørelse  

 pålagt sagsøgte at bidrage økonomisk til etablering af en ulovlig beboelse.  

 Sagsøgte har ved sine afgørelser lagt vægt på, at kommunen ikke ved økonomisk  

 bistand medvirker til en overtrædelse af by- og landzoneloven, og  

 ankestyrelsen kan ikke pålægge sagsøgte på denne måde at medvirke til en  

 overtrædelse af by- og landzoneloven, heller ikke når den påbudte medvirken  

 ikke er af en sådan beskaffenhed at den er omfattet af straffelovens § 23.  

 Ankestyrelsens afgørelse, som efter sin karakter kan prøves af domstolene  

 uden begrænsninger, må derfor tilsidesættes af landsretten.
Sagsøgte har  

 endvidere gjort gældende, at der aldrig er ydet økonomisk hjælp til  

 etablering af ulovlig beboelse i »Frøstruplejren«, og sagsøgtes  

 nægtelse af at yde sagsøgeren hjælp hertil er således ikke i strid med den  

 lighedsgrundsætning, der gælder for forvaltningen.
Den Sociale Ankestyrelses afgørelse byggede - ligesom sagsøgtes afgørelse  

 - på en oplysning om, at sagsøgeren på det pågældende tidspunkt boede i en  

 skurvogn placeret i »Frøstruplejren«, og ankestyrelsen var, da den  

 traf sin afgørelse - ligesom sagsøgte, da udvalget traf sin afgørelse -  

 bekendt med, at sagsøgerens anvendelse af skurvognen placeret dette sted til  

 beboelse indebar en overtrædelse af lov om by- og landzoner.
Uanset at de  

 omhandlede ydelser direkte vedrører sagsøgerens udgifter til bolig, findes  

 Den Sociale Ankestyrelse under hensyn til beskaffenheden af den pågældende  

 lovovertrædelse ikke at have været berettiget til at afslå sagsøgerens  

 ansøgning om ydelser efter bistandslovens§ 37 og § 40 med den begrundelse, at  

 sagsøgerens anvendelse af skurvognen anbragt det pågældende sted til beboelse  

 indebar en overtrædelse af lov om by- og landzoner.
Den Sociale Ankestyrelses  

 afgørelse lider derfor ikke af en mangel, som hævdet af sagsøgte, og  

 landsretten tager derfor sagsøgerens påstand til følge.
 Som sagen er forelagt landsretten, er der ikke anledning til at tage  

 stilling til, om Indenrigsministeriets beslutning om at undlade at iværksætte  

 sanktioner efter den kommunale styrelseslovs § 61, stk. 2, til  

 gennemtvingelse af Den Sociale Ankestyrelses afgørelse lider af en mangel,  

 som medfører ugyldighed.
 Sagens omkostninger betaler sagsøgte til statskassen med 400 kr. til  

 dækning af retsafgifter og 19.950 kr. til dækning af salær og  

 udlægsgodtgørelse til sagsøgerens beskikkede advokat.
 HØJESTERETS DOM:
 Den indankede dom er afsagt af Vestre Landsret.
 I pådømmelsen har deltaget fem dommere: Bangert, Funch Jensen, Riis,  

 Marie-Louise Andreasen og Wendler Pedersen.
 Appellanten har gentaget sin påstand.
 Indstævnte har påstået stadfæstelse.
 Den Sociale Ankestyrelse er også for Højesteret indtrådt i sagen som  

 biintervenient til støtte for indstævnte.
 Til brug for Højesteret er der tilvejebragt yderligere oplysninger om  

 Frøstruplejren.
Ved afgørelsen af 3. september 1986 tiltrådte Den Sociale Ankestyrelse som  

 øverste administrative instans afgørelsen af 30. maj 1986 fra Ankenævnet for  

 Viborg Amt, hvorefter det i medfør af bistandslovens § 37, stk 2, og § 40,  

 stk. 1, blev pålagt appellanten at yde indstævnte økonomisk hjælp til  

 udgifter til, flytning og bolig.
Der er ikke grundlag for at fastslå, at  

 ankestyrelsens afgørelse er behæftet med åbenbare eller grove mangler.  

 Appellanten er derfor forpligtet til som pålagt at udbetale de nævnte  

 ydelser, hvorfor Højesteret stadfæster den indankede dom.
 THI KENDES FOR RET:
 Landsrettens dom bør ved magt at stande.
 I sagsomkostninger for Højesteret skal appellanten, Det Sociale Udvalg i  

 Hanstholm Kommune, betale 10.000 kr. til statskassen.
 De idømte beløb skal betales inden 14 dage efter denne højesteretsdoms  

 afsigelse.
 (* 1) Se tillige kommentar til dommen i R DOM nr 19236 af 10/10 1990.
