 Ved en den 26. og 27. januar 1954 mellem udenrigsministeriet og det  

 jugoslaviske gesandtskab i København stedfunden noteveksling er der indgået  

 følgende aftale om udveksling af officielle publikationer mellem Danmark og  

 Jugoslavien:
1. Enhver af de to regeringer skal regelmæssigt levere  

 et eksemplar af hver af sine officielle publikationer, som findes opført på  

 en særlig, af den anden regering udarbejdet liste, der fremsendes ad  

 diplomatisk vej efter afslutningen af nærværende aftale.
Listen over de af  

 hver regering udvalgte publikationer kan revideres fra tid til anden og kan  

 uden senere forhandlinger udvides til at omfatte andre af den anden regerings  

 officielle publikationer, som ikke findes opført på listen, eller  

 publikationer fra nye kontorer, som den anden regering måtte oprette i  

 fremtiden.
2. Det officielle udvekslingskontor til fremsendelse  

 af publikationer hidrørende fra den jugoslaviske regering skal være  

 »Bibliografski Institut«, Terazije 26, Beograd.
Det officielle  

 udvekslingskontor til fremsendelse af publikationer hidrørende fra Kongeriget  

 Danmarks regering skal være »Danmarks Institut for international  

 Udveksling af videnskabelige Publikationer«, Det kongelige Bibliotek,  

 København.
 3. Publikationerne modtages på den jugoslaviske  

 regerings vegne af »Bibliografski Institut« og på Kongeriget  

 Danmarks vegne af »Danmarks Institut for international Udveksling af  

 videnskabelige Publikationer«, Det kongelige Bibliotek, København.
 4. Nærværende aftale forpligter ikke nogen af de to  

 regeringer til at levere blanketter, cirkulærer, som ikke er af offentlig  

 karakter eller fortrolige publikationer.
 5. Hver af de to regeringer afholder alle udgifter,  

 herunder porto og jernbane- og skibsfragt, der opstår som følge af nærværende  

 aftale i forbindelse med forsendelsen af begge regeringers publikationer  

 indenfor sit eget område og fremsendelsen af sine egne publikationer til en  

 havn eller et andet passende sted, der ligger rimeligt bekvemt for den anden  

 regerings udvekslingskontor.
 6. Nærværende aftale anses ikke for en ændring af  

 nogen bestående udvekslingsaftale mellem et departement eller en institution  

 under den ene regering og et departement eller en institution under den anden  

 regering'.
 Nærværende aftale er trådt i kraft den 27. januar 1954.
Udenrigsministeriet, den 27. marts 1954, H.C.
Hansen.
