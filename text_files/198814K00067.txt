Nr BTL 67 Betænkning over Forslag til lov om ændring af lov om statsligt indskud i  

 Finansieringsinstituttet for Industri og Håndværk A/S med henblik på udlån  

 til håndværk og mindre industri   

 Nr L 67 1988-89, 1. samling Afgivet af Erhvervsudvalget Afgivet: 19881208 Udvalget har behandlet lovforslaget i nogle møder, og herefter indstiller et flertal (udvalget med undtagelse af Socialistisk Folkepartis og Fremskridtspartiets medlemmer) lovforslaget til vedtagelse uændret.
 Et mindretal (Socialistisk Folkepartis medlemmer af udvalget) indstiller  

 lovforslaget til forkastelse ved 3. behandling med følgende  

 bemærkninger:
Finansieringsinstituttet for Industri og Håndværk er en privat  

 institution, der får statstilskud til at yde lån til 3/4 af markedsrenten.  

 Lånene ydes uden nogen særlig målsætning.
Mindretallet ser intet behov for at  

 bruge de sparsomme erhvervsfremmemidler til at udvide denne aktivitet.  

 Tværtimod burde det statslige indskud nedtrappes i takt med, at de nuværende  

 lån tilbagebetales.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
