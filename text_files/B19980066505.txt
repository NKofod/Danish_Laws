 Bekendtgørelse om information og  

 samtykke og om videregivelse af helbredsoplysninger mv.
 I medfør af lov nr. 482 af 1. juli 1998 om patienters retsstilling  

 § 6, stk. 5, § 7, stk. 6, § 24, stk. 6,  

 § 25, stk. 2, § 27, stk. 3 og § 32 og efter  

 bemyndigelse fra sundhedsministeren, fastsættes:
Kapitel 1 Informeret samtykke Samtykke til behandling § 1. Ved informeret samtykke forstås et  

 samtykke, der er givet på grundlag af fyldestgørende information  

 fra en sundhedsperson.
Stk. 2. Samtykke til behandling skal gives af en patient, der  

 er fyldt 15 år.
Patienten skal være i stand til at overskue  

 konsekvenserne af sine handlinger.
 Stk. 3. Stedfortrædende samtykke til behandling kan  

 gives, når betingelserne i lov om patienters retsstilling § 8,  

 stk. 2 og § 9, stk. 1 er opfyldt.
 § 2. Samtykke til behandling skal være  

 frivilligt.
 Stk. 2. Samtykket skal være udtrykkeligt, jf. dog  

 stk. 4. Det er tilstrækkeligt med et mundtligt samtykke, jf. dog  

 stk. 3.
 Stk. 3. Den for behandlingen ansvarlige sundhedsperson, jf.  

 § 17, kan anmode om skriftligt samtykke, hvis der er tale om  

 større indgreb og komplicerede behandlinger, eller hvis der er  

 formodning om, at der kan blive rejst tvivl om samtykkets afgivelse og  

 omfang.
 Stk. 4. Et stiltiende samtykke kan efter  

 omstændighederne være tilstrækkeligt, hvis det er  

 utvivlsomt, at patienten er enig i behandlingen.
 Stk. 5. Et stedfortrædende samtykke skal altid  

 være udtrykkeligt.
 § 3. En patient skal give samtykke til konkret  

 behandling i forbindelse med den aktuelle sygdomssituation.
 Stk. 2. Hvis der kommer nye oplysninger, eller der sker  

 ændringer i behandlingsplanen, skal der indhentes fornyet samtykke.
 Stk. 3. Patienten kan på ethvert tidspunkt tilbagekalde  

 sit samtykke.
Information § 4. En patient, der er fyldt 15 år, har ret  

 til at få information om sin helbredstilstand og om  

 behandlingsmulighederne, herunder om risiko for komplikationer og  

 bivirkninger.
Stk. 2. Informationen skal omfatte oplysninger om relevante  

 forebyggelses-, behandlings- og plejemuligheder, herunder oplysninger om  

 andre behandlingsmuligheder samt oplysninger om konsekvenserne af, at der  

 ingen behandling iværksættes.
Informationen skal være mere  

 omfattende, når behandlingen medfører nærliggende risiko  

 for alvorlige komplikationer og bivirkninger.
 Stk. 3. Skønnes patienten i øvrigt at være  

 uvidende om forhold, der har betydning for patientens stillingtagen, skal  

 sundhedspersonen særligt oplyse herom, medmindre patienten har frabedt  

 sig information, jf. § 6.
 § 5. Informationen skal gives mundtligt og  

 bør suppleres med skriftligt informationsmateriale ved større  

 indgreb og komplicerede behandlinger.
 Stk. 2. Informationen skal gives på et sådant  

 tidspunkt, at der er tid til spørgsmål og fornøden  

 overvejelse.
 Stk. 3. Informationen skal gives på en sådan  

 måde og i et sådant omfang, at patienten i den nødvendige  

 udstrækning forstår indholdet og betydningen af  

 informationen.
Retten til ikke at vide § 6. Patienten har ret til at frabede sig  

 information om sin aktuelle helbreds- og behandlingssituation og om sygdomme,  

 der kan bryde ud senere i livet.
Kapitel 2 Samtykke til videregivelse af helbredsoplysninger  

 mv.
 § 7. Med patientens samtykke kan sundhedspersoner  

 i forbindelse med behandling af patienten videregive oplysninger til andre  

 sundhedspersoner om patientens helbredsforhold, øvrige rent private  

 oplysninger og andre fortrolige oplysninger.
 Stk. 2. Med patientens samtykke kan sundhedspersoner endvidere  

 til andre formål end behandling videregive oplysninger som nævnt  

 i stk. 1, til myndigheder, organisationer, private personer m. fl.
 Stk. 3. Oplysninger omfattet af stk. 1 og 2 kan fx  

 være sygdomsoplysninger eller oplysninger om en persons  

 helbredsforhold, herunder kontakt med sundhedsvæsenet, sociale  

 problemer, misbrug af nydelsesmidler eller lignende, strafbare forhold,  

 privat økonomi, gæld, formue og skatteforhold.
§ 8. Et samtykke til videregivelse af  

 helbredsoplysninger mv. skal være afgivet af en patient, der er fyldt  

 15 år.
Patienten skal være i stand til at overskue konsekvenserne  

 af sine handlinger.
Stk. 2. Samtykket skal basere sig på  

 fyldestgørende information.
Samtykket skal indeholde oplysninger om,  

 hvilken type oplysninger, der må videregives, til hvem og til hvilket  

 formål.
 Stk. 3. Samtykket skal være frivilligt.
 Stk. 4.  Kan en patient ikke selv varetage sine interesser,  

 indtræder den eller de personer, som efter lovgivningen er bemyndiget  

 hertil, i patientens rettigheder efter loven i det omfang, dette er  

 nødvendigt for at varetage patientens interesser i den  

 pågældende situation.
Videregivelse i forbindelse med behandling § 9. Samtykke til videregivelse i forbindelse med  

 behandling, jf. § 7, stk. 1, skal være udtrykkeligt,  

 mundtligt eller skriftligt, og skal gives i forbindelse med det aktuelle  

 behov for videregivelse.
 Stk. 2. Samtykket skal gives til den sundhedsperson, der  

 videregiver oplysninger eller til den sundhedsperson, der modtager  

 oplysninger.
 Stk. 3. Samtykket kan tilbagekaldes, så længe  

 videregivelse ikke er sket.
§ 10. Videregivelse af de i § 7, stk. 1  

 nævnte oplysninger kan uden patientens samtykke ske,  

 når 1)	det er nødvendigt af hensyn til et aktuelt  

 behandlingsforløb for patienten, og videregivelsen sker under  

 hensyntagen til patientens interesser og behov, 2)	videregivelsen er nødvendig til berettiget varetagelse af en  

 åbenbar almen interesse eller af væsentlige hensyn til patienten,  

 sundhedspersonen eller andre, eller 3)	videregivelsen sker til patientens alment praktiserende læge  

 fra en læge, der virker som stedfortræder for denne.
 Stk. 2. Ved videregivelse efter stk. 1, nr.1, kan  

 patienten på ethvert tidspunkt af det aktuelle behandlingsforløb  

 frabede sig, at oplysningerne videregives.
 § 11. Den sundhedsperson, der er i besiddelse af  

 en fortrolig oplysning, afgør om betingelserne i § 10,  

 stk. 1, for videregivelse uden patientens samtykke er opfyldt.
 Stk. 2. Såfremt der videregives oplysninger efter  

 § 10, stk.1, nr. 2, skal den, oplysningerne angår, snarest muligt  

 herefter orienteres om videregivelsen og formålet hermed.
Videregivelse til andre formål § 12. Samtykke til videregivelse til andre  

 formål skal være skriftligt og skal gives i forbindelse med det  

 aktuelle behov for videregivelse.
Kravet om skriftlighed kan fraviges,  

 når sagens karakter eller omstændighederne i øvrigt taler  

 derfor.
 Stk. 2. Samtykke skal gives til den person, der er i  

 besiddelse af og skal videregive oplysninger.
 Stk. 3. Samtykke efter stk. 1 bortfalder senest et  

 år efter det er givet.
 Stk. 4. Samtykket kan tilbagekaldes, så længe  

 videregivelse ikke er sket.
§ 13. Videregivelse af de i § 7, stk. 2,  

 jf. stk. 1, nævnte oplysninger kan uden patientens samtykke ske,  

 når 1)	det følger af lov eller bestemmelser fastsat i lov, at  

 oplysningen skal videregives, og oplysningen må antages at have  

 væsentlig betydning for den modtagende myndigheds sagsbehandling, 2)	videregivelsen er nødvendig til berettiget varetagelse af en  

 åbenbar almen interesse eller af væsentlige hensyn til patienten,  

 sundhedspersonen eller andre, eller 3)	videregivelse er nødvendig for, at en myndighed kan  

 gennemføre tilsyns- og kontrolopgaver.
 § 14. Den sundhedsperson, der er i besiddelse af  

 en fortrolig oplysning, afgør om betingelserne i § 13 for  

 videregivelse uden patientens samtykke er opfyldt.
 Stk. 2. Såfremt der videregives oplysninger efter  

 § 13, nr. 2, skal den, oplysningen angår, snarest muligt herefter  

 orienteres om videregivelsen og formålet hermed.
Kapitel 3 Videregivelse af helbredsoplysninger mv. til  

 tredjelande § 15. Der må kun videregives oplysninger om  

 patientens helbredsforhold, øvrige rent private oplysninger og andre  

 fortrolige oplysninger til et tredjeland, såfremt dette land sikrer et  

 tilstrækkeligt beskyttelseseniveau, jf. dog stk. 3.
 Stk. 2. Vurderingen af, om beskyttelsesniveauet i et  

 tredjeland er tilstrækkeligt, sker på grundlag af samtlige de  

 forhold, der har indflydelse på en videregivelse, herunder navnlig  

 oplysningernes art, behandlingens formål og varighed, oprindelseslandet  

 og det endelige bestemmelsesland, samt de retsregler, regler for god  

 forretningsskik og sikkerhedsforanstaltninger, som gælder i  

 tredjelandet.
Stk. 3. Udover de i stk. 1 nævnte tilfælde  

 kan der videregives helbredsoplysninger mv. til et tredjeland,  

 såfremt 1)	den registrerede har givet samtykke, 2)	videregivelse er nødvendig eller følger af lov eller  

 bestemmelser fastsat i henhold til lov for at beskytte en vigtig  

 samfundsmæssig interesse eller for, at et retskrav kan  

 fastlægges, gøres gældende eller forsvares, 3)	videregivelse er nødvendig for at beskytte patientens vitale  

 interesser, eller 4)	videregivelse finder sted fra et register, der ifølge lov  

 eller bestemmelser fastsat i henhold til lov er tilgængeligt for  

 offentligheden eller for personer, der kan godtgøre at have en  

 berettiget interesse heri, i det omfang de i lovgivningen fastsatte  

 betingelser for offentlig tilgængelighed er opfyldt i det specifikke  

 tilfælde.
 Stk. 4. Reglerne i kapitel 5 i lov om patienters retsstilling  

 finder i øvrigt anvendelse ved videregivelse af oplysninger til  

 tredjelande efter stk. 1 og 3.
 § 16. Ved tredjeland, jf. § 15, forstås  

 en stat, som ikke indgår i Det Europæiske Fællesskab, og  

 som ikke har gennemført aftaler, der er indgået med det  

 Europæiske Fællesskab, som indeholder regler svarende til  

 direktiv 95/46/EF af 24. oktober 1995 om beskyttelse af fysiske personer i  

 forbindelse med behandling af personoplysninger og om fri udveksling af  

 sådanne oplysninger.
Kapitel 4 Ansvar mv.
 § 17. Ansvaret for at der foreligger det  

 nødvendige informerede samtykke til behandling og til videregivelse af  

 helbredsoplysninger mv., påhviler den for behandlingen ansvarlige  

 sundhedsperson.
 § 18. Sundhedsstyrelsen har udarbejdet vejledning  

 om information og samtykke og om videregivelse af helbredsoplysninger  

 m.v.
Journalføring § 19. Den for behandlingen ansvarlige  

 sundhedsperson skal sørge for, at det af patientjournalen  

 fremgår, hvilken information, der er givet, og hvad patienten på  

 denne baggrund har tilkendegivet i relation til behandling eller til  

 videregivelse af helbredsoplysninger mv. til behandling eller til andre  

 formål, jf.
Sundhedsstyrelsens cirkulære nr. 235 af 19. december  

 1996 om lægers pligt til at føre ordnede optegnelser  

 (journalføring) og Sundhedsstyrelsens vejledning nr. 236 af samme dato  

 om lægers journalføring og øvrige gældende regler  

 vedrørende autoriserede sundhedspersoners journalføring.
 Stk. 2. Det skal også af patientjournalen fremgå,  

 hvilke helbredsoplysninger, der er behandlet, til hvilket formål, hvem  

 der har modtaget oplysningerne og tilgængelig information om, hvorfra  

 disse oplysninger stammer, jf. lov om patienters retsstilling § 20.
Kapitel 5 Ifkrafttræden mv.
 § 20. Bekendtgørelsen træder i kraft  

 den 1. oktober 1998.
 Stk. 2. Samtidig ophæves Sundhedsstyrelsens  

 cirkulære nr. 163 af 22. september 1992 om information og samtykke mv.  

 »Lægers pligt og patienters ret«.
