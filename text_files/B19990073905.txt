Bekendtgørelse om ændring af  

 bekendtgørelse om brandsyn § 1 I bekendtgørelse nr. 969 af 18. november 1996 om brandsyn, som  

 ændret ved bekendtgørelse nr. 52 af 26. januar 1998, foretages  

 følgende ændringer:
 1. I § 3 indsættes som nyt stk. 2:
»Stk. 2. Bestemmelsen i stk. 1, 1. pkt.,  

 gælder ikke for forsamlingslokaler, hvor kommunalbestyrelsen i det  

 enkelte tilfælde har truffet beslutning om, at brandsyn kan foretages,  

 når lokaliteterne ikke er i brug.
Bestemmelsen i stk. 1, 1. pkt.,  

 kan dog ikke fraviges, hvis der ved seneste brandsyn er konstateret en  

 mangel, der medfører særlig brandfare.« Stk. 2-7 bliver herefter stk. 3-8.
 2. I § 3, stk. 3, der bliver stk. 4,  

 indsættes som nyt nr. 5:
 »5)	at flugtveje i forsamlingslokaler er passable og ryddelige,  

 og«.
 Nr. 5 bliver herefter nr. 6.
 3. I bilag 1, pkt. 4, indsættes som nyt pkt. 4.1:
»4.1 Der skal foretages brandsyn mindst 1 gang hvert andet  

 år af forsamlingslokaler til mere end 50 og højst 150 personer,  

 såfremt kommunalbestyrelsen i det enkelte tilfælde har givet  

 yderligere driftsmæssige pålæg i medfør af  

 Indenrigsministeriets bekendtgørelse nr. 740 af 23. september 1999 om  

 ændring af bekendtgørelse om brandværnsforanstaltninger i  

 hoteller m.v., plejeinstitutioner, forsamlingslokaler, skoler,  

 daginstitutioner og butikker.« Pkt. 4.1 og 4.2 bliver herefter pkt. 4.2 og 4.3.
§ 2 Bekendtgørelsen træder i kraft den 2. oktober 1999.
