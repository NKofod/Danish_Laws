I henhold til kgl. resolution af 4. august 1994 og efter at Folketinget den 10. maj 1994 havde meddelt sit samtykke dertil, har Danmark ratificeret den af CSCE's (nu OSCE) Råd på mødet i Stockholm vedtagne konvention af 15. december 1992 om mægling og voldgift.
 Konventionen har følgende ordlyd:
Oversættelse KONVENTION OM MÆGLING OG VOLDGIFT INDEN FOR CSCE De i denne konvention deltagende stater, der samtidig deltager i Konferencen om Sikkerhed og Samarbejde i Europa, og som erkender deres forpligtelse ifølge art. 2, stk. 3, og art. 33  

 i De Forenede Nationers pagt til at bilægge deres tvister ved fredelige  

 midler, som betoner, at de ikke på nogen måde har til hensigt at svække  

 andre eksisterende institutioner eller mekanismer, herunder Den  

 Internationale Domstol, Den Europæiske Menneskerettighedsdomstol, De  

 Europæiske Fællesskabers Domstol og Den Faste Voldgiftsret, som på ny bekræfter deres højtidelige tilsagn om at bilægge deres  

 tvister ved fredelige midler og deres beslutning om at udvikle mekanismer til  

 bilæggelse af tvister mellem deltagerstater, som minder om, at fuldstændig gennemførelse af alle  

 CSCE-principper og -tilsagn i sig selv udgør en væsentlig faktor til at  

 forebygge tvister mellem de stater, som deltager i CSCE, som er optaget af at udvikle og styrke de tilsagn, der er fremsat,  

 især i rapporten fra ekspertmødet om fredelig bilæggelse af tvister, der blev  

 vedtaget i Valletta og godkendt af CSCE's Udenrigsministerråd under dettes  

 møde i Berlin den 19. og 20. juni 1991, er blevet enige om følgende:
Almindelige bestemmelser Artikel 1 Oprettelse af Domstolen En mæglings- og voldgiftsdomstol skal oprettes med det formål, ved mægling  

 og - i givet fald - voldgift, at bilægge tvister, som indbringes for den, i  

 overensstemmelse med bestemmelserne i denne konvention.
Artikel 2 Mæglingskommissioner og voldgiftsretter 1. Mægling skal forestås af en mæglingskommission  

 nedsat for hver tvist.
Kommissionen skal bestå af mæglere udpeget fra en  

 liste oprettet i overensstemmelse med bestemmelserne i art. 3.
2. Voldgift skal forestås af en voldgiftsret nedsat  

 for hver tvist.
Retten skal bestå af voldgiftsmænd udpeget fra en liste  

 oprettet i overensstemmelse med bestemmelserne i art. 4.
 3. Sammen skal mæglerne og voldgiftsmændene udgøre  

 Mæglings- og Voldgiftsdomstolen inden for CSCE, i det følgende kaldet  

 »Domstolen«.
Artikel 3 Udnævnelse af mæglere 1. Hver stat, der deltager i denne konvention, skal  

 inden to måneder efter dens ikrafttræden udnævne to mæglere, hvoraf mindst en  

 er statsborger i denne stat.
Den anden kan være statsborger i en anden stat,  

 der deltager i CSCE.
En stat, som bliver deltager i denne konvention efter  

 dens ikrafttræden, skal udnævne sine mæglere inden to måneder efter, at denne  

 konvention er trådt i kraft for den pågældende stat.
 2. Mæglerne skal være personer, som har eller har haft  

 ledende nationale eller internationale stillinger, og som er i besiddelse af  

 anerkendte kvalifikationer inden for folkeret, internationale forbindelser  

 eller bilæggelse af tvister.
3. Mæglere skal udnævnes for en seks-års periode, der  

 kan fornys.
I deres embedsperiode kan den stat, der har udnævnt dem, ikke  

 bringe deres funktion til ophør.
Ved dødsfald, tilbagetræden eller forfald  

 anerkendt af præsidiet skal den pågældende stat udnævne en ny mægler.
Den nye  

 mæglers embedsperiode skal omfatte den resterende del af forgængerens  

 embedsperiode.
 4. Efter udløbet af deres embedsperiode skal mæglerne  

 fortsætte med at behandle enhver sag, som de allerede er i gang med at  

 behandle.
 5. Navnene på mæglerne skal meddeles  

 justitssekretæren, som skal føre dem på en liste, der skal tilstilles CSCE's  

 sekretariat til videresendelse til de stater, der deltager i CSCE.
Artikel 4 Udnævnelse af voldgiftsmænd 1. Hver stat, der deltager i denne konvention, skal  

 inden to måneder efter dens ikrafttræden udnævne en voldgiftsmand og en  

 suppleant, som kan være statsborgere i vedkommende stat eller statsborgere i  

 enhver anden stat, der deltager i CSCE.
En stat, som bliver deltager i denne  

 konvention efter dens ikrafttræden, skal udnævne sin voldgiftsmand og  

 suppleanten inden to måneder efter, at konventionen er trådt i kraft for  

 denne stat.
 2. Voldgiftsmændene og deres suppleanter skal være i  

 besiddelse af de kvalifikationer, der i deres respektive lande kræves for at  

 blive udnævnt til de højeste dommerembeder, eller være juridiske rådgivere  

 med anerkendt kompetence inden for folkeret.
3. Voldgiftsmændene og deres suppleanter udnævnes for  

 en seks-års periode, der kan fornys en gang.
I deres embedsperiode kan den  

 deltagerstat, der har udnævnt dem, ikke bringe deres funktion til ophør.
Ved  

 dødsfald, tilbagetræden eller forfald anerkendt af præsidiet skal  

 voldgiftsmanden erstattes af hans eller hendes suppleant.
 4. Hvis en voldgiftsmand og hans eller hendes  

 suppleant dør, træder tilbage eller begge har forfald anerkendt af præsidiet,  

 sker nyudnævnelser i overensstemmelse med stk. 1. Den nye voldgiftsmand og  

 hans eller hendes suppleant skal fuldføre deres forgængeres embedsperiode.
 5. Domstolens vedtægter kan muliggøre delvis fornyelse  

 af voldgiftsmændene og deres suppleanter.
 6. Efter udløbet af deres embedsperiode skal  

 voldgiftsmændene fortsætte med at behandle enhver sag, som de allerede er i  

 gang med at behandle.
 7. Navnene på voldgiftsmændene skal meddeles  

 justitssekretæren, som skal føre dem på en liste, der skal tilstilles CSCE's  

 sekretariat til videresendelse til de stater, der deltager i CSCE.
Artikel 5 Domstolens medlemmers og justitssekretærens uafhængighed Mæglerne, voldgiftsmændene og justitssekretæren skal udføre deres opgaver  

 i fuldstændig uafhængighed.
Før de tiltræder deres hverv, skal de afgive en  

 erklæring om, at de vil udøve deres beføjelser upartisk og  

 samvittighedsfuldt.
Artikel 6 Privilegier og immuniteter Mæglerne, voldgiftsmændene, justitssekretæren og de befuldmægtigede og  

 rådgivere for parterne i en tvist skal under udførelsen af deres opgaver på  

 territorium tilhørende de stater, der deltager i denne konvention, nyde de  

 privilegier og immuniteter, som ydes personer knyttet til Den Internationale  

 Domstol.
Artikel 7 Domstolens præsidium 1. Domstolens præsidium skal bestå af en præsident, en  

 vicepræsident og tre andre medlemmer.
2. Domstolens præsident skal vælges af Domstolens  

 medlemmer fra deres kreds.
Præsidenten leder præsidiet.
 3. Mæglerne og voldgiftsmændene skal fra deres egen  

 kreds vælge to medlemmer af præsidiet og deres suppleanter.
4. Præsidiet skal af sine medlemmer vælge sin  

 vicepræsident.
Vicepræsidenten skal være en mægler, hvis præsidenten er en  

 voldgiftsmand, og en voldgiftsmand, hvis præsidenten er en mægler.
 5. Domstolens vedtægter skal fastlægge procedurerne  

 for valget af præsidenten og de andre medlemmer af præsidiet og deres  

 suppleanter.
Artikel 8 Beslutningsprocedure 1. Domstolens afgørelser skal træffes af et flertal af  

 de medlemmer, der deltager i afstemningen.
De, der afstår, skal ikke anses  

 for at have deltaget i afstemningen.
 2. Præsidiets afgørelser skal træffes af et flertal af  

 dets medlemmer.
 3. Mæglingskommissionernes og voldgiftsretternes  

 afgørelser skal træffes af et flertal af deres medlemmer, som ikke må afstå  

 fra at stemme.
 4. I tilfælde af stemmelighed skal formandens stemme  

 være udslagsgivende.
Artikel 9 Justitssekretær Domstolen skal udnævne sin justitssekretær og kan yderligere udnævne de  

 embedsmænd, som eventuelt måtte blive nødvendige.
Sekretariatets  

 personalereglement skal udfærdiges af præsidiet og vedtages af de stater, der  

 deltager i denne konvention.
Artikel 10 Sæde 1. Domstolen skal have sit sæde i Geneve.
 2. Efter anmodning af parterne i en tvist og med  

 præsidiets indforståelse kan en mæglingskommission eller en voldgiftsret  

 mødes et andet sted.
Artikel 11 Domstolens vedtægter 1. Domstolen skal vedtage sine egne vedtægter, som  

 skal godkendes af de stater, der deltager i denne konvention.
2. Domstolens vedtægter skal særligt fastlægge de  

 procedurer, som skal følges af mæglingskommissioner og voldgiftsretter nedsat  

 i medfør af denne konvention.
De skal angive, hvilke af disse procedurer der  

 ikke må fraviges ved aftale mellem parterne i en tvist.
Artikel 12 Arbejdssprog Domstolens vedtægter skal indeholde regler om brugen af sprog.
Artikel 13 Finansprotokol Under forbehold af bestemmelsen i art. 17 skal alle Domstolens  

 omkostninger dækkes af de stater, der deltager i denne konvention.  

 Bestemmelserne vedrørende beregningen af omkostningerne, udfærdigelsen og  

 godkendelsen af Domstolens årlige budget, fordelingen af omkostningerne  

 mellem de stater, der deltager i denne konvention, revisionen af Domstolens  

 regnskaber og lignende spørgsmål skal indeholdes i en finansprotokol, der  

 skal vedtages af Embedsmandskomiteen.
En stat bliver bundet af protokollen,  

 når den bliver deltager i denne konvention.
Artikel 14 Periodisk rapport Præsidiet skal hvert år gennem Embedsmandskomiteen forelægge en rapport  

 for CSCE's Råd om virksomheden ifølge denne konvention.
Artikel 15 Underretning om anmodninger om mægling eller voldgift Domstolens justitssekretær skal underrette CSCE's sekretariat om alle  

 anmodninger om mægling eller voldgift med henblik på øjeblikkelig  

 videresendelse til de stater, der deltager i CSCE.
Artikel 16 Parternes adfærd - foreløbige forholdsregler 1. Under processen skal parterne i tvisten afholde sig  

 fra enhver handling, som kan forværre situationen eller yderligere  

 vanskeliggøre eller forhindre bilæggelsen af tvisten.
 2. Mæglingskommissionen kan gøre parterne i den tvist,  

 som den har fået forelagt, opmærksomme på de foranstaltninger, parterne kunne  

 træffe for at forhindre, at tvisten forværres, eller at dens bilæggelse  

 vanskeliggøres.
 3. Den voldgiftsret, der er blevet nedsat i anledning  

 af en tvist, kan angive de foreløbige forholdsregler, som bør træffes af  

 parterne i tvisten i overensstemmelse med bestemmelserne i art. 26, stk. 4.
Artikel 17 Procedureomkostninger Parterne i en tvist og enhver intervenerende part skal hver især bære  

 deres egne omkostninger.
Kompetence Artikel 18 Kommissionens og rettens kompetence 1. Enhver stat, der deltager i denne konvention, kan  

 for en mæglingskommission indbringe enhver tvist med en anden deltagerstat,  

 som ikke inden for en rimelig tid er blevet bilagt ved forhandling.
 2. Tvister kan indbringes for en voldgiftsret på de  

 betingelser, der er fastsat i art. 26.
Artikel 19 Sikring af de bestående bilæggelsesmidler 1. En mæglingskommission eller en voldgiftsret, der er  

 blevet nedsat i anledning af en tvist, skal ikke gribe yderligere ind i  

 sagen:
 2. En mæglingskommission, der er blevet nedsat i  

 anledning af en tvist, skal ikke foretage yderligere, hvis en af eller alle  

 parterne selv, efter at tvisten er blevet indbragt for den, henviser tvisten  

 til en domstol eller ret, hvis domsmyndighed med hensyn til tvisten parterne  

 er juridisk forpligtet til at anerkende.
3. En mæglingskommission skal udsætte undersøgelsen af  

 en tvist, hvis denne tvist er blevet indbragt for et andet organ, som har  

 kompetence til at udarbejde forslag med hensyn til denne tvist.
Hvis disse  

 forudgående bestræbelser ikke fører til bilæggelse af tvisten, skal  

 kommissionen genoptage sit arbejde på opfordring fra parterne eller en af  

 parterne i tvisten under forbehold af bestemmelserne i art. 26, stk. 1.
 4. En stat kan, i forbindelse med undertegnelse,  

 ratifikation eller tiltrædelse af denne konvention, fremsætte et forbehold  

 for at sikre, at den mekanisme til bilæggelse af tvister, som oprettes ved  

 denne konvention, er forenelig med andre midler til bilæggelse af tvister,  

 der hidrører fra internationale forpligtelser, som finder anvendelse for  

 denne stat.
 5. Hvis parterne på noget tidspunkt når frem til en  

 bilæggelse af deres tvist, skal kommissionen eller retten stryge tvisten fra  

 sin liste, efter at den fra alle dens parter har modtaget skriftlig  

 bekræftelse på, at de er nået til en bilæggelse af tvisten.
 6. I tilfælde af uenighed mellem parterne i tvisten  

 med hensyn til kommissionens eller rettens kompetence skal kommissionen eller  

 retten afgøre spørgsmålet.
Mægling Artikel 20 Anmodning om nedsættelse af en mæglingskommission 1. Enhver stat, der deltager i denne konvention, kan  

 indgive en ansøgning til justitssekretæren med anmodning om nedsættelse af en  

 mæglingskommission for en tvist mellem den og en eller flere andre  

 deltagerstater.
To eller flere deltagerstater kan også i fællesskab indgive  

 en ansøgning til justitssekretæren.
 2. Ved aftale mellem to eller flere deltagerstater  

 eller mellem en eller flere deltagerstater og en eller flere andre stater,  

 der deltager i CSCE, kan en mæglingskommission også begæres nedsat.  

 Justitssekretæren skal underrettes om aftalen.
Artikel 21 Nedsættelse af mæglingskommissionen 1. Hver part i tvisten skal fra den liste over  

 mæglere, der er oprettet i henhold til art. 3, udnævne en mægler, der skal  

 indtræde i kommissionen.
2. Når flere end to stater er parter i den samme  

 tvist, kan de stater, der forfægter den samme interesse, blive enige om at  

 udnævne en enkelt mægler.
Hvis de ikke bliver enige herom, skal hver af de to  

 sider i tvisten udnævne det samme antal mæglere op til et maksimum, som  

 præsidiet har fastsat.
3. Enhver stat, som er part i en tvist, der er  

 indbragt for en mæglingskommission, og som ikke deltager i denne konvention,  

 kan udnævne en person til at sidde i kommissionen, enten fra den liste over  

 mæglere, der er oprettet i overensstemmelse med art. 3, eller blandt andre  

 personer, der er statsborgere i en stat, der deltager i CSCE.
I dette  

 tilfælde skal sådanne personer, med henblik på at undersøge tvisten, have de  

 samme rettigheder og de samme forpligtelser som de andre medlemmer af  

 kommissionen.
De skal udføre deres funktion fuldstændigt uafhængigt og afgive  

 den i art. 5 påbudte erklæring, før de indtager deres pladser i kommissionen.
 4. Så snart ansøgningen eller aftalen, hvorved  

 parterne i en tvist har begæret en mæglingskommission nedsat, modtages, skal  

 Domstolens præsident rådføre sig med parterne i tvisten om sammensætningen af  

 resten af kommissionen.
5. Præsidiet skal udnævne yderligere tre mæglere, der  

 skal indtræde i kommissionen.
Dette antal kan øges eller mindskes af  

 præsidiet, forudsat at det er ulige.
Medlemmer af præsidiet og deres  

 suppleanter, som står på listen over mæglere, skal være valgbare til  

 kommissionen.
 6. Kommissionen skal vælge sin formand blandt de  

 medlemmer, der er udnævnt af præsidiet.
 7. Domstolens vedtægter skal fastsætte de  

 fremgangsmåder, der skal anvendes, hvis der rejses indsigelse mod et af de  

 medlemmer, der er udnævnt til at indtræde i kommissionen, eller hvis dette  

 medlem ikke er i stand til eller nægter at indtræde ved begyndelsen af eller  

 under processen.
 8. Ethvert spørgsmål om anvendelsen af denne artikel  

 skal afgøres af præsidiet som et præliminært spørgsmål.
Artikel 22 Fremgangsmåde ved nedsættelse af en mæglingskommission 1. Hvis nedsættelsen af en mæglingskommission begæres  

 ved en ansøgning, skal ansøgningen angive tvistens genstand, navnet på den  

 eller de parter, som ansøgningen er rettet mod, og navnet på den eller de  

 mæglere, som er udnævnt af den eller de parter i tvisten, der fremsætter  

 anmodningen.
Ansøgningen skal også kort anføre de bilæggelsesmidler, der  

 tidligere har været forsøgt.
2. Så snart en ansøgning er modtaget, skal  

 justitssekretæren meddele det til den anden eller de andre parter i tvisten,  

 der er nævnt i ansøgningen.
Inden for femten dage fra tidspunktet for  

 meddelelsen skal den anden eller de andre parter i tvisten udnævne en eller  

 flere mæglere efter eget valg til at indtræde i kommissionen.
Hvis en eller  

 flere parter i tvisten inden for denne periode ikke har udnævnt det eller de  

 medlemmer af kommissionen, som de har ret til at udnævne, skal præsidiet  

 udnævne det fornødne antal mæglere.
En sådan udnævnelse skal foretages blandt  

 de mæglere, der i overensstemmelse med art. 3 er udnævnt af den berørte part  

 eller hver af de berørte parter, eller, hvis disse parter endnu ikke har  

 udnævnt mæglere, blandt de andre mæglere, der ikke er blevet udnævnt af den  

 anden eller de andre parter i tvisten.
3. Hvis nedsættelsen af en mæglingskommission begæres  

 ved en aftale, skal aftalen angive genstanden for tvisten.
Hvis der ikke er  

 enighed, helt eller delvis, angående genstanden for tvisten, kan hver part  

 deri formulere sit eget standpunkt med hensyn til denne.
 4. Samtidig med at parterne ved aftale begærer en  

 mæglingskommission nedsat, skal hver part underrette justitssekretæren om  

 navnet på den eller de mæglere, som vedkommende har udnævnt til at indtræde i  

 kommissionen.
Artikel 23 Mæglingsprocedure 1. Mæglingsprocessen skal være fortrolig, og alle  

 parter i tvisten skal have ret til at blive hørt.
Under forbehold af  

 bestemmelserne i art. 10 og 11 og Domstolens vedtægter skal  

 mæglingskommissionen efter samråd med parterne i tvisten fastsætte  

 fremgangsmåden.
 2. Hvis parterne i tvisten tiltræder det, kan  

 mæglingskommissionen indbyde enhver stat, der deltager i denne konvention, og  

 som har interesse i bilæggelsen af tvisten, til at deltage i processen.
Artikel 24 Formålet med mægling Mæglingskommissionen skal bistå parterne i tvisten med at nå frem til en  

 bilæggelse i overensstemmelse med folkeretten og deres CSCE-forpligtelser.
Artikel 25 Resultat af mæglingen 1. Hvis parterne i tvisten under processen ved  

 mæglingskommissionens hjælp når frem til en gensidigt antagelig bilæggelse,  

 skal de indføre betingelserne for denne bilæggelse i et konklusionsresume  

 undertegnet af deres repræsentanter og af kommissionens medlemmer.  

 Undertegnelsen af dokumentet skal afslutte processen.
CSCE's Råd skal af  

 Embedsmandskomiteen underrettes om det heldige udfald af mæglingen.
2. Når mæglingskommissionen finder, at alle sider af  

 tvisten og alle muligheder for at finde en løsning er blevet undersøgt, skal  

 den udarbejde en slutrapport.
Rapporten skal indeholde kommissionens forslag  

 til en fredelig bilæggelse af tvisten.
 3. Mæglingskommissionens rapport skal kundgøres for  

 tvistens parter, der skal have en periode på 30 dage til at gennemgå den og  

 meddele kommissionens formand, om de er villige til at acceptere den  

 foreslåede bilæggelse.
 4. Hvis en part i tvisten ikke godkender den  

 foreslåede bilæggelse, er den anden eller de andre parter ikke længere bundet  

 af deres egen godkendelse deraf.
 5. Hvis parterne i tvisten ikke inden for den periode,  

 der er foreskrevet i stk. 3, har godkendt den foreslåede bilæggelse, skal  

 rapporten sendes til CSCE's Råd gennem Embedsmandskomiteen.
 6. Hvis en part undlader at møde frem til mægling  

 eller forlader en påbegyndt proces, skal der også udarbejdes en rapport  

 herom, som omgående skal tilstilles CSCE's Råd gennem Embedsmandskomiteen.
Voldgift Artikel 26 Anmodning om nedsættelse af en voldgiftsret 1. En anmodning om voldgift kan fremsættes når som  

 helst ved aftale mellem to eller flere stater, der deltager i denne  

 konvention, eller mellem en eller flere stater, der deltager i denne  

 konvention, og en eller flere andre stater, der deltager i CSCE.
2. De stater, der deltager i denne konvention, kan til  

 enhver tid ved en meddelelse stilet til depositaren erklære, at de ipso  

 facto og uden særlig aftale anerkender en voldgiftsrets obligatoriske  

 domsmyndighed under forbehold af gensidighed.
En sådan erklæring kan afgives  

 for en ubegrænset periode eller for en nærmere angivet tid.
Den kan omfatte  

 alle tvister eller udelukke tvister angående en stats territoriale  

 integritet, nationale forsvar, ret til suverænitet over landterritorium eller  

 konkurrerende krav med hensyn til jurisdiktion over andre områder.
 3. En anmodning om voldgift mod en stat, der deltager  

 i denne konvention og som har afgivet den i stk. 2 nærmere angivne erklæring,  

 kan først fremsættes ved en ansøgning til justitssekretæren tredive dage  

 efter, at rapporten fra den mæglingskommission, som har behandlet tvisten, er  

 blevet videresendt til CSCE's Råd i overensstemmelse med bestemmelserne i  

 art. 25, stk. 5.
 4. Når en tvist indbringes for en voldgiftsret i  

 overensstemmelse med denne artikel, kan retten af egen kraft eller efter  

 anmodning fra den ene af eller alle parterne i tvisten angive de foreløbige  

 forholdsregler, som bør træffes af parterne i tvisten for at undgå en  

 forværring af tvisten, større vanskelighed ved at nå til en løsning eller  

 muligheden for at en senere voldgiftskendelse ikke vil kunne håndhæves på  

 grund af adfærden hos en eller flere af parterne i tvisten.
Artikel 27 Sager, der indbringes for en voldgiftsret 1. Hvis en anmodning om voldgift fremsættes ved en  

 aftale, skal den angive genstanden for tvisten.
Hvis der ikke er enighed,  

 helt eller delvis, angående genstanden for tvisten, kan hver part deri  

 formulere sit eget standpunkt med hensyn til denne.
2. Hvis en anmodning om voldgift fremsættes ved en  

 ansøgning, skal den angive genstanden for tvisten, mod hvilken eller hvilke  

 af de stater, der deltager i denne konvention, den er rettet, og de  

 væsentligste faktiske og juridiske elementer, den er begrundet med.
Så snart  

 ansøgningen modtages, skal justitssekretæren meddele det til den eller de  

 andre deltagerstater, der er nævnt i ansøgningen.
Artikel 28 Nedsættelse af voldgiftsretten 1. Når en anmodning om voldgift fremsættes, skal der  

 nedsættes en voldgiftsret.
 2. De voldgiftsmænd, der i overensstemmelse med art. 4  

 er udnævnt af parterne i tvisten, er ex officio medlemmer af retten.  

 Når flere end to stater er parter i den samme tvist, kan de stater, der  

 forfægter den samme interesse, blive enige om at udnævne en enkelt  

 voldgiftsmand.
3. Præsidiet skal blandt voldgiftsmændene udnævne et  

 antal medlemmer, der skal indtræde i retten, således at det samlede antal  

 medlemmer, der er udnævnt af præsidiet, mindst udgør en mere end antallet af  

ex officio medlemmer.
Medlemmer af præsidiet og deres suppleanter, som  

 står på listen over voldgiftsmænd, skal være valgbare til retten.
4. Hvis et ex officio medlem ikke er i stand  

 til at deltage, eller tidligere på en eller anden måde har deltaget i  

 behandlingen af den sag, der er opstået af den tvist, der er indbragt for  

 retten, skal dette medlem erstattes af hans eller hendes suppleant.
Hvis  

 suppleanten er i den samme situation, skal den implicerede stat udnævne et  

 medlem til at undersøge tvisten i overensstemmelse med de i stk. 5 nærmere  

 angivne vilkår og betingelser.
I tilfælde af at der opstår spørgsmål om,  

 hvorvidt et medlem eller hans eller hendes suppleant er habil til at indtræde  

 i retten, skal sagen afgøres af præsidiet.
 5. Enhver stat, som er part i en tvist, der er  

 indbragt for en voldgiftsret, og som ikke deltager i denne konvention, kan  

 udnævne en person efter eget valg til at sidde i retten, enten fra den liste  

 over voldgiftsmænd, der er oprettet i overensstemmelse med art. 4 eller  

 blandt andre personer, der er statsborgere i en stat, der deltager i CSCE.  

 Enhver person, der er udnævnt på denne måde, skal opfylde de i art. 4, stk.  

 2, nærmere angivne betingelser og skal med henblik på at undersøge tvisten  

 have de samme rettigheder og forpligtelser som de andre medlemmer af retten.  

 Den pågældende skal udføre sin funktion fuldstændig uafhængigt og afgive den  

 i art. 5 påbudte erklæring før indtrædelsen i retten.
 6. Retten skal udnævne sin formand blandt de  

 medlemmer, der er udnævnt af præsidiet.
7. I tilfælde af at et af de af præsidiet udnævnte  

 medlemmer af retten er ude af stand til at deltage i processen, skal dette  

 medlem ikke erstattes, medmindre antallet af medlemmer udnævnt af præsidiet  

 kommer under antallet af ex officio medlemmer eller medlemmer udnævnt  

 af parterne i tvisten i overensstemmelse med stk. 5. I dette tilfælde skal et  

 eller flere nye medlemmer udnævnes af præsidiet i overensstemmelse med stk. 3  

 og 4 i denne artikel.
Der skal ikke vælges ny formand, hvis der udnævnes en  

 eller flere nye medlemmer, medmindre det medlem, der er ude af stand til at  

 deltage, er rettens formand.
Artikel 29 Voldgiftsprocedure 1. Alle parterne i tvisten skal have ret til at blive  

 hørt under voldgiftsprocessen, der skal være i overensstemmelse med  

 principperne om en retfærdig rettergang.
Processen skal bestå af en skriftlig  

 del og en mundtlig del.
 2. Voldgiftsretten skal i forhold til parterne i  

 tvisten have de beføjelser til at undersøge og efterforske, der er nødvendige  

 for at udføre dens opgaver.
3. Enhver stat, der deltager i CSCE, som mener at have  

 en særlig retlig interesse, der med rimelighed kan antages at blive påvirket  

 af rettens kendelse, kan, inden femten dage efter at CSCE's sekretariat har  

 videresendt den i art. 15 nærmere beskrevne underretning, tilstille  

 justitssekretæren en anmodning om at indtræde.
Denne anmodning skal straks  

 videresendes til parterne i tvisten og til den ret, som er nedsat med henblik  

 på tvisten.
4. Hvis den indtrædende stat godtgør, at den har en  

 sådan interesse, skal den være bemyndiget til at deltage i processen, i den  

 udstrækning som det er nødvendigt for at beskytte denne interesse.
Den  

 relevante del af rettens kendelse er bindende for den indtrædende stat.
5. Parterne i tvisten har tredive dage til at sende  

 deres bemærkninger vedrørende anmodningen om indtræden til retten.
Retten  

 skal træffe afgørelse om, hvorvidt anmodningen kan imødekommes.
 6. Rettens forhandlinger skal ske for lukkede døre,  

 medmindre retten efter anmodning fra parterne i tvisten bestemmer andet.
7. I tilfælde af, at en eller flere parter i tvisten  

 ikke indfinder sig, kan den anden eller de andre parter deri anmode retten om  

 at træffe afgørelse til fordel for sin eller deres påstand.
Før retten gør  

 dette, skal den forvisse sig om, at den er kompetent, og at påstandene fra  

 den eller de parter, der deltager i processen, er velbegrundede.
Artikel 30 Voldgiftsrettens opgave Voldgiftsrettens opgave skal være i overensstemmelse med folkeretten at  

 afgøre de tvister, som indbringes for den.
Denne bestemmelse skal ikke  

 præjudicere rettens beføjelse til at afgøre en sag ex aequo et bono,  

 hvis parterne i tvisten bliver enige herom.
Artikel 31 Voldgiftskendelse 1. Voldgiftsrettens kendelse skal angive de grunde,  

 den er støttet på.
Hvis den ikke helt eller delvis er udtryk for  

 voldgiftsrettens medlemmers enstemmige mening, skal ethvert medlem have ret  

 til at afgive et særskilt eller dissentierende votum.
 2. Under forbehold af art. 29, stk. 4, skal rettens  

 kendelse kun have bindende virkning mellem parterne i tvisten og med hensyn  

 til den sag, den vedrører.
3. Kendelsen skal være endelig og ikke åben for appel.  

 Men parterne i tvisten eller en af dem kan begære, at retten fortolker sin  

 kendelse, for så vidt angår dens betydning eller rækkevidde.
Medmindre  

 parterne i tvisten bliver enige om andet, skal en sådan anmodning fremsættes  

 senest seks måneder efter meddelelsen om kendelsen.
Efter at have modtaget  

 bemærkningerne fra parterne i tvisten, skal retten afgive sin fortolkning så  

 snart som muligt.
4. En ansøgning om revision af kendelsen kan kun  

 indgives, hvis den er grundet i, at en kendsgerning, der kommer for dagen, er  

 af en sådan karakter, at den kunne være en afgørende omstændighed, og som, da  

 kendelsen blev afgivet, var ukendt for retten og for den eller de parter i  

 tvisten, der kræver revision.
Ansøgningen om revision skal indgives senest  

 seks måneder efter, at kendsgerningen er kommet for dagen.
Ingen ansøgning om  

 revision kan indgives, efter at der er gået ti år fra kendelsens dato.
5. Så vidt muligt bør undersøgelsen af en anmodning om  

 fortolkning eller en ansøgning om revision udføres af den ret, som afsagde  

 den pågældende kendelse.
Hvis præsidiet skulle mene, at dette er umuligt,  

 skal en anden ret nedsættes i overensstemmelse med bestemmelserne i art. 28.
Artikel 32 Offentliggørelse af voldgiftskendelsen Kendelsen skal offentliggøres af justitssekretæren.
En bekræftet kopi skal  

 tilstilles parterne i tvisten og CSCE's Råd gennem Embedsmandskomiteen.
Afsluttende bestemmelser Artikel 33 Undertegnelse og ikrafttræden 1. Denne konvention skal være åben for undertegnelse  

 af de stater, der deltager i CSCE, hos Sveriges regering indtil den 31. marts  

 1993. Den skal ratificeres.
 2. De stater, der deltager i CSCE, og som ikke har  

 undertegnet denne konvention, kan tiltræde den efterfølgende.
 3. Denne konvention skal træde i kraft to måneder  

 efter dagen for deponeringen af det tolvte ratifikations- eller  

 tiltrædelsesinstrument.
 4. For hver stat, som ratificerer eller tiltræder  

 denne konvention efter deponeringen af det tolvte ratifikations- eller  

 tiltrædelsesinstrument, skal konventionen træde i kraft to måneder efter, at  

 dens ratifikations- eller tiltrædelsesinstrument er blevet deponeret.
 5. Sveriges regering skal være depositar for denne  

 konvention.
Artikel 34 Forbehold Denne konvention må ikke blive genstand for noget forbehold, som den ikke  

 udtrykkeligt hjemler.
Artikel 35 Ændringer 1. Ændringer i denne konvention skal vedtages i  

 overensstemmelse med de følgende stykker.
 2. Ændringer i denne konvention kan foreslås af enhver  

 deltagerstat og skal af depositaren tilstilles CSCE's sekretariat med henblik  

 på videresendelse til de stater, der deltager i CSCE.
 3. Hvis CSCE's Råd vedtager den foreslåede ændring,  

 skal teksten af depositaren sendes til de stater, der deltager i denne  

 konvention, til godkendelse i overensstemmelse med deres respektive  

 forfatningsmæssige krav.
 4. Enhver sådan ændring skal træde i kraft den  

 tredivte dag efter, at alle stater, der deltager i denne konvention, har  

 underrettet depositaren om deres godkendelse deraf.
Artikel 36 Opsigelse 1. Enhver stat, der deltager i denne konvention, kan  

 når som helst opsige denne konvention ved en notifikation stilet til  

 depositaren.
 2. En sådan opsigelse skal træde i kraft et år efter  

 den dag, hvor depositaren har modtaget notifikationen.
3. Denne konvention skal imidlertid fortsat gælde for  

 den opsigende stat med hensyn til en proces, som pågår på det tidspunkt, da  

 opsigelsen træder i kraft.
Sådan proces skal føres til afslutning.
Artikel 37 Notifikationer og meddelelser De notifikationer og meddelelser, der skal udfærdiges af depositaren, skal  

 sendes til justitssekretæren og til CSCE's sekretariat med henblik på  

 videresendelse til de stater, der deltager i CSCE.
Artikel 38 Ikke-deltagere I overensstemmelse med folkeretten bekræftes det, at intet i denne  

 konvention skal fortolkes, så der opstår forpligtelser eller skyldigheder for  

 de stater, der deltager i CSCE, men som ikke deltager i denne konvention,  

 hvis ikke det er udtrykkeligt bestemt og udtrykkeligt accepteret skriftligt  

 af disse stater.
Artikel 39 Overgangsbestemmelser 1. Domstolen skal inden fire måneder efter denne  

 konventions ikrafttrædelse vælge sit præsidium, vedtage sine vedtægter og  

 udnævne sin justitssekretær i overensstemmelse med bestemmelserne i art. 7, 9  

 og 11. Regeringen i det land, hvor Domstolen har sæde, skal i samarbejde med  

 depositaren træffe de nødvendige foranstaltninger.
 2. Indtil en justitssekretær er udnævnt, skal dennes  

 pligter i henhold til art. 3, stk. 5, og art. 4, stk. 7, varetages af  

 depositaren.
 UDFÆRDIGET I STOCKHOLM på engelsk, fransk, italiensk, russisk, spansk og  

 tysk, idet alle seks sprogversioner har samme gyldighed, den 15. december  

 1992.
 Danmarks ratifikationsinstrument blev deponeret hos Sveriges  

 udenrigsminister den 23. august 1994.
 Konventionen trådte i medfør af artikel 33 i kraft den 5. december 1994  

 for Danmark og følgende andre lande: Cypern, Frankrig, Italien, Kroatien,  

 Liechtenstein, Monaco, Polen, Schweiz, Slovenien, Sverige og Tyskland.
 Endvidere har følgende lande med virkning fra de anførte datoer  

 ratificeret eller tiltrådt konventionen:
 De lande, der har ratificeret eller tiltrådt konventionen, har taget  

 forbehold og afgivet erklæringer som følger:
Konventionens artikel 19, stk. 4: Danmark, Liechtenstein, Polen og  

Schweiz har i henhold til denne bestemmelse erklæret, at de  

 forbeholder sig retten til at anvende procedurer til tvistbilæggelse  

 indeholdt i bilaterale traktater, der er eller vil blive indgået af disse  

 lande, forudsat disse procedurer kan iværksættes ensidigt.
De forbeholder sig  

 endvidere retten til at anvende procedurer til tvistbilæggelse, som er eller  

 vil blive aftalt ad hoc for en eller flere konkrete tvister.
Tyskland har forbeholdt sig retten til at forelægge tvister til  

 bilæggelse efter procedurer fastsat i bilaterale eller multilaterale  

 traktater, der er eller vil blive indgået af Tyskland, forudsat disse  

 procedurer kan iværksættes ensidigt.
Tyskland forbeholder sig endvidere  

 retten til at forelægge en eller flere konkrete tvister til bilæggelse i  

 overensstemmelse med procedurer, som er eller vil blive aftalt ad hoc.
 Østrig har erklæret, at CSCE konventionen ikke kommer til  

 anvendelse i forholdet mellem Østrig og Italien i det omfang Den  

 internationale Domstol har kompetence i forbindelse med den europæiske  

 konvention om fredelig bilæggelse af tvistigheder.
Konventionens artikel 26, stk. 2: Danmark, Finland, Grækenland og  

Sverige har i henhold til denne bestemmelse erklæret, at de ipso  

 facto og uden særlig aftale vil anerkende en under konventionen oprettet  

 voldgiftsrets obligatoriske domsmyndighed under forbehold af gensidighed.
For  

Danmarks, Finlands og Sveriges vedkommende gælder erklæringen  

 for en periode af 10 år fra afgivelsen.
For Grækenland gælder  

 erklæringen alle tvister med undtagelse af tvister i forbindelse med det  

 nationale forsvar og for en periode af fem år fra afgivelsen.
