 I medfør af §§ 1 og 21, stk. 1, i lov nr. 53 af 25. februar 1976 om  

 brandsikring af ældre beboelsesbygninger m.v. fastsættes:
 § 1.  Bygninger med mere end 2 etager, der helt eller  

 delvis benyttes til beboelse, skal opfylde kravene i §§ 2-7, medmindre andet  

 godkendes af kommunalbestyrelsen efter lovens § 6 eller besluttes af  

 boligtilsynet efter lovens § 7.
 Stk. 2.  Tagetager, der benyttes til beboelse ellr  

 ophold, medregnes som etage.
 Stk. 3.  Bygninger, hvor gulvet i øverste etage er  

 beliggende mere end 4,5 m over terræn, betragtes som bygninger med mere end 2  

 etager.
 Stk. 4.  Bygninger, som på grund af skrånende terræn  

 el.lign. har 2 etager til den ene side og mere end 2 etager til den anden  

 side, betragtes som bygninger med mere end 2 etager.
 Stk. 5.  I bygninger, som herefter er omfattet af  

 kravene, gælder disse for samtlige etager.
 Stk. 6.  Undtaget fra kravene i §§ 2-7 er bygninger,  

 hvor de enkelte beboelseslejligheder eller beboelsesrum har adgang til  

 sikkerhedstrappe i overensstemmelse med bestemmelserne i bygningsreglementet  

 (BR-72, kap. 4.1.5., stk. 3).
 Stk. 7.  De brandtekniske definitioner og  

 klassifikationer i bygningsreglementet (BR-72, kap. 6) finder anvendele på de  

 i bekendtgørelsen anvendte brandtekniske betegnelser.
 Fælles krav.
 § 2.  Hver lejlighed skal i hver etage have mindst 1  

 redningsvindue, som kan nås af brandvæsenets redningsstiger.
 Stk. 2.  Vægge mellem lejligheder (lejlighedsskel) skal  

 mindst svarer til BD-bygningsdel 60.
 Stk. 3.  I brandvægge og tilsvarende adskillende  

 konstruktioner skal åbninger lukkes med en konstruktion svarende til væggen  

 m.m., dog mindst svarende til BS-bygningsdel 60.
 Stk. 4.  Loft i kælder skal have overflader mindst  

 svarende til beklædning af klasse 1.
 Trapper.
 § 3.  Indvendige trapper skal væer anbragt i trapperum  

 med uhindret adgang direkte til det fri eller med adgang til det fri gennem  

 forrum eller gang.
 Stk. 2.  Vægkonstruktioner og etageadskillelser i  

 trapperum, forrum og gange, der tjener som flugtvej, skal svare til  

 BD-bygningsdel 60. Væg mod kælder skal svare til BS-væg 60. I bygninger med  

 mere end 3 etager, hvor hver lejlighed kun har adgang til 1 trappe, skal  

 etageadskillensen mellem kælder og trapperum med tilhørende forrum eller gang  

 mindst svare til BS-bygningsdel 60.
 Stk. 3.  Overflader på vægge og lofter i trapperum samt  

 undersider af trappeløb skal mindst svare til beklædninger af klasse 1. I  

 bygninger, hvor hver lejlighed har adgang til 2 trapper, kan eksisterende  

 vægpaneler i trapperum dog bibeholdes, når panelerne har overflader, der  

 mindst svarer til beklædninger af klasse 2 og ikke er højere end 1,5 m.
 Stk. 4.  I trapperum må ikke forefindes gasmålere og  

 gasledninger, træskabe til elmålere og trappelysautomater m.m. eller skabe og  

 skabsrum.
 § 4.  I hver etage må der til hver trappe højst være  

 adgang fra 4 lejligheder.
 Stk. 2.  I bygninger, hvor hver lejlighed har adgang til  

 2 trapper, må der kun være forbindelse mellem de 2 trapper gennem de enkelte  

 lejligheder og gennem en eventuel tagetage.
 Døre.
 § 5.  Døre fra trapperum til lejligheder skal svare  

 til BD-entredør 30. I lejligheder med adgang til 2 trapper kan kravet  

 fraviges efter følgende regler:
 Stk. 2.  Døre tra trapperum til kælder skal mindst svare  

 til BD-dør 30. Sådanne døre må kun findes i bygninge, hvor hver lejlighed har  

 adgang til 2 trapper, og kun i forbindelse med den ene af trapperne.
Stk. 3.  Døre fra trapperum til tagetager skal være  

 mindst BD-dør 30, når tagetagen helt eller delvis anvendes til beboelse.
Er  

 der ikke beboelse i tagetagen, skal døre fra trapperum til tagetager mindst  

 være tætsluttende trædøre uden glaspartier.
Stk. 4.  Andre døre i trapperum end de i stk. 1-3 nævnte  

 skal mindst være tætsluttende trædøre uden glaspartier.
Dette krav gælder  

 ikke udgangsdøre til det fri og døre til wc-rum, hvortil der kun er adgang  

 fra trapperum.
 Erhvervslokaler i bygninger med beboelse.
 § 6.  Døre fra trapperum til erhvervslokaler ska  

 udføres i overensstemmelse med følgende regler:
Elevatorer § 7.  Elevator med tilhørende spil m.v. skal være  

 adskilt fra kælder med væg mindst svarende til BS-bygningsdel 60. Dør fra  

 kælder til elevator og spilrum m.v. skal mindst svare til BD-dør 60.
 Anmeldelse om brandsikring.
§ 8.  De i loven foreskrevne indberetninger til  

 kommunalbestyrelsen og boligtilsynet om gennemgang af bygningerne og om de  

 foranstaltninger, som er nødvendige for at opfylde kravene om brandsikring,  

 skal ske på særlige af boligministeriet udfærdigede skemaer, betegnet  

 »Indberetning om brandsikring«.
Skemaerne rekvireres hos  

 kommunalbestyrelsen.
 Stk. 2.  I indberetningen skal ejeren oplyse, hvilken  

 teknisk sagkundskab han har benyttet til gennemgangen og udarbejdelsen af  

 forslag til brandsikring.
 Beboernes medvirken.
§ 9.  Er der i medfør af lejeloven valgt  

 beboerrepræsentanter for ejendommen, skal ejeren give dem underretning om,  

 hvornår den i loven foreskrevne gennemgang af bygningerne vil finde sted.
Det  

 skal i indberetningsskemaet angives, om beboerrepræsentanterne har  

 bemærkninger til de foreslåede brandsikringsforanstaltninger.
Bemærkningerne  

 skal påføres skemaet eller vedlægges dette.
Stk. 2.  Er der ikke valgt beboerrepræsentanter, skal  

 ejeren ved meddelelse til lejerne eller ved opslag gøre lejeren bekendt med  

 indberetningen til kommunalbestyrelsen.
Meddelelsen skal indeholde oplysning  

 om, hvor en genpart af indberetningen ligger til gennemsyn for lejerne.
 frede bygninger.
§ 10.  Er bygningen fredet i medfør af lovgivningen om  

 bygningsfredning, skal ejeren i indberetningen gøre opmærksom herpå.  

 Forslaget til brandsikring indsendes af kommunalbestyrelsen til  

 Fredningsstyrelsen til forelæggelse for Det særlige Bygningssyn.
Arbejdet må  

 først iværksættes, når kommunalbestyrelsen efter modtagelsen af  

 Fredningsstyrelsens udtalelse har godkendt forslaget.
 Ordensforskrifter m.m.
§ 11.  Ejendommens adgangsarealer,  

 brandredningsarealer (brandveje), trapper og gange samt adgang hertil må ikke  

 indrettes eller benyttes til andre formål end adgang eller tilkørsel.  

 Arealerne, trapperne og gangene m.v. skal stedse holdes ryddelige.
De må  

 heller ikke anvendes til henstilling af biler, cykler og barnevogne m.m.  

 eller til oplagring af varer og affald m.m., der kan befordre en brands  

 udbredelse eller hindre personers flugt og brandvæsentes indsats i tilfælde  

 af brand.
Stk. 2.  Lofts- og kælderrum, der hører til de enkelte  

 lejemål, skal holdes forsvarligt aflåst.
Ejeren skal sørge for, at sådanne  

 rum tømmes ved lejerskifte.
 Undtagelser.
 § 12.  Bekendtgørelsen gælder ikke for fritliggende  

 en- og tofamilieshuse.
 Stk. 2.  Bekendtgørelsen gælder ikke for lokaler, der  

 omfattes af justitsministeriets bekendtgørelse nr. 252 af 21. maj 1974 om  

 brandværnsforanstaltninger i ældre hoteller m.v.
 Ikrafttræden.
 § 13.  Bekendtgørelsen træder i kraft ved  

 bekendtgørelsen i Lovtidende.
 Boligministeriet, den 27. februar 1976.
Helge Nielsen /Johs Bløcher.
