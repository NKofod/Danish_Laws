Mellemste invalidepension tilkendt 55-årig kvinde, der fik amputeret  

 venstre arm i 1948. Hun havde siden 1955 arbejdet i sin og mandens frugt- og  

 grøntforretning indtil forretningen i 1978 blev solgt, fordi hun ikke længere  

 kunne klare arbejdet angiveligt på grund af overanstrengelse i højre side og  

 arm.
Ankestyrelsen lagde vægt på hendes mangeårige betydelige  

 erhvervsarbejde, overbelastningen af højre side, der medførte et skånemoment  

 samt hendes alder.
 MEDDELELSE OM AFGØRELSEN:
 En 55-årig gift kvinde havde i 1948 mistet venstre arm ved et  

 ulykkestilfælde.
 Hun var blevet gift i 1946 og havde ved ulykkens indtræden kontorarbejde.  

 Der var 3 børn i ægteskabet.
I 1955 startede hun en forretning med frugt og grønt.
I nogle år drev hun  

 forretningen alene dog med bistand fra ægtefællen til det tungere arbejde.
I  

 1957 opgav ægtefællen sit arbejde for sammen med hustruen at drive  

 forretningen.
I 1978 blev forretningen solgt, fordi ansøgeren ikke længere kunne  

 overkomme arbejdet.
Hun søgte herefter invalidepension.
Om hendes helbredstilstand var oplyst, at hun klagede over smerter i  

 hoved, nakke, skulderregion samt højre arm og hånd angiveligt hidrørende fra  

 overanstrengeler.
Der var konstateret muskelinfiltrationer i højre arm og  

 skulder.
 Hun var forsynet med pynteprotese, mens en funktionel protese var forsøgt  

 uden held.
 Det var iøvrigt oplyst, at hun klarede det meste af det huslige arbejde i  

 hjemmet.
 Revaliderings- og pensionsnævnet tilkendte hende laveste invalidepension,  

 idet nævnet fandt, at hendes erhvervsevne var nedsat til omkring halvdelen.
Ankestyrelsen fandt, at hun opfyldte betingelserne for mellemste  

 invalidepension.
Ankestyrelsen lagde herved vægt på, at ansøgeren havde haft  

 et mangeårigt betydeligt erhvervsarbejde, men nu ikke længere kunne antages  

 at have nogen væsentlig erhvervsevne på grund af den manglende venstre arm  

 uden protesefunktion, overbelastning af højre side, der medførte et  

 skånemoment, samt på ansøgerens alder.
