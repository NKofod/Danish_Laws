 Denne datasammenskrivning omfatter lov nr. 310 af 6. juni  

 1973 med de ændringer, der følger af lov nr. 108 af 29. marts 1978, lov nr.  

 250 af 23. maj 1984, § 12, lov nr. 192 af 29. marts 1089, § 28, lov nr. 220  

 af 10. april 1991, lov nr. 1085 af 23. december 1992, lov nr. 351 af 9. juni  

 1993 og lov nr. 407 af 22. maj 1996.
 Definitioner, lovens område m.m.
 § 1.  Ved levnedsmidler forstås i denne lov  

 spisevarer, drikkevarer, nydelsesmidler eller andre varer, der er bestemt til  

 at fortæres af mennesker.
 § 2.  Ved færdigpakkede levnedsmidler forstås i denne  

 lov levnedsmidler, som før og uden direkte sammenhæng med salg er indesluttet  

 i detailemballage, der er bestemt til først at brydes af forbrugerne.
 § 3.  Ved tilsætningsstoffer forstås i denne lov  

 stoffer, som uden i sig selv at være levnedsmidler eller sædvanligt anvendte  

 bestanddele af sammensatte levnedsmidler er bestemt til at tilsættes  

 levnedsmidler for at påvirke deres næringsværdi, holdbarhed, konstistens,  

 farve, smag eller lugt eller i øvrigt med teknologiske eller andre formål.
 § 4.  Ved forureninger forstås i denne lov andre  

 biologiske, fysiske eller kemiske forekomster end tilsætningsstoffer, såsom  

 bakterier, bakterie- og svampetoksiner, bestanddele af eller  

 omsætningsprodukter fra gødningsstoffer, foderstoffer, bekæmpelsesmidler,  

 stoffer med biologisk virkning på dyr anvendt i forebyggende eller  

 helbredende øjemed eller rengørings- eller desinfektionsmidler, som, hvis de  

 findes i eller på levnedsmidler, kan udgøre en sundhedsrisiko, gøre  

 levnedsmidler utjenlige til at fortæres af mennesker eller forandre  

 levnedsmidlernes normale sammensætning eller beskaffenhed i øvrigt.
 § 5.  Lovens regler om salg gælder også udbud til  

 salg, formidling af salg, opbevaring i salgsøjemed, tilbud og enhver  

 overgivelse til andre.
 § 6.  Lovens regler om behandling gælder også  

 tilvirkning, opbevaring, aftapning, emballering, ompakning og transport.
 § 7.  Uanset at der under landbrugsministerens og  

 fiskeriministerens forretningsområder gælder særlige love og i medfør heraf  

 fastsatte regler om levnedsmidler, kommer de i denne lovs kapitel 2 og 4  

 indeholdte bestemmelser om salg af levnedsmidler og om disses tilvirkning,  

 sammensætning og betegnelse til anvendelse, medmindre der stilles mindst lige  

 så strenge krav i de særlige love eller i regler fastsat i medfør heraf.
 Stk. 2.  Bestemmelserne i kapitel 5 om autorisation,  

 godkendelse eller anmeldelse vedrørede tilvirkning og salg af levnedsmidler  

 finder ikke anvendelse på virksomheder, der autoriseres eller godkendes efter  

 de i stk. 1 nævnte særlige love.
 Stk. 3.  De med hjemmel i kapitel 2, 4 og 5 i denne lov  

 fastsatte regler finder anvendelse, medmindre andet er fastsat i regler  

 udstedt i medfør af de i stk. 1 nævnte særlige love, jfr. dog stk. 5 og 6.
Stk. 4.  Efter denne lovs ikrafttræden kan der ikke i  

 regler i medfør af de i stk. 1 nævnte særlige love fastsættes bestemmelser om  

 brug af tilsætningsstoffer, der afviger fra de regler, der fastsættes af  

 sundhedsministeren.
Bestemmelser herom i regler, der gælder ved lovens  

 ikrafttræden, forbliver gældende, indtil de ophæves regler med hjemmel i  

 denne lov.
Stk. 5.  De med hjemmel i denne lov fastsatte regler om finder anvendelse, medmindre der stilles mindst lige så strenge krav i  

 regler fastsat i medfør af de i stk. 1 nævnte særlige love.
 Stk. 6.  Hvis der i de særlige love, der er nævnt i stk.  

 1, eller i medfør af disse love er fastsat regler om levnedsmidler, der  

 fremstilles på virksomheder, der efter de nævnte særlige love har  

 autorisation eller tilladelse til eksport, og disse levnedsmidler ikke  

 afsættes til forbrug her i landet eller til bearbejdning uden for de nævnte  

 autoriserede virksomheder, finder reglerne i den særlige lovgivning  

 anvendelse, uanset at de fraviger de regler, der er nævnt i stk. 4 og stk. 5,  

 nr. 1-6, ovenfor, eller bestemmelserne i lovens §§ 14 og 25.
 § 8.  Medmindre sundhedsministeren bestemmer andet,  

 finder lovens bestemmelser ikke anvendelse på varer, der eksporteres.
§ 9.  Indførsel her til landet med henblik på salg af  

 levnedsmidler m.m., som ikke opfylder kravene i denne lov eller i regler  

 fastsat med hjemmel i loven, er forbudt.
Sundhedsministeren kan i særlige  

 tilfælde dispensere herfra.
 § 10.  Loven kommer ikke til anvendelse på  

 levnedsmidler, der er fremstillet i udlandet og kun føres gennem landet som  

 transitgods eller oplagres som transitgods under tilsynsmyndighedernes  

 kontrol.
 Stk. 2.  Medmindre sundhedsministeren fastsætter andet,  

 kommer loven også til anvendelse på levnedsmidler, der her i landet som  

 forsyning føres til danske skibe og fly.
 Stk. 3.  Loven kommer ikke til anvendelse på  

 levnedsmidler, der fremstilles i private husholdninger.
 Stk. 4.  Loven kommer ikke til anvendelse på tobak, jfr.  

 dog § 14, stk. 7, eller på varer, der kun finder anvendelse som lægemidler.
§ 11.  Hvor der i denne lov er givet  

 sundhedsministeren hjemmel til at fastsætte regler, skal der indhentes  

 erklæring fra handelsministeren samt, hvis reglerne vedrører områder, der  

 henhører under landbrugsministeren eller fiskeriministeren, tillige  

 forhandles med vedkommende minister.
Der indhentes erklæring fra de nærmest  

 interesserede landsomfattende erhvervs- og forbrugerorganisationer.
 Stk. 2.  Ministeren kan fastsætte en frist for afgivelse  

 af erklæringer efter stk. 1.
 Levnedsmidlers sammensætning og  

 beskaffenhed m.v.
 § 12.  Levnedsmidler må ikke sælges, hvis de ved  

 anvendelse på sædvanlig måde må antages at kunne overføre eller fremkalde  

 sygdom eller at kunne medføre forgiftning, eller hvis levnedsmidlerne på  

 grund af sygelig forandring, fordærvethed, forurening, fejlagtig tilberedning  

 eller af anden årsag må anses for at være utjenlige til at fortæres af  

 mennesker.
 § 13.  Sundhedsministeren kan fastsætte regler eller  

 træffe bestemmelse om, hvorvidt og på hvilke vilkår levnedsmidler, hvori  

 forureninger forekommer, må sælges.
 Stk. 2.  Når der foreligger risiko for, at visse  

 levnedsmidler fra bestemte områder indeholder forureninger ller har været  

 udsat for radioaktivitet, kan ministeren forbyde salg af sådanne  

 levnedsmidler.
 § 14.  I levnedsmidler, der sælges, må som  

 tilsætningsstoffer kun anvendes stoffer, der af sundhedsministeren er  

 godkendt til anvendelse i vedkommende levnedsmiddel eller gruppe af  

 levnedsmidler.
 Stk. 2.  Ministeren kan fastsætte regler om anvendelsen  

 af tilsætningsstoffer til levnedsmidler i almindelighed, til enkelte  

 levnedsmidler eller til grupper af levnedsmidler.
Stk. 3.  Ministeren udfærdiger en fortegnelse over de  

 godkendte tilsætningsstoffer og deres anvendelse med angivelse af eventuelle  

 krav til stoffernes identitet og renhed.
I særlige tilfælde kan optagelse på  

 fortegnelsen undlades.
 Stk. 4.  Ved fastsættelse af regler i henhold til stk. 1  

 og stk. 2 skal hensyn navnlig tages til, at forbrugerne beskyttes imod  

 sundhedsrisiko, til, at rimelige teknologiske behov imødekommes, og til, at  

 forbrugerne ikke vildledes.
 Stk. 5.  Ministeren kan fastsætte regler eller træffe  

 bestemmelse om, at nærmere angivne grupper af tilsætningsstoffer kan tages i  

 anvendelse, hvis de, 6 måneder før de tages i brug, er anmeldt til ministeren  

 for forureningsbekæmpelse og der ikke af denne er nedlagt forbud mod  

 stoffernes anvendelse.
 Stk. 6.  Ministeren kan fastsætte regler om, at  

 bestemmelserne i stk. 1-5 og § 15 også skal gælde andet end  

 tilsætningsstoffer.
 Stk. 7.  Ministeren kan fastsætte regler om, at nærmere  

 angivne stoffer ikke må anvendes som tilsætning til tobak.
§ 15.  Tilsætningsstoffer må kun sælges med angivelse  

 af den sædvanligt anvendte kemiske betegnelse for stoffet.
Sundhedsministeren  

 kan fastsætte regler eller træffe bestemmelse om, at tilsætningsstoffer, hvor  

 særlige hensyn taler derfor, kan sælges med anden angivelse.
Det kan herunder  

 fastsættes, at sådanne tilsætningsstoffer skal registreres.
 Stk. 2.  Stk. 1 og § 14 gælder også for salg af  

 tilsætningsstoffer til brug ved madlavning o.lign. i private husholdninger.
§ 16.  Sundhedsinisteren kan fastsætte regler om  

 sammensætning af næringsstofpræparater, der sælges som tilskud til sædvanlig  

 kost.
Der kan herunder fastsættes regler om, at præparaterne kan eller skal  

 undergives kontrol.
 § 17.  Sundhedsministeren kan fastsætte regler om  

 anvendelse af bestemte fremgangsmåder og tilsætningsstoffer ved behandling af  

 levnedsmidler med henblik på at sikre forbrugerne vigtige næringsstoffer.
 § 18.  Sundhedsministeren kan fastsætte regler om  

 anvendelse af bestemte genstande eller fremgangsmåder ved behandling af  

 levnedsmidler, herunder vedrørende anvendelse af strålekonservering og andre  

 konserverings- eller behandlingsmetoder.
 § 19.  Ved salg og behandling af levnedsmidler og  

 tilsætningsstoffer må ikke beskæftiges personer, som har eller må antages at  

 have sygdom, at bære smitte eller at bære anden skade, som kan gøre varerne  

 utjenlige til at fortæres af mennesker.
 Stk. 2.  Sundhedsministeren kan fastsætte regler om  

 lægeundersøgelse eller anden helbredskontrol med sådant personale og om  

 personalehygiejnen i øvrigt.
 § 19 a.  Sundhedsministeren kan fastsætte regler eller  

 træffe beslutning om, at uddannelse i levnedsmiddelhygiejne er obligatorisk  

 for visse personer, som er beskæftiget i virksomheder autoriseret efter § 31  

 eller godkendt eller registreret efter § 34.
 Stk. 2.  Uddannelse etableres efter reglerne i lov om  

 arbejdsmarkedsuddannelser.
 Stk. 3.  Uddannelsen afsluttes med et certifikat.
 § 20.  Sundhedsministeren kan fastsætte regler om  

 drikkevand og is, der forhandles som færdigpakket levnedsmiddel.
 Stk. 2.  Ministeren kan fastsætte regler om vand og is,  

 der anvendes ved behandling af levnedsmidler eller til rengøring af maskiner,  

 redskaber, emballage m.m.
 § 21.  Sundhedsministeren , ud fra sundheds-,  

 ernærings- og kvalitetsmæssige hensyn eller for at sikre rimelige vilkår for  

 producentter og handlende, fastsætte regler om, hvorledes de enkelte arter af  

 levnedsmidler skal være behandlet, herunder om deres sammensætning, indhold  

 eller beskaffenhed i øvrigt.
 Stk. 2.  Ministeren kan fastsætte regler om, at varer,  

 der sælges som erstatning for eller som efterligning af velkendte produkter  

 af animalsk eller vegetabilsk oprindelse, samt levnedsmidler, hvori sådanne  

 erstatnings- eller efterligningsprodukter indgår, kun må sælges med  

 tilsætning af et røbestof.
 Stk. 3.  Ministeren kan fastsætte regler om, at  

 tilsætningsstoffer eller andre stoffer, der anvendes ved behandling af  

 levnedsmidler, skal være tilsat et røbestof.
 Brugs- og forbrugsgenstande.
§ 22.  Sundhedsministeren kan fastsætte regler til  

 forebyggelse af sundhedsrisiko hidrørende fra brugs- og forbrugsgenstande,  

 der sælges til anvendelse i privat ehusholdninger.
Der kan herunder  

 fastsættes regler om mærkning af sådanne genstande.
 Levnedsmidlers betegnelse, mærkning m.v.
 § 23.  Levnedsmidler må ikke sælges under  

 omstændigheder, der er egnet til at vildlede forbrugerne med hensyn til  

 varens oprindelse, fremstillingstidspunkt, beskaffenhed, art, mængde,  

 sammensætning, behandling, egenskaber og virkninger.
 Stk. 2.  Ved bedømmelsen heraf skal der særligt tages  

 hensyn til den betegnelse, der anvendes for varen, de mundtlige og skriftlige  

 oplysninger, som gives derom, de tegninger og billeder og den tekst, der er  

 anbragt på varen, dens emballage, på reklame eller skilt vedrørende varen, i  

 annoncer eller i reklametilbud o.lign.
§ 24.  Mærkning skal udføres på tydelig og holdbar  

 samt for forbrugerne let iøjnefaldende og utvetydig måde.
Oplysningerne skal  

 findes på emballagen, på selve levnedsmidlet eller på en vedføjet etikette.
 Stk. 2.  Sundhedsministeren kan fastsætte regler om,  

 hvorledes mærkning af og eventuel fælles skiltning for levnedsmidler skal  

 udføres, herunder om, på hvilke sprog de foreskrevne oplysninger kan kræves  

 meddelt.
 § 25.  Sundhedsministeren kan fastsætte regler om, at  

 færdigpakkede levnedsmidler skal mærkes med oplysninger, der er af betydning  

 for forbrugerne, herunder hvorvidt levnedsmidlerne skal være mærket med  

 oplysninger om:
 Stk. 2.  Ministeren kan tillige fastsætte regler eller  

 træffe bestemmelse om, at der i stedet for den under stk. 1, nr. 7, nævnte  

 oplysning kan anvendes en tal- eller bogstavkombination, der entydigt  

 identificerer den virksomhed, der har tilvirket eller pakket varen.
 Stk. 3.  Ministeren kan fastsætte regler om mærkning af  

 andre end færdigpakkede levnedsmidler.
 § 26.  Færdigpakkede levnedsmidler, der er mærket med  

 angivelse af en sidste salgsdag eller holdbarhedstidens udløb, må ikke  

 ommærkes med forlænget frist, ompakkes eller efter fristens udløb sælges i  

 pakningen.
 § 27.  Sundhedsministeren kan fastsætte regler om, at  

 en betegnelse, herunder en allerede almindeligt anvendt betegnelse, skal være  

 forbeholdt levnedsmidler af en bestemt art og sammensætning, jfr. § 21, stk.  

 1.
 Stk. 2.  Når en betegnelse efter stk. 1 er forbeholdt et  

 bestemt levnedsmiddel, må levnedsmidler med anden sammensætning eller  

 beskaffenhed i øvrigt ikke sælges under den forbeholdte betegnelse eller med  

 anden betegnelse, som kan give anledning til forveksling hermed.
 Stk. 3.  Ministeren kan fastsætte regler om påbud af  

 bestemte varebetegnelser til sikring af forbrugerne imod forveksling med en  

 vare af anden sammensætning.
 § 28.  Sundhedsministeren kan fastsætte regler om salg  

 af levnedsmidler, der angives at være særligt egnede for mennesker med behov  

 for særlig kost på grund af sygdom, alder eller andre forhold.
 Stk. 2.  Det er forbudt i reklamer m.v. eller på  

 emballage at anføre:
Stk. 3.  Det er forbudt i reklamer m.v. eller på  

 emballagen at anføre Stk. 4.  Sundhedsministeren kan fastsætte regler om  

 reklame for levnedsmidler til opfyldelse af forpligtelser i henhold til  

 EU-retten.
 § 29.  Enhver angivelse af næringsværdien af et  

 levnedsmiddel skal være redelig og nøgtern, hvad enten angivelsen tager sigte  

 på naturligt forekommende eller tilsatte næringsstoffer.
 Stk. 2.  Sundhedsministeren kan fastsætte regler om,  

 hvorledes næringsværdien af et levnedsmiddel kan eller skal angives på  

 emballage eller på anden måde, f.eks. i reklamer for varen.
 § 30.  Sundhedsministeren kan fastsætte regler eller  

 træffe bestemmelse om, under hvilken form virksomheder, der behandler eller  

 sælger levnedsmidler eller tilsætningsstoffer, må omtale, at virksomheden er  

 under det offentliges kontrol eller tilsyn, har fået autorisation eller  

 godkendelse af en offentlig myndighed, eller at varerne er godkendt eller  

 undersøgt af en sådan myndighed.
Tilvirkning, salg og indføresl af  

 levnedsmidler og § 31.  Tilvirkning af levnedsmidler og  

 tilsætningsstoffer med henblik på salg må ikke påbegyndes, før autorisation  

 hertil er meddelt af sundhedsministeren.
 Stk. 2.  Der kræves ikke autorisation til dyrkning af  

 afgrøder i landbrug, gartneri o.l. eller til opdræt af husdyr, fjerkræ o.l.
 Stk. 3.  Der kræves ikke autorisation til tilvirkning af  

 levnedsmidler i detailforretninger såsom bagerforretninger, fiskehandeler,  

 slagterforretninger, restaurationer m.v. med henblik på salg direkte til  

 forbruger fra det forretningssted, hvor tilvirkningen sker.
Stk. 4.  Ministeren kan fastsætte regler eller træffe  

 bestemmelse om, at virksomheder, der omfattes af stk. 1, kan fritages for  

 kravet om autorisation.
Sådanne virksomheder skal da, medmindre ministeren  

 bestemmer andet, søge godkendelse efter reglerne i § 34.
 Stk. 5.  Efter aftale med sundhedsministeren kan  

 landbrugs- og fiskeriministeren bemyndige Levnedsmiddelstyrelsen til at  

 autorisere, godkende og kontrollere virksomheder i henhold til  

 produktlovgivningen under Landbrugs- og Fiskeriministeriet. landbrugs- og  

 fiskeriministeren fastsætter nærmere regler herom, herunder om, at afgørelser  

 truffet af Levnedsmiddelstyrelsen kan indbringes for sundhedsministeren.
 Stk. 6.  Sundhedsministeren kan fastsætte regler eller  

 træffe bestemmelse om udøvelse af tilsynet med virksomheder omfattet af stk.  

 1-5.
 § 32.  (Ophævet).
§ 33.  Sundhedsministeren kan meddele de af § 31  

 omfattede virksomheder de påbud eller forbud, der anses for nødvendige for at  

 sikre overholdelse af loven og regler fastsat med hjemmel i loven.
Det kan  

 herunder bestemmes, at varer, der ikke opfylder de krav, som er fastsat i  

 loven eller i regler med hjemmel i loven, s kal beslaglægges eller tilintetgøres.
 § 34.  Virksomhed en detail omfattende salg eller  

 behandling af levnedsmidler samt virksomhed en gros omfattende salg,  

 opbevaring, aftapning, emballering, ompakning eller transport af  

 levnedsmidler må ikke påbegyndes, før godkendelse hertil er meddelt af  

 kommunalbestyrelsen.
 Stk. 2.  Samme regel gælder for salg af levnedsmidler i  

 virksomhedskantiner og pensionater med mere end 12 faste spisegæster.
Stk. 3.  Sundhedsministeren kan fastsætte regler eller  

 træffe bestemmelse om, at virksomheder omfattet af stk. 1 ikke skal godkendes  

 men kun registreres.
Sundhedsministeren kan herunder fastsætte regler om, at  

 virksomheden skal anmelde sig til tilsynsmyndigheden, samt en tidsfrist  

 herfor.
Ved virksomhedsstart kan der på begæring meddeles godkendelse.
§ 35.  Kommunalbestyrelsen kan meddele de af § 34  

 omfattede virksomheder de påbud eller forbud, der anses for nødvendige for at  

 sikre overholdelse af loven og regler fastsat med hjemmel i loven.
Det kan  

 herunder bestemmes, at varer, der ikke opfylder de krav, som er fastsat i  

 loven eller i regler med hjemmel i loven, skal beslaglægges eller  

 tilintetgøres.
 § 35 a.  Sundhedsministeren kan fastsætte regler eller  

 træffe bestemmelse om, at de af loven omfattede virksomheder for egen regning  

 skal gennemføre en egenkontrol, herunder lade foretage nærmere fastsatte  

 analyser og undersøgelser på et godkendt privat eller offentligt  

 laboratorium.
 § 36.  Den, der med salg for øje agter at indføre  

 levnedsmidler eller tilsætningsstoffer her til landet, skal anmelde  

 virksomheden til registrering hos sundhedsministeren . Ved anmeldelsen skal  

 det oplyses, hvilke varer der indføres.
 Stk. 2.  Sundhedsministeren kan fastsætte regler om  

 omfanget af registreringen efter stk. 1.
 § 37.  De af §§ 31 og 34 omfattede virksomheder skal  

 uanset den meddelte autorisation eller godkendelse til enhver tid opfylde de  

 krav, som hensynet til god hygiejnisk praksis tilsiger.
 Stk. 2.  I følgende tilfælde skal autorisation eller  

 godkendelse indhentes på ny:
Stk. 3.  Sundhedsministeren kan fastsætte regler om, at  

 virksomheden skal anmelde ejer- eller brugerskifte til tilsynsmyndigheden  

 samt en tidsfrist herfor.
Ved ejer- eller brugerskifte kan der på begæring  

 meddeles fornyet autorisation eller godkendelse.
 Stk. 4.  Autorisation eller godkendelse kan tages op til  

 fornyet behandling, når der er forløbet 5 år siden sidste autorisation eller  

 godkendelse.
 Stk. 5.  Autorisation eller godkendelse kan  

 tilbagekaldes, hvis virksomheden ikke opfylder stillede vilkår, eller hvis  

 det ud fra hygiejniske årsager skønnes nødvendigt.
 Stk. 6.  Salg fra registrerede virksomheder kan  

 forbydes, hvis det ud fra hygiejniske årsager skønnes nødvendigt.
 § 38.  Sundhedsministeren kan fastsætte regler om  

 indretning af, inventar i og om driften af virksomheder, der er omfattet af  

 reglerne i §§ 31 og 34.
 Stk. 2.  Ministeren kan fastsætte regler om, herunder  

 kræve forhåndsgodkendelse af emballage, maskiner, redskaber, bestik, husgeråd  

 og transportmidler, der anvendes ved salg eller behandling af levnedsmidler  

 og tilsætningsstoffer.
 § 39.  Sundhedsministeren kan fastsætte regler om  

 anvendelse af rengørings- og desinfektionsmidler i virksomheder, der er  

 omfattet af §§ 31 og 34. Der kan herunder fastsættes regler om, at beholdere  

 med sådanne rengørings- og desinfektionsmidler skal være forsynet med  

 oplysning om midlernes bestanddele.
 Stk. 2.  Ministeren kan fastsætte regler om, at der i de  

 i stk. 1 nævnte virksomheder ikke må opbevares andre tilsætningsstoffer end  

 dem, der er godkendt til anvendelse i de pågældende levnedsmidler, jfr. § 14.
§ 40.  Sundhedsministeren kan fastsætte regler om salg  

 og behandling af levnedsmidler under åben himmel og om udstilling af  

 levnedsmidler i det fri.
Det kan herunder fastsættes, i hvilket omfang  

 kommunalbestyrelserne kan fastsætte regler herom.
 § 41.  Sundhedsministeren kan fastsætte regler eller  

 træffe bestemmelse om, at bestemte arter af levnedsmidler eller  

 tilsætningsstoffer underkastes en særlig kontrol, og at vedkommende  

 virksomhed skal betale udgiften herved.
 Stk. 2.  Ministeren kan fastsætte regler om betaling  

 m.v. af de i stk. 1 nævnte udgifter.
 Levnedsmiddelområdet.
 § 42.  Sundhedsministeren kan nedsætte et  

 levnedsmiddelråd, der over for ministeren er rådgivende for  

 levnedsmiddelområdet som helhed.
 Myndighederne.
 § 43.  Overtilsynet med, at loven og de med hjemmel i  

 loven fastsatte regler overholdes, påhviler sundhedsministeren.
Stk. 2.  Sundhedsministeren kan henlægge sine opgaver  

 efter loven til en eller flere andre centrale myndigheder.
Ministeren kan  

 fastsætte regler om adgangen til klage over disse myndigheders afgørelser,  

 herunder at disse myndigheder har den endelige administrative afgørelse i  

 sådanne sager.
 Stk. 3.  Ved varetagelsen af de opgaver, der påhviler  

 sundhedsministeren, bistås ministeren af sundhedsstyrelsen, toldvæsenet,  

 veterinærdirektoratet, statskontrollen med mejeriprodukter og æg m.m.,  

 fiskeriministeriets industritilsyn, fiskerikontrollen, kemikaliekontrollen,  

 statens levnedsmiddelinstitut og embedslægerne.
 § 44.  Kommunalbestyrelsen påser, medmindre andre  

 regler fastsættes af ministeren for forureningsbekæmpelse, at loven og de med  

 hjemmel i loven fastsatte regler overholdes.
 Stk. 2.  Kommunalbestyrelsen kan bemyndige vedkommende  

 levnedsmiddelkontrolenhed, jfr. § 51, til helt eller delvis at varetage de  

 opgaver, der påhviler kommunalbestyrelsen.
 Stk. 3.  Ministeren kan fastsætte regler om den kontrol-  

 og tilsynsvirksomhed, som kommunalbestyrelserne skal udøve, og om samvirket  

 mellem de centrale myndigheder, jfr. § 43, og kommunalbestyrelserne samt  

 mellem kommunalbestyrelserne og andre lokale myndigheder på  

 levnedsmiddelområdet, herunder om forholdet til embedslægerne.
 § 45.  Tilsynsmyndighederne, jfr. §§ 43 og 44, og  

 personer, der af disse myndigheder er bemyndiget dertil, har adgang til  

 offentlige og private ejendomme, lokaliteter og transportmidler for at  

 tilvejebringe oplysninger til brug for beslutninger i henhold til loven eller  

 regler, der er fastsat med hjemmel i loven.
 Stk. 2.  Politiet yder bistand hertil efter regler, der  

 fastsættes efter forhandling mellem sundhedsministeren og justitsministeren.
 Stk. 3.  Legitimation skal forevises.
 § 46.  Den, der er ansvarlig for forhold, som omfattes  

 af denne lov eller de med hjemmel i loven fastsatte regler, skal efter  

 anmodning af tilsynsmyndighederne give alle oplysninger, herunder om  

 økonomiske og regnskabsmæssige forhold, som har betydning for tilsynets eller  

 kontrollens gennemførelse.
 Stk. 2.  Tilsynsmyndighederne kan pålægge den pågældende  

 at afgive prøver uden vederlag af råvarer, halvfabrikata, færdigvarer,  

 emballage, tilsætningsstoffer, bekæmpelsesmidler samt desinfektions- og  

 rengøringsmidler.
 Stk. 3.  Sundhedsministeren kan fastsætte regler om, at  

 den pågældende skal yde tilsynsmyndighederne bistand ved forsendelse af  

 prøverne og afholde udgiften herved.
 § 47.  Kommunalbestyrelserne og  

 levnedsmiddelkontrolenhederne har pligt til at give sundhedsministeren eller  

 den myndighed, sundhedsministeren bestemmer, alle oplysninger vedrørende  

 tilsyns- og kontrolvirksomheden.
 § 48.  Tilsynsmyndighedernes afgørelser meddeles  

 skriftligt.
 Stk. 2.  Tilsynsmyndighedernes afgørelser skal indeholde  

 oplysning om, til hvilken myndighed afgørelsen kan påklages og fristen  

 herfor.
 Stk. 3.  Omfatter afgørelsen et påbud eller forbud, skal  

 der i afgørelsen være fastsat en frist for afgørelsens efterkommelse.
Kapitel 7 a.
Gebyrer § 48 a.  Sundhedsministeren kan fastsætte regler om,  

 at virksomhederne skal betale et gebyr til hel eller delvis dækning af  

 myndighedernes omkostninger ved autorisation og godkendelse af de  

 virksomheder, der er omfattet af §§ 31, 34 og 37. Ministeren kan fastsætte  

 regler om opkrævning af gebyr for udstedelse af eksportcertifikater samt for  

 sagsbehandling i forbindelse med administration af visse anmeldelses- og  

 godkendelsesordninger udfærdiget med hjemmel i lovens §§ 14, 16, 36, § 38,  

 stk. 2, og § 39, stk. 1.
Stk. 2.  Ministeren kan fastsætte regler om, at  

 virksomheder omfattet af §§ 31, 34 og 37 og af de særlige produktlove om  

 levnedsmidler under landbrugs- og fiskeriministerens forretningsområde og af  

 bestemmelser udstedt i medfør af § 22 skal betale et årligt gebyr til hel  

 eller delvis dækning af myndighedernes omkostninger i forbindelse med tilsyn  

 og kontrol efter loven.
Ministeren kan herunder fastsætte regler om, at en  

 virksomhed skal betale et gebyr til dækning af omkostningerne ved særligt  

 belastende kontrol eller ved ekstraordinære tilsyn og analyser.
 Stk. 3.  Ministeren kan bemyndige kommunalbestyrelsen  

 til at fritage visse detailforhandlingsvirksomheder, der som led i et  

 uegennyttigt socialt arbejde tilvirker eller forhandler levnedsmidler uden  

 erhvervsmæssig fortjeneste for øje og uden konkurrencemæssigt forhold til  

 andre virksomheder, for gebyr i henhold til stk. 1 og 2.
 Stk. 4.  Ministeren kan fastsætte regler om opkrævning  

 af særskilt gebyr ved ikkerettidig betaling af gebyr efter stk. 1 og 2.
 Stk. 5.  Ministeren kan fastsætte regler om opkrævning  

 af gebyrer efter stk. 1-3 og kan herunder fastsætte regler for kommunale  

 myndigheders indbetaling af en nærmere fastsat andel af de opkrævede gebyrer  

 til staten.
Stk. 6.  Kommunalbestyrelsen fastsætter størrelsen af  

 gebyret i henhold til stk. 2. Gebyrfastsættelsen skal ske på grundlag af de  

 omkostninger, der er forbundet med kontrollen af en virksomhed, og således,  

 at gebyret udgør en af sundhedsministeren fastsat procentandel af disse  

 omkostninger.
Sundhedsministeren kan fastsætte nærmere regler om  

 gebyrfastsættelsen, herunder om et maksimumsgebyr for den enkelte  

 virksomhedskategori.
Stk. 7 Sundhedsministeren kan fastsætte regler om, at virksomheder, der ønsker en  

 metode godkendt til anvendelse i henhold til § 55, stk. 2, skal betale et  

 gebyr til hel eller delvis dækning af Levnedsmiddelstyrelsens omkostninger i  

 forbindelse med godkendelsen.
 Levnedsmiddelstyrelsen m.v.
§ 49.  Levnedsmiddelstyrelsen rådgiver  

 sundhedsministeren og andre myndigheder i toksikologiske og andre  

 levnedsmiddelhygiejniske spørgsmål, navnlig vedrørende kemiske stoffer og  

 forureninger i levnedsmidler og drikkevand.
Ministeren kan henlægge andre  

 opgaver til styrelsen.
 Stk. 2.  Ministeren fastsætter gebyrer for de  

 undersøgelser, der foretages, og for rådgivende virksomhed, der udøves af  

 styrelsen til fordel for erhvervsvirksomheder, erhvervsorganisationer og  

 lignende.
Stk. 3.  Ministeren kan fastsætte regler eller træffe  

 bestemmelse om, at undersøgelser og analyser, som styrelsen foretager inden  

 for lovens område, skal udføres i overensstemmelse med principper for god  

 laboratoriepraksis eller som akkrediteret prøvning.
Der kan herunder stilles  

 krav om, at styrelsens laboratorier underkastes kontrol og inspektion af  

 relevante godkendelses- og akkrediterengsmyndigheder.
 § 50.  Ministeren for forureningsbekæmpelse kan  

 etablere et antal landsdelslaboratorier til at medvirke i kontrollen  

 fortrinsvis med opgaver af kemisk-analytisk karakter vedrørende levnedsmidler  

 m.v.
 Planlægning og koordination af  

 laboratorievirksomheden.
 § 51.  Inden for hver amtskommunes område etableres en  

 eller flere levnedsmiddelkontrolenheder omfattende laboratorier og  

 tilsynspersonale.
Stk. 2.  Levnedsmiddelkontrolenhederne udfører  

 undersøgelser af levnedsmidler m.v. i henhold til denne lov.
Enhederne fører  

 på vedkommende kommunalbestyrelses vegne, jfr. §§ 44, stk. 2, tilsyn med de  

 steder, hvor levnedsmidler sølges eller behandles.
§ 52.  Efter retningslinier, der fastsættes af  

 sundhedsministeren efter forhandling med Kommunernes Landsforening og  

 Amtsrådsforeningen i Danmark, udarbejder amtsrådet på grundlag af forslag fra  

 kommunalbestyrelserne inden for amtskommunens område og efter forhandling med  

 disse kommunalbestyrelser en plan for områdets dækning med  

 levnedsmiddelkontrolenheder.
I planen fastsættes enhedernes antal, og de  

 enkelte enheders stedlige placering, funktion m.v. samt det område inden for  

 amtskommunen, der skal betjenes af den pågældende enhed.
I planen kan optages  

 bestemmelser om en fordeling og koordinering af opgaverne mellem de enkelte  

 enheder inden for amtskommunens område, navnlig med henblik på at sikre en  

 effektiv udnyttelse af de samlede laboratoriefaciliteter og en ligelig og  

 forsvarlig laboratoriemæssig dækning inden for hele området.
Det fastsættes  

 endvidere, hvilke levnedsmiddelkontrolenheder der skal drives af  

 kommunalbestyrelserne.
Der træffes i planen bestemmelse om oprettelse af nye  

 laboratorier og udvidelse af eksisterende laboratorier.
Stk. 2.  Amtsrådet forelægger planen til godkendelse hos  

 ministeren inden et tidspunkt, der fastsættes i de i stk. 1 nævnte  

 retningslinier.
Når planen er godkendt af ministeren, er den bindende for  

 kommunalbestyrelserne og amtsrådene.
Indtil planen er godkendt, kan  

 laboratorier kun oprettes og udvides med godkendelse fra ministeren.
Stk. 3.  Amtsrådet kan efter forhandling med  

 kommunalbestyrelserne inden for amtskommunens område over for ministeren  

 fremsætte forslag om revision af de godkendte planer.
Ligeledes kan  

 ministeren over for amtsrådet fremsætte anmodning om, at der udarbejdes  

 udkast til revision af planen, og at forslag herom forelægges for ministeren  

 inden en nærmere fastsat frist.
 Stk. 4.  Levnedsmiddelstyrelsen bistår  

 sundhedsministeren med hensyn til opstilling af regler for  

 laboratorieplanlægningen efter stk. 1-3.
 § 52 a.  Sundhedsministeren kan fastsætte regler ellr  

 træffe bestemmelse om etablering af økonomistyring baseret på fælles  

 principper for levnedsmiddelkontrolenhederne.
§ 53.  Levnedsmiddelstyrelsen fører det faglige tilsyn  

 med levnedsmiddelkontrolenhederne.
Om forefundne mangler afgives redegørelse  

 til amtsrådet.
Afhjælpes de påtalte mangler ikke inden for frister fastsat af  

 amtsrådet, kan amtsrådet med godkendelse fra sundhedsministeren overtage og  

 herefter drive den pågældende enhed.
Sundhedsministeren fastsætter de nærmere  

 vilkår for overtagelsen, dersom der ikke kan opnås enighed herom mellem  

 vedkommende amtsråd og kommunalbestyrelse.
§ 54.  Til dækning af udgifterne ved  

 levnedsmiddelkontrolenhedernes drift, herunder udgifterne til forrentning og  

 afskrivning, opkræver den kommune eller amtskommune, der driver enheden,  

 bidrag fra de kommuner, for hvis område undersøgelser og tilsyn efter den i §  

 52 nævnte plan udføres af den pågældende enhed.
De nævnte bidrag kan af  

 enhver af kommunalbestyrelserne kræves forelagt til godkendelse hos  

 amtsrådet, for så vidt angår laboratorieenheder, der drives af  

 amtskommunerne, hos sundhedsministeren.
 § 55.  Sundhedsministeren kan træffe bestemmelse om  

 arten og omfanget af den kontrol med levnedsmidler m.v., der skal udføres af  

 levnedsmiddelkontrolenhederne, og kan fordele opgaverne mellem de kommunale  

 laboratorieenheder, landsdelslaboratorier og Levnedsmiddelstyrelsen under  

 hensyn til laboratoriernes personalemæssige og apparaturmæssige kapacitet.
 Stk. 2.  De kommunale laboratorieenheder og  

 landsdelslaboratorierne skal anvende de analysemetoder, der foreskrives af  

 Levnedsmiddelstyrelsen.
 Stk. 3.  Levnedsmiddelkontrolenhederne og  

 landsdelslaboratorierne skal efter anmodning fra levnedsmiddelstyrelsen give  

 alle oplysninger om deres virksomhed.
 § 56.  Levnedsmiddelstyrelsen kan som led i den  

 offentlige kontrol lade levnedsmidler m.v. undersøge på andre offentlige  

 eller private laboratorier.
 § 57.  Sundhedsministeren kan meddele private  

 laboratorier autorisation til varetagelse af nærmere angivne  

 laboratorieopgaver i henhold til denne lov.
 Stk. 2.  Laboratorier, der er autoriseret, skal benytte  

 de takster, metoder og arbejdsforskrifter, der fastsættes af  

 sundhedsministeren.
 Stk. 3.  Sundhedsministeren kan fastsætte nærmere regler  

 for autorisationsordningen.
 Klage og dispensation.
 § 58.  Kommunalbestyrelsens afgørelser i henhold til  

 denne lov eller i henhold til regler fastsat med hjemmel i loven kan påklages  

 til sundhedsministeren, jfr. dog § 43, stk. 2.
 § 59.  Klagefristen er 4 uger fra den dag, afgørelsen  

 er meddelt den pågældende.
 Stk. 2.  Klagemyndigheden kan indtil 6 måneder efter  

 afgørelsen se bort fra overskridelse af klagefristen, når overskridelsen af  

 særlige grunde er undskyldelig.
 § 60.  En klage har opsættende virkning, indtil  

 klagemyndighedens afgørelse foreligger.
Stk. 2.  Det kan, når særlige grunde taler herfor,  

 samtidig med et påbud eller forbud bestemmes, at dette skal efterkommes  

 uanset klage.
Selv om også denne beslutning påklages, skal påbudet eller  

 forbudet efterkommes, indtil klagemyndigheden bestemmer andet.
§ 61.  Klage indgives til den myndighed, der har  

 truffet afgørelsen.
Denne myndighed sender klagen til klagemyndigheden  

 ledsaget af det materiale, der er indgået i sagens bedømmelse i første  

 instans.
 § 62.  Sundhedsministeren kan, når forholdene taler  

 derfor, meddele dispensation fra bestemmelserne i § 8, § 14, stk. 1, § 15,  

 stk. 2, § 24, § 26, § 34, § 36 og § 37, stk. 2.
 Straffe- og ikrafttrædelsesbestemmelser  

 m.v.
§ 63.  Medmindre højere straf er forskyldt efter den  

 øvrige lovgivning, straffes med bøde den, der Stk. 2.  Straffen kan stige til hæfte eller fængsel i  

 indtil 1 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  I regler, der udstedes med hjemmel i denne lov,  

 kan der fastsættes straf af bøde.
Det kan endvidere fastsættes, at straffen  

 kan stige til hæfte eller fængsel i indtil 1 år under tilsvarende betingelser  

 som anført i stk. 2.
 Stk. 4.  For overtrædelse, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
§ 64.  Sagerne behandles som politisager.
Retsmidlerne  

 i retsplejelovens kapitler 68, 69, 71 og 72 kan anvendes i samme omfang som i  

 statsadvokatsager.
 § 65.  Myndigheder og personer, der udøver opgaver  

 efter loven, samt enhver, der i øvrigt yder bistand hertil, er underkastet  

 tavshedspligt efter borgerlig straffelovs § 152 og § 264b.
 § 66.  Tidspunktet for lovens ikrafttræden fastsættes  

 af sundhedsministeren.
 § 67.  Følgende lovbestemmelser ophæves, jfr. dog §§  

 68 og 69:
 § 68.  Regler, der er fastsat med hjemmel i de i § 67  

 nævnte love, forbliveri kraft, indtil de afløses af regler fastsat med  

 hjemmel i denne lov.
 Stk. 2.  Overtrædelse af regler fastsat med hjemmel i  

 lov nr. 174 af 28. april 1950 om levnedsmidler m.m. og lov nr. 189 af 4. juni  

 1964 om dybfrosne levnedsmidler m.v. straffes efter bestemmelserne i  

 henholdsvis § 23 i lov om levnedsmidler m.m. og § 8 i lov om dybfrosne  

 levnedsmidler m.v.
 Stk. 3.  Sagerne behandles efter bestemmelsen i § 64.
 § 69.  Sundhedsministeren kan fastsætte regler om, at  

 nærmere angivne bestemmelser i de enkelte kommuners sundhedsvedtægter eller  

 regler fastsat med hjemmel i sundhedsvedtægterne skal forblive i kraft i  

 indtil 3 år efter, at loven i sin helhed er trådt i kraft.
 Stk. 2.  Overtrædelse af de i stk. 1 omhandlede  

 sundhedsvedtægtsbestemmelser eller regler fastsat medhjemmel i  

 sundhedsvedtægterne straffes med bøde efter bestemmelser i § 2 i lov af 12.  

 januar 1958 om tilvejebringelse af sundhedsvedtægter.
 § 70.  Sundhedsministeren kan fastsætte regler om, fra  

 hvilket tidspunkt de ved lovens ikrafttræden eksisterende virksomheder skal  

 søge autorisation, jfr. § 31, eller godkendelse, jfr. § 34.
 § 71.  Loven gælder ikke for Færøerne og Grønland.
Lov nr. 407 af 22. maj 1996 indeholder følgende ikrafttrædelsesbestemmelse:
§ 2 Stk. 1.  Loven træder i kraft den 1. januar 1997.
 Stk. 2.  Obligatorisk uddnnelse i henhold til § 19 a som  

 indsat ved § 1, nr. 2, gælder kun for personer ansat efter denne  

 ikrafttrædelsesdato og for indehavere af virksomheder, der etableres efter  

 denne ikrafttrædelsesdato.
