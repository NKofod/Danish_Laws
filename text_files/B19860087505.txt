 I medfør af § 12, stk. 3 og § 42, stk. 2, i lov nr. 306 af 4. juni 1986 om  

 saltvandsfiskeri fastsættes følgende:
 § 1.  En fritidsfisker må kun anvende nedenstående  

 redskabstyper og i det ved hver redskabstype anførte antal:
a. 3 krogeliner a 100 kroge og b. 3 garn (rødspætte-, tunge-, silde-, makrelgarn e.l.) og c. 3 kasteruser (enkelte eller dobbelte).
Een af disse ruser må forsynes med en rad på højst 40 m og arme på højst 8  

 m og må være fastgjort til pæle.
Fastgøring skal ske med ringe eller  

 stropper, som ikke forhindrer, at redskabets overlig kan synke med  

 vandstanden.
 Ingen ruse må på noget sted i den forreste fangståbning måle over 90 cm.  

 Såfremt en ruse med arme og/eller rad er forsynet med »tag«, måles  

 den forreste fangståbning ved tagets forkant.
 Maskestørrelsen (helmaske) i radgarnet må ikke overstige 40 mm.
 Stk. 2.  De nævnte ruser må ikke være ovenvandsruser,  

 dvs., at ingen del af redskabet må rage op over vandskorpen.
Stk. 3.  Bundsatte garn må ikke have en længde af over  

 45 m og en højde af over 1,5 m.
Flydende garn må ikke have en længde af over  

 45 m og en dybde af over 3 m.
 § 2.  Udover de i § 1 beskrevne redskaber må  

 fritidsfiskere anvende et ålehåndvod, der har følgende dimensioner:
Voddets fangstpose må højst være 8 m lang.
Fangstposens åbning må højst  

 bestå af 400 masker i hele åbningens omkreds.
Voddets arme må højst være 6 m lange.
Maskestørrelsen må intet sted i  

 redskabet overstige 28 mm.
 Træklinerne må højst være 50 m lange.
 Stk. 2.  Voddet må udelukkende udsættes fra båd, der  

 fremdrives uden motorkraft og redskabet skal hales ind ved håndkraft.
 § 3.  For alderspensionister der udøver fiskeriet  

 personligt og ikke driver anden personligt virksomhed finder § 1 og § 2 ikke  

 anvendelse.
 § 4.  Overtrædelse af bestemmelserne i § 1 og § 2 i  

 denne bekendtgørelse straffes med bøde.
 § 5.  Bekendtgørelsen træder i kraft den 1. januar  

 1987.
 Stk. 2.  Bekendtgørelse nr. 280 af 22. juni 1979 om det  

 antal redskaber, som må anvendes af ikke-erhvervsfiskere ved fiskeri på dansk  

 fiskeriterritorium, ophæves den 31. december 1986, jfr.  

 saltvandsfiskerilovens § 48.
