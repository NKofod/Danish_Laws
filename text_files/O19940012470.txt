Resumé A, der var statsborger fra det tidligere Jugoslavien, ansøgte i  

 marts 1993 om asyl i Danmark.
Som begrundelse for ansøgningen angav han at  

 han  

 var udeblevet fra militæret, hvortil han var indkaldt.
Flygtningenævnet (FN)  

 gav ham i november 1993 afslag på asyl.
Kommiteen B klagede for A bl.a. over FN's afslag på asyl.
Til  

 brug for ombudsmandens behandling af klagen stillede ombudsmanden en række  

 spørgsmål til FN, særligt vedrørende forholdene for de serbiske asylansøgere,  

 der frygtede indkaldelse til militærtjeneste.
Ombudsmanden mente ikke at FN på fyldestgørende måde besvarede  

 hans spørgsmål.
Dette kritiserede ombudsmanden.
Efter en udførlig gennemgang  

 af  

 den trufne afgørelse og FN's baggrundsmateriale fandt ombudsmanden imidlertid  

 ikke fuldt tilstrækkeligt grundlag for at kritisere FN's skøn og dermed  

 nævnets  

 afgørelse. (J. nr. 1994-337-641).
Afslag på asyl til serbisk  

 militærunddrager.
Flygtningenævnets besvarelse af ombudsmandens spørgsmål.
I et brev af 8. februar 1994  

 klagede Komiteen B på A's vegne til mig over, at Flygtningenævnet den 16. november 1993 afslog A's  

 ansøgning om asyl i medfør af udlændingelovens § 7, og at Indenrigsministeriet den 3. december 1993 afslog  

 hans ansøgning om opholdstilladelse i medfør af udlændingelovens § 9, stk.  

 2, nr. 2.
Af sagens akter fremgik bl.a.  

 at A, der var statsborger fra det tidligere Jugoslavien, den 14. september  

 1992  

 indrejste i Danmark legitimeret med ægte nationalitetspas, som var gyldigt  

 til  

 den 25. juni 1997. Han indgav ansøgning om asyl her i landet den 4. marts  

 1993  

 under henvisning til at han var udeblevet fra militæret, hvortil han var  

 indkaldt.
Han blev i den forbindelse afhørt til politirapport om sine  

 forhold.
 Den 6. september 1993  

 meddelte Direktoratet for Udlændinge afslag på A's ansøgning om  

 opholdstilladelse efter udlændingelovens § 7. Han påklagede afgørelsen til  

 Flygtningenævnet.
Den 26. oktober 1993 blev der  

 holdt møde i Flygtningenævnets koordinationsudvalg vedrørende serbiske  

 militærunddragere.
Af referatet fremgik følgende:
 "Til mødet var udsendt  

 et notat af 8. oktober 1993 fra Dansk Flygtningehjælp vedrørende værnepligts-  

 og militærunddragelsesforhold i "Den Jugoslaviske Føderative  

 Republik" og et notat om samme spørgsmål fra Statens Indvandrerverk i  

 Sverige.
 (C) indledte drøftelserne med  

 at fastslå, at der nu er gjort op med de rejste spørgsmål; militærunddragere  

 bliver ikke tvunget til militærtjeneste i Bosnien, og eventuelle sanktioner i  

 form af straf har et begrænset omfang.
Der var  

  

 enighed  

  

 om, at de enkelte nævn må være opmærksomme på, om der i den  

 konkrete sag er problemer, for så vidt angår militærunddragere af bosnisk  

 herkomst.
Herudover må de enkelte nævn tillige være opmærksomme på, om  

 personer, der er udrejst i perioden fra den serbisk-kroatiske krig i 1991  

 indtil ophævelsen af "tilstanden af umiddelbar krigsfare" i maj  

 1992,  

 har et særligt beskyttelsesbehov, således som det er beskrevet i  

 Flygtningehjælpens notat af 8. oktober 1993 om værnepligts- og  

 militærunddragelsesforhold i Den Jugoslaviske Føderative Republik.
 (C) anførte, at spørgsmålet  

 om asyl stadig er afhængigt af, hvilken straf, det må antages, at de  

 pågældende  

 vil få ved en tilbagevenden til Serbien.
 Endelig må opmærksomheden  

 være henledt på, at den omstændighed, at asylansøgeren er flygtet til  

 udlandet  

 for at undgå militærtjeneste, kan blive anset som en skærpende omstændighed.
(C)  

  

 konkluderede  

  

 , at sagerne nu kan behandles.
Nævnene vil blandt andet  

 inddrage Flygtningehjælpens notat af 8. oktober 1993 og Amnesty  

 Internationals  

 papir fra sommeren 1993 i deres overvejelser.
Der er hermed ikke  

 tilkendegivet  

 noget om, med hvilken vægt oplysningerne skal indgå i de enkelte afgørelser.
..." Flygtningenævnet stadfæstede  

 den 16. november 1993 Direktoratet for Udlændinges afgørelse.
Som begrundelse  

 for afslaget anførte Flygtningenævnet:
"Selv hvis ansøgerens  

 forklaring for nævnet om genindkaldelsesforsøg begyndende fra januar 1992  

 lægges til grund, findes ansøgeren ikke ved udrejsen forfulgt eller ved en  

 tilbagevenden til Serbien at være i en sådan risiko herfor, at der er  

 grundlag  

 for at meddele opholdstilladelse efter udlændingelovens § 7. Der er herved  

 lagt  

 vægt på, at den straf, som ansøgeren ved en eventuel retsforfølgning må  

 antages  

 at ville blive idømt, efter de foreliggende oplysninger ikke er af en sådan  

 uforholdsmæssig karakter, at den kan anses som stridende mod danske  

 retsprincipper.
Der er endvidere lagt vægt på, at det ikke kan antages, at  

 ansøgeren vil blive tvunget til at deltage i krigshandlinger som  

 soldat." Ved skrivelse af 29. november  

 1993 ansøgte D på A's vegne Indenrigsministeriet om opholdstilladelse i  

 medfør  

 af udlændingelovens § 9, stk. 2, nr. 2. D oplyste i skrivelsen at han havde  

 været beskikket advokat for A under Flygtningenævnets behandling af sagen og  

 at  

 han efterfølgende havde deponeret sin bestalling, samt at han ikke var i  

 besiddelse af fuldmagt fra A.
Endelig henviste D til at det øjensynligt var  

 uvist, hvad der ville ske med A ved en eventuel tilbagesendelse til Serbien,  

 når hensås til Dansk Flygtningehjælps seneste memorandum samt en rapport fra  

 Amnesty International fra oktober 1993.
 Ved skrivelse af 3. december  

 1993 meddelte Indenrigsministeriet afslag på ansøgning om opholdstilladelse i  

 medfør af udlændingelovens § 9, stk. 2, nr. 2. Indenrigsministeriet anførte i  

 afgørelsen bl.a. følgende:
 "Ifølge udlændingelovens  

 § 9, stk. 2, nr. 2, kan der gives opholdstilladelse til udlændinge, hvis  

 "væsentlige hensyn af humanitær karakter afgørende taler for at  

 imødekomme  

 ansøgningen".
Afgørelsen af, om der  

 foreligger sådanne særlige humanitære hensyn, som kan begrunde  

 opholdstilladelse efter den nævnte bestemmelse, beror således på et skøn.
Ved  

 udøvelsen af dette skøn har Indenrigsministeriet i almindelighed navnlig lagt  

 vægt på ansøgerens personlige forhold, herunder om der er tale om en familie  

 med mindre børn, der kommer fra et land i krig, om der foreligger en alvorlig  

 sygdom hos den eller de pågældende, samt varigheden af opholdet her i landet.
 Efter en gennemgang af sagen  

 har Indenrigsministeriet ikke fundet, at der foreligger humanitære hensyn af  

 en  

 sådan styrke, at disse afgørende taler for, at opholdstilladelse bør gives.  

 Indenrigsministeriet bemærker herved, at bestemmelsen er tiltænkt et snævert  

 anvendelsesområde.
Det bemærkes, at Direktoratet  

 for Udlændinge og Flygtningenævnet ved afgørelsen af asylsagen har taget  

 stilling til spørgsmålet om, hvorvidt den pågældende risikerer forfølgelse i  

 sit hjemland, og en eventuel opholdstilladelse i medfør af udlændingelovens §  

 9, stk. 2, nr. 2, skal således være begrundet i andre humanitære  

 hensyn." I klagen til mig af 8.  

 februar 1994 gjorde komiteen B bl.a. gældende at Flygtningenævnets afgørelse  

 stred mod de FN-resolutioner, som Danmark havde været med til at støtte, og  

 at  

 Flygtningenævnets vurdering af retstilstanden i Serbien-Montenegro stred mod  

 oplysninger afgivet af kompetente kilder i og uden for Rest-Jugoslavien.  

 Komiteen redegjorde nærmere for de anførte forhold.
 Komiteen klagede endvidere  

 over at Flygtningenævnet undlod at udsætte sagen med anmodning til den  

 beskikkede advokat om, at denne forberedte sagen forsvarligt, samt over at  

 Indenrigsministeriet behandlede ansøgningen om opholdstilladelse efter  

 udlændingelovens § 9, stk. 2, nr. 2, fra en ikke længere beskikket advokat.
Indenrigsministeriet og Flygtningenævnet  

 henholdt sig i udtalelser af henholdsvis 16. marts 1994 og 19. april 1994 til  

 de trufne afgørelser.
Indenrigsministeriet anførte endvidere i sin udtalelse  

 følgende:
 "Ved brev af 29.  

 november 1993 ansøgte cand. jur. (D) på vegne (af) den pågældende om  

 opholdstilladelse i medfør af udlændingelovens § 9, stk. 2, nr. 2.
 (D), der også repræsenterede  

 den pågældende i dennes asylsag, gjorde i den forbindelse opmærksom på, at  

 han  

 siden sagens behandling i Flygtningenævnet havde deponeret sin bestalling og  

 derfor fremsendte ansøgningen som cand. jur. (D) gjorde endvidere opmærksom  

 på,  

 at han ikke var i besiddelse af en fuldmagt fra den pågældende.
Den 3. december 1993 traf  

 Indenrigsministeriet afgørelse i sagen.
Afgørelsen, hvori den pågældende blev  

 pålagt  

 at udrejse af landet senest den 10. januar 1994, blev i overensstemmelse med  

 Indenrigsministeriets faste praksis fremsendt til den pågældendes  

 repræsentant,  

 idet Indenrigsministeriet lagde til grund, at det fornødne fuldmagtsforhold  

 mellem (D) og den pågældende var etableret i kraft af, at (D) havde  

 repræsenteret den pågældende i dennes sag i Flygtningenævnet." Til brug for min videre  

 behandling af sagen stillede jeg i brev af 13. juni 1994 Flygtningenævnet en  

 række spørgsmål, idet jeg bl.a. skrev:
 "...
 I Flygtningenævnets akter  

 findes der forskelligt baggrundsmateriale, der belyser situationen i  

 Serbien-Montenegro.
I Udenrigsministeriets notat  

 af 6. oktober 1992 er det bl.a. anført på s. 2, at "den jugoslaviske  

 forbundshær" officielt ikke længere deltager i krigshandlinger i  

 Bosnien-Hercegovina.
Det fremgår videre at "reelt er der dog næppe tvivl  

 om, at hæren har efterladt såvel våben som mandskab i kampområderne". Om  

 straf for at unddrage sig militærtjeneste fremgår det på s. 3, at  

 strafferammerne  

 er fra bøde og op til 10 års fængsel (i visse situationer dødsstraf).
I Udenrigsministeriets notat  

 af 24. marts 1993 beskrives ligeledes forholdene i Serbien.
Notatet er på 3  

 sider, men i nævnets materiale mangler s. 2. På s. 1 er det bl.a. anført, at  

 den jugoslaviske hær ikke er i direkte krig, men at der fortsat er et meget  

 højt beredskab, og at hæren f.eks. er aktiv i området Bajina Basta i det  

 vestlige Serbien efter angreb af muslimske styrker.
På s. 3 er der anført en  

 række strenge straffe for unddragelse af værnepligt.
Udenrigsministeriet  

 fastslår dog, at i praksis er sanktionen bøde eller hæfte.
I sagsakterne findes  

 herudover bl.a. en række skrivelser af 12. maj 1993, 2. juli 1993 og 30.  

 august  

 1993 fra Amnesty International.
Samlet giver disse et mere alvorligt billede  

 af  

 forholdene for de serbiske asylansøgere, der frygter indkaldelse til  

 militærtjeneste.
 I skrivelse af 30. august  

 1993 konkluderes:
"Under alle omstændigheder må vi fastslå, at de oplysninger vi  

 tidligere fremsendte til Direktoratet, bestemt ikke antyder, at det er  

 sikkert  

 at sende disse asylansøgere tilbage til JFR, men at oplysningerne tværtimod  

 sår  

 alvorlig tvivl om det tilrådelige i at foretage tilbagesendelser på nuværende  

 tidspunkt." Til brug for min videre  

 behandling af sagen skal jeg anmode om en nærmere redegørelse vedrørende  

 følgende forhold:
På hvilket grundlag har Flygtningenævnet konkluderet,  

 at (A) ved en eventuel retsforfølgning ikke vil blive idømt en straf af en  

 sådan uforholdsmæssig karakter, at "den kan anses for stridende mod  

 danske retsprincipper"? På hvilket grundlag har Flygtningenævnet konkluderet,  

 at (A) ikke vil blive tvunget til at deltage i krigshandlinger som soldat? Flygtningenævnet bedes  

 vedrørende punkterne 1 og 2 oplyse, hvilken betydning man har tillagt  

 oplysningerne fra Amnesty International om forholdene i Serbien-Montenegro.
Jeg udbeder mig oplysninger om, hvorvidt  

 Flygtningenævnet siden afgørelsen den 16. november 1993 har modtaget nye  

 baggrundsoplysninger.
I bekræftende fald bedes disse tilsendt mig.
Jeg  

 anmoder i den forbindelse tillige om, at jeg får tilsendt hele  

 Udenrigsministeriets  

 notat af 24. marts 1993.
Jeg anmoder om Flygtningenævnets stillingtagen til det  

 (B) har anført i sin klage af 8. februar 1994. Nævnet anmodes i den  

 forbindelse  

 navnlig om at redegøre for, hvilken retlig betydning de FN-resolutioner m.v.  

 der er nævnt i klagen, har for behandlingen af asylsagen.
De pågældende  

 resolutioner m.v. bedes tilsendt mig i kopi.
..." Flygtningenævnet besvarede  

 mine spørgsmål i brev af 13. oktober 1994. Nævnet skrev bl.a.:
 "...
Ad 1+2) Koordinationsudvalget  

 drøftede på sit møde den 26. oktober 1993 behandlingen af sager vedrørende  

 serbiske militærunddragere.
Koordinationsudvalget konkluderede, at de  

 konkrete  

 nævn blandt andet måtte inddrage Dansk Flygtningehjælps notat af 8. oktober  

 1993 og Amnesty Internationals rapporter af 12. maj, 2. juli og 30. august  

 1993  

 i overvejelserne.
Koordinationsudvalget tilkendegav hermed ikke med hvilken  

 vægt oplysningerne burde indgå i de enkelte afgørelser.
Flygtningenævnet  

 fandt  

 ved sagens behandling på baggrund af nævnets generelle baggrundsmateriale  

 ikke,  

 at den straf, som ansøgeren ved en eventuel retsforfølgning må antages at  

 ville  

 blive idømt, vil være af en sådan uforholdsmæssig karakter, at den kan anses  

 som stridende mod danske retsprincipper.
Flygtningenævnet fandt endvidere, at  

 det ikke kan antages, at ansøgeren vil blive tvunget til at deltage i  

 krigshandlinger.
Flygtningenævnet har ved vurderingen heraf tillagt Amnesty  

 Internationals førnævnte rapporter og Dansk Flygtningehjælps notat af 8.  

 oktober 1993 særlig vægt.
Oplysningerne fra Amnesty International om  

 forholdene  

 i Serbien-Montenegro er indgået i Flygtningenævnets samlede vurdering af  

 sagen.  

 Det tilføjes, at nævnet har forstået den afsluttende bemærkning i Amnesty  

 Internationals rapport af 30. august 1993 som en generel bekymring over  

 forholdene i Serbien, herunder at der er idømt straffe som gengivet i de tre  

 rapporter.
Nævnet har efterfølgende modtaget UNHCR's notat af 2. december  

 1993,  

 der vedlægges som baggrundsmateriale nr. 72.
Ad 3) Flygtningenævnet har  

 siden afgørelsen af 16. november 1993 modtaget nyt baggrundsmateriale  

 vedrørende Det tidligere Jugoslavien.
Opmærksomheden henledes navnligt på  

 Udenrigsministeriets skrivelse af 24. marts 1993. Det pågældende materiale  

 vedlægges som anført nedenfor.
Ad 4) De i klagen nævnte  

 FN-resolutioner forelå ikke for nævnet i forbindelse med sagens behandling;  

 men  

 nævnet var opmærksomt på, at der forelå sådanne resolutioner, uden at disse  

 fandtes  

 at kunne føre til andet resultat i denne.
Eksistensen af resolutionerne er  

 således indgået i det skøn, der er udøvet efter udlændingelovens § 7. Kopi af  

 resolutionerne vedlægges.
Flygtningenævnet har været  

 opmærksomt på, at den tidligere jugoslaviske forbundshær har været omtalt som  

 nævnt i Komiteens skrivelser, men har ved afgørelsen lagt vægt på ansøgerens  

 forklaring om, at han mente sig eftersøgt af militæret på daværende  

 tidspunkt,  

 men ikke i en sådan grad, at der ville være nogen fare forbundet med at rette  

 henvendelse til politiet.
Der henvises iøvrigt til det under pkt. 1-2  

 anførte.
 Flygtningenævnet kan fortsat  

 henholde sig til beslutningen af 16. november 1993.
..." Flygtningenævnet vedlagde  

 udtalelsen en større mængde baggrundsmateriale vedrørende det tidligere  

 Jugoslavien.
Materialet indeholdt bl.a. oplysninger fra udenlandske kilder,  

 Udenrigsministeriet, Dansk Flygtningehjælp, Amnesty International m.v.  

 Materialet vedrørte ud over spørgsmålet om serbiske militærnægtere også andre  

 spørgsmål vedrørende den jugoslaviske konflikt og dækkede tidsmæssigt  

 perioden  

 både før og efter afgørelsen i denne sag.
 Komiteen kommenterede i et  

 brev af 31. oktober 1994 til mig udførligt Flygtningenævnets udtalelse af 13.  

 oktober 1994. Komiteen skrev bl.a.:
 "...
 7.
 ... Det er vanskeligt  

 at  

 forstå, hvordan "eksistensen af resolutionerne" kan indgå i et  

 skøn,  

 uden at resolutionerne i sig selv har foreligget ved sagens behandling, dvs  

 uden at indholdet har været kendt og sat i forhold til den konkrete sag.
 ...
 8.
 Flygtningehøjkommissariatets  

 Handbook (som vi refererer til i vores klage) opfattes os bekendt som  

 vejledende for danske myndigheder i forbindelse med behandling af asylsager.
 Det er påfaldende og  

 foruroligende, at Flygtningenævnet ikke har inddraget håndbogen og især  

 håndbogens pkt 171 (citeret i vores klage øverst s. 5) i relation til FNs  

 resolutioner.
 Som det fremgår af  

 Flygtningehøjkommissariatets håndbog vil straf for desertering eller  

 draft-evasion i forbindelse med en krigsførelse, som er internationalt  

 fordømt,  

 i sig selv kunne betragtes som forfølgelse (persecution).
 Vi betrager det som helt  

 uacceptabelt, at Nævnet ikke i det mindste i sin udtalelse i tilknytning til  

 klagen har gjort rede for, hvorfor man har undladt at foretage en vurdering  

 på  

 basis af håndbogen og FNs resolutioner.
 ...
 9.
 ... mange af  

 Flygtningenævnets formuleringer (er) ikke blot upræcise, mens også tågede  

 eller kryptiske.
 Der tages heller ikke  

 stilling til de oplysninger, vi bringer i klagen - hverken til deres  

 kildeværdi  

 eller deres faktiske informationsværdi.
Flygtningenævnet formulerer  

 ikke kriterier for sine prioriteringer og valg af kildemateriale og  

 informationer.
I de tilfælde, hvor den samme kilde indeholder modsatrettede  

 informationer, formulerer Flygtningenævnet ikke noget kriterium for sine  

 valg.
 I sin brug af en enkelt kilde  

 - AIs notat af 30. august 1993 - uddrager Flygtningenævnet et ganske andet  

 resultat, end hvad AI udtrykkeligt giver mulighed for.
 Vi har selvfølgelig  

 forståelse for, at Flygtningenævnets afgørelser til en vis grad må være  

 baseret  

 på et skøn, men netop derfor må det efter almindelige retsprincipper påhvile  

 Nævnet at forholde sig til baggrundsoplysningerne på en saglig, korrekt og  

 forvaltningsmæssig bæredygtig måde.
..." I en skrivelse til Komiteen B  

 udtalte jeg herefter følgende:
 "  

  

 Ad 1) Klagen over Flygtningenævnet.
 1.1. Flygtningenævnets sagsbehandling i forhold til mig.
Komiteen gjorde i sin klage  

 til mig bl.a. gældende, at Flygtningenævnets afgørelse stred mod de  

 FN-resolutioner, som Danmark havde været med til at støtte.
Efter komiteens  

 opfattelse byggede nævnets afgørelse herudover på en vurdering af  

 retstilstanden i Serbien-Montenegro, som stred mod oplysninger afgivet af  

 kompetente kilder i og uden for Rest-Jugoslavien.
Komiteen begrundede  

 udførligt sin klage.
 I Flygtningenævnets udtalelse  

 af 19. april 1994 til mig henholdt nævnet sig alene til den trufne afgørelse.
 Jeg anmodede den 13. juni  

 1994 om Flygtningenævnets stillingtagen til det, Komiteen anførte i sin  

 klage,  

 og anmodede nævnet om navnlig at redegøre for, hvilken retlig betydning de  

 FN-resolutioner m.v. der var nævnt i klagen, havde for behandlingen af  

 asylsagen.
Det fremgår imidlertid ikke  

 af nævnets svar til mig om nævnet, inden det traf afgørelse i sagen, havde et  

 sikkert kendskab til indholdet af de pågældende resolutioner eller ej.
Det  

 fremgår heller ikke af nævnets svar om nævnet fandt, om indholdet af disse  

 resolutioner havde asylretlig relevans eller ej.
På den baggrund er det  

 uklart, hvad nævnet mener med, at "eksistensen af resolutionerne ...  

 således (er) indgået i det skøn, der er udøvet efter udlændingeloven".
I min skrivelse af 13. juni  

 1994 til Flygtningenævnet redegjorde jeg endvidere for indholdet af  

 forskelligt  

 baggrundsmateriale i sagen.
Materialet gav et blandet billede af situationen  

 for de serbiske militærnægtere, idet nogle notater skitserede et mere  

 alvorligt  

 billede af situationen end andre.
Det fremgår af  

 Flygtningenævnets svar til mig, at nævnets koordinationsudvalg den 26.  

 oktober  

 1993 konkluderede, at de konkrete nævn bl.a. måtte inddrage Dansk  

 Flygtningehjælps notat af 8. oktober 1993 og rapporterne af 12. maj, 2. juli  

 og 30. august 1993 fra Amnesty International i overvejelserne.
Hvilke  

 eventuelle andre baggrundsoplysninger, der "måtte" inddrages i  

 afgørelsen, fremgår ikke af udtalelsen.
For så vidt angår den  

 konkrete afgørelse oplyste Flygtningenævnet bl.a., at man havde truffet  

 afgørelse ud fra nævnets generelle baggrundsmateriale, og at man havde  

 tillagt de ovenfor nævnte rapporter særlig vægt.
Det fremgår ikke, hvilket  

 (andet?) generelt baggrundsmateriale nævnet - mere konkret - henviser til.  

 Det  

 fremgår heller ikke af nævnets besvarelse, hvordan man har vurderet de  

 forskellige oplysninger i notatet/rapporterne, og hvad nævnet har lagt til  

 grund vedrørende de faktiske forhold, der råder for hjemvendte serbiske  

 desertører.
Det er på denne baggrund min  

 opfattelse, at Flygtningenævnet ikke på fyldestgørende måde har besvaret mine  

 supplerende spørgsmål på disse punkter.
Dette finder jeg kritisabelt, og jeg  

 har gjort nævnet bekendt med min opfattelse.
Jeg har i den forbindelse  

 overvejet på ny at returnere sagen til Flygtningenævnet med anmodning om, at  

 nævnet uddyber svarene på mine supplerende spørgsmål.
På grund af sagens  

 hastende karakter har jeg imidlertid fundet at burde færdigbehandle sagen på  

 det foreliggende grundlag.
 1.2. Den trufne afgørelse.
 Direktoratet for Udlændinges  

 og Flygtningenævnets afgørelser er truffet i henhold til § 7 i  

 udlændingeloven, jf. lovbekendtgørelse nr. 462 af 26. juni 1987 med senere  

 ændringer, der i stk. 1 og 2 indeholder følgende bestemmelser:
 "§ 7.  

  

 Efter ansøgning gives der opholdstilladelse til en  

 udlænding, hvis udlændingen er omfattet af flygtningekonventionen af 28. juli  

 1951.
Stk. 2.  

  

 Efter ansøgning gives der endvidere opholdstilladelse til  

 en udlænding, som ikke er omfattet af flygtningekonventionen af 28. juli  

 1951,  

 men hvor det af lignende grunde som anført i konventionen eller af andre  

 tungtvejende grunde ikke bør kræves, at udlændingen vender tilbage til sit  

 hjemland." Ifølge konventionen om  

 flygtninges retsstilling af 28. juli 1951 med tilhørende protokol af 31.  

 januar 1967 er det en hovedbetingelse for, at en person kan betragtes som  

 flygtning i konventionens forstand, at hans flugt bl.a. skyldes  

 "...velbegrundet frygt for forfølgelse på grund af sin race, religion,  

 nationalitet, sit tilhørsforhold til en særlig social gruppe eller sine  

 politiske anskuelser...".
Afgørelsen af spørgsmålet om,  

 hvorvidt en person kan betragtes som flygtning efter flygtningekonventionen,  

 såvel som afgørelsen af spørgsmålet om, hvorvidt det af lignende grunde som  

 anført i konventionen eller af andre tungtvejende grunde ikke bør kræves, at  

 udlændingen vender tilbage til sit hjemland, beror til dels på en  

 skønsmæssigt  

 præget vurdering, navnlig for så vidt angår tilstandene i asylsøgerens  

 hjemland  

 samt spørgsmålet om, hvilken bevismæssig vægt der kan tillægges de  

 foreliggende oplysninger i sagen.
Efter de regler, der gælder for min  

 virksomhed, kan jeg ikke kritisere en sådan afgørelse, medmindre der  

 foreligger særlige omstændigheder.
 Sanktionspolitikken.
 Komiteen har som en særlig  

 omstændighed bl.a. anført, at Flygtningenævnet ikke har taget hensyn til, at  

 Danmark deltager i sanktionspolitikken mod Serbien-Montenegro med henblik på  

 at få Serbien-Montenegro til at opfylde de af FN's Sikkerhedsråd vedtagne  

 resolutioner.
 Ifølge artikel 39 i De  

 Forenede Nationers Pagt (bekendtgørelse nr. 8 af 22. november 1945 med senere  

 ændringer) skal Sikkerhedsrådet afgøre, om der foreligger nogen trussel mod  

 freden, noget fredsbrud eller nogen angrebshandling, og skal med henblik på  

 opretholdelse eller genoprettelse af mellemfolkelig fred og sikkerhed  

 fremsætte  

 forslag eller beslutte, hvilke forholdsregler der skal træffes i  

 overensstemmelse med artiklerne 41 og 42.
Af FN-pagtens artikel 41  

 fremgår det, at Sikkerhedsrådet kan afgøre, hvilke forholdsregler, dog ikke  

 omfattende anvendelse af våbenmagt, der skal tages for at gennemføre dets  

 beslutninger, og det kan opfordre medlemmerne af De Forenede Nationer til at  

 iværksætte sådanne forholdsregler.
Disse kan indbefatte fuldstændig eller  

 delvis afbrydelse af økonomiske forbindelser og af samkvemmet ved jernbaner,  

 til søs m.v. samt afbrydelse af diplomatiske forbindelser.
 Ifølge lov nr. 156 af 10. maj  

 1967 om visse forholdsregler i henhold til De Forenede Nationers Pagt, som  

 ændret ved lov nr. 228 af 6. juni 1985, kan der efter forhandling med det  

 udenrigspolitiske nævn ved kongelig anordning træffes sådanne forholdsregler,  

 som  

 Danmark i medfør af De Forenede Nationers Pagt er forpligtet til at  

 iværksætte  

 til gennemførelsen af beslutninger, der er truffet af Sikkerhedsrådet i  

 overensstemmelse med artikel 41, jf. artikel 39, i pagtens kapitel VII.
 I medfør af bl.a. denne lov er  

 til opfyldelse af FN's Sikkerhedsråds resolutioner nr. 757 af 30. maj 1992,  

 nr.  

 760 af 18. juni 1992, nr. 787 af 16. november 1992 og nr. 820 af 17. april  

 1993  

 ved anordning nr. 234 af 30. april 1993 fastsat bestemmelser om visse  

 forholdsregler  

 mod Serbien og Montenegro ("Forbundsrepublikken Jugoslavien").
De pågældende resolutioner  

 fra Sikkerhedsrådet og anordning nr. 234 indeholder ikke vedtagelser eller  

 regler, som udtrykkeligt vedrører asylretlige spørgsmål.
Eksistensen af FN's  

 resolutioner og den danske anordning og dermed Danmarks deltagelse i  

 sanktioner  

 mod Serbien-Montenegro har således ikke direkte betydning ved  

 Flygtningenævnets  

 afgørelse af asylspørgsmålet.
Derimod kan de grunde, som har ført til  

 vedtagelsen af resolutionerne i FN, naturligvis have asylretlig betydning, og  

 oplysningerne herom kan være af betydning ved afgørelsen af asylspørgsmålet.
 Jeg finder på denne baggrund  

 ikke grundlag for at kritisere, at Flygtningenævnet fandt (som anført i  

 nævnets udtalelse af 13. oktober 1994 til mig), at resolutionerne - i den  

 konkrete sag - ikke kunne føre til andet resultat end det meddelte afslag.
 Den serbisk-montenegrinske hærs status og retstilstanden i  

 Serbien-Montenegro.
 Komiteen har endvidere  

 anført, dels at Flygtningenævnet ikke har taget fornødent hensyn til den  

 serbisk-montenegriske hærs handlinger og status i en folkeretlig sammenhæng,  

 og  

 dels at Flygtningenævnets vurdering af retstilstanden, herunder hvilken straf  

 (A) kan forventes idømt, i Serbien-Montenegro strider mod oplysninger afgivet  

 af kompetente kilder i og uden for Serbien-Montenegro.
Jeg må på baggrund af  

 Flygtningenævnets udtalelse af 13. oktober 1994 til mig lægge til grund, at  

 Flygtningenævnet ved afgørelsen har været opmærksom på den kritik og  

 fordømmelse af den tidligere jugoslaviske forbundshær, som er kommet til  

 udtryk  

 i bl.a.
FN's ovennævnte resolutioner.
Samtidig har Flygtningenævnet lagt til  

 grund, at ansøgeren ikke vil blive tvunget til at deltage i krigshandlinger  

 som soldat i denne hær.
 For så vidt angår spørgsmålet  

 om, hvorvidt (A) ved tilbagevenden til Serbien-Montenegro kan antages at  

 blive  

 idømt en straf, som efter danske retsprincipper må anses som uforholdsmæssig  

 streng, har Flygtningenævnet ifølge sin førnævnte udtalelse lagt vægt på  

 bl.a.  

 en række nærmere angivne notater og rapporter fra Dansk Flygtningehjælp og  

 Amnesty International.
 Uanset at baggrundsmaterialet  

 giver udtryk for tvivl om, hvorvidt det er tilrådeligt at tilbagesende  

 asylsøgere til Serbien-Montenegro, og at retssikkerheden samme sted må  

 forekomme  

 begrænset, er der i baggrundsmaterialet støtte for Flygtningenævnets  

 antagelse  

 om, at der i praksis kun idømmes relativt kortvarige straffe til serbiske  

 militærnægtere.
 I UNHCR's "Handbook on procedures..."  

 (1979), pkt. 171, omtales som anført af komiteen muligheden  

 for at betragte straf for militærnægtelse som forfølgelse, såfremt nægtelsen  

 sker i forhold til en militær aktion, som er fordømt af det internationale  

 samfund som stridende mod grundlæggende regler for menneskelig adfærd.  

 Vurderingen  

 heraf er skønsmæssig og hviler bl.a. på en vurdering af hærens legitimitet og  

 risikoen for, at asylsøgeren vil blive indblandet i sådanne militære  

 aktioner.
 Jeg har forstået  

 Flygtningenævnets udtalelse således,  

  

 at  

  

 nævnet har foretaget en vurdering af hæren og dens handlinger,  

  

 at  

  

 nævnet har vurderet, at ansøgeren  

 ikke risikerer at blive tvunget til at deltage i krigshandlinger som soldat i  

 hæren, og  

  

 at  

  

 det forhold, at (A)  

 eventuelt vil blive straffet for at have unddraget sig tjeneste i hæren, ikke  

 vil være stridende imod danske retsprincipper.
 På den baggrund finder jeg -  

 trods den usikkerhed om forholdene i Serbien-Montenegro, som kan udledes af  

 Flygtningenævnets baggrundsmateriale, og de kilder, som komiteen har henvist  

 til - ikke, at der vedrørende de beskrevne forhold foreligger sådanne særlige  

 omstændigheder, at jeg har fuldt tilstrækkeligt grundlag for at kritisere det  

 af Flygtningenævnet udøvede skøn og dermed nævnets afgørelse.
 Jeg har ved min vurdering  

 heraf også lagt vægt på, at det baggrundsmateriale, som Flygtningenævnet  

 indhentede efter den trufne afgørelse, støtter nævnets antagelse, jf.  

 Udenrigsministeriets skrivelser af 14. marts og 25. april 1994.
 1.3. Andre omstændigheder.
Efter min gennemgang af sagen  

 i øvrigt har jeg ikke fundet sådanne (andre) særlige omstændigheder, at jeg  

 har  

 grundlag for at kritisere nævnets afgørelse.
Jeg har heller ikke fundet at  

 kunne kritisere, at Flygtningenævnet undlod at udsætte sagen med anmodning  

 til  

 den beskikkede advokat om at forberede sagen til en forsvarlig behandling i  

 nævnet.
 Ad 2) Klage over Indenrigsministeriets afgørelse.
 Indenrigsministeriets  

 afgørelse af 3. december 1993 er truffet i henhold til § 9, stk. 2, nr. 2, i  

 udlændingeloven (lovbekendtgørelse nr. 462 af 26. juni 1987), der er  

 sålydende:
 "  

  

 Stk. 2.  

  

 Der kan efter ansøgning gives opholdstilladelse til andre  

 udlændinge:
 ...
2) Hvis udlændingen uden for de i § 7, stk. 1 og 2, nævnte  

 tilfælde befinder sig i en sådan situation, at væsentlige hensyn af humanitær  

 karakter afgørende taler for at imødekomme ansøgningen." Af de almindelige  

 bemærkninger til det lovforslag, hvormed bestemmelsen blev indsat i  

 udlændingeloven (lovforslag nr.
L 201/1984-85), fremgår bl.a.:
 "De særlige hensyn, som  

 kan begrunde, at justitsministeren efter en konkret vurdering giver  

 opholdstilladelse, kan således først og fremmest bestå i udlændingens alder,  

 helbredstilstand og andre personlige forhold, smlgn. § 26, nr. 1 ...
 ...
Vurderingen af, om  

 betingelserne for at give opholdstilladelse efter den foreslåede bestemmelse  

 er  

 til stede, må i sagens natur være meget konkret.
Som nævnt ovenfor er reglen  

 tiltænkt et snævert anvendelsesområde, og det vil derfor være af betydning  

 for  

 vurderingen, med hvilken styrke de enkelte hensyn foreligger, og ikke mindst  

 om de foreligger i kombination." Afgørelsen af, om der  

 foreligger sådanne særlige humanitære grunde, som kan begrunde  

 opholdstilladelse efter udlændingelovens § 9, stk. 2, nr. 2, beror således på  

 et skøn, som jeg - efter de regler, der gælder for min virksomhed - ikke kan  

 kritisere, medmindre der foreligger særlige omstændigheder.
 Komiteen har som en særlig  

 omstændighed gjort gældende, at Indenrigsministeriet har behandlet  

 ansøgningen  

 om opholdstilladelse efter § 9, stk. 2, nr. 2, fra en ikke længere beskikket  

 advokat.
 Jeg finder på baggrund af det  

 af Indenrigsministeriet i udtalelsen til mig anførte ikke grundlag for at  

 kritisere, at Indenrigsministeriet traf afgørelse i sagen på baggrund af en  

 henvendelse fra (D) og meddelte afgørelsen til denne.
