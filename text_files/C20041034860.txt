At-vejledning D.2.11 om Vinterinddækning af råhuse,  

 stilladser m.m.  

  

 November 2004 Denne vejledning oplyser om,  

 hvornår der skal foretages inddækning af råhuse, stilladser og andre åbne  

 konstruktioner til beskyttelse mod sundhedsskadelige påvirkninger fra  

 vejrliget  

 i vinterperioden.
§ 11, stk. 2 i Bekendtgørelse  

 nr. 589 af 22. juni 2001 om indretning af byggepladser og lignende  

 arbejdssteder efter lov om arbejdsmiljø (bygge-pladsbekendtgørelsen)  

 fastsætter: I råhuse, på stilladser og lignende åbne konstruktioner,  

 hvor der  

 foregår arbejde i længere perioder, og hvor det må påregnes, at de ansatte  

 udsættes for sundhedsskadelige påvirkninger fra vejrliget, skal der i  

 vinterhalvåret  

 foretages inddækninger eller lignende til beskyttelse herimod i det omfang,  

 det  

 er muligt og rimeligt. Som bestemmelsen angiver,  

 gælder den ved arbejde i råhuse, på stilladser og lignende åbne  

 konstruktioner.  

 Det sidstnævnte dækker fx brodele og brokonstruktioner, skorstene og  

 personløftere med arbejdsstandplads.
Bestemmelsen omfatter ikke arbejde på  

 tage.
Bestemmelsen knytter kravet  

 om inddækning eller lignende foranstaltning til en række betingelser.
Om  

 disse  

 i det enkelte tilfælde er opfyldt, vil til en vis grad bero på en vurdering.  

 Nedenfor gives nærmere retningslinjer for denne i tilknytning til de enkelte  

 betingelser indeholdt i bestemmelsen.
1. Arbejdet  

 skal foregå i vinterperioden Dette anses at omfatte  

 perioden fra 1. oktober til 31. marts.
2.  

 Vejrligspåvirkninger Arbejdet skal foregå under  

 forhold, hvor det må påregnes, at de ansatte udsættes for sundhedsskadelige  

 påvirkninger fra vejrliget.
Sundhedsskadelige  

 påvirkninger fra vejrliget vil primært være afkøling af kroppen generelt  

 eller  

 en afkøling lokalt på kroppen.
Dette vil øge risikoen for ledskader i fx  

 ryggen  

 samt øge risikoen for ulykker og brud, fordi muskler og led ved afkøling vil  

 blive stive, og fordi kroppen ved generel afkøling vil få langsommere  

 reaktionsevne.  

 Afkølingen, specielt af hænder, vil endvidere kunne influere på evnen til at  

 arbejde sikkerhedsmæssigt forsvarligt ved udførelsen af visse  

 arbejdsfunktioner,  

 navnlig præcisionsarbejde.
Desuden vil en generel afkøling af kroppen  

 nedsætte  

 kroppens modstandskraft og øge risikoen for forkølelser, infektionssygdomme  

 mv.
Der indgår derfor i  

 vurderingen af de sundhedsskadelige påvirkninger flere faktorer ud over  

 vejrets  

 karakter, såsom arbejdsforholdene i øvrigt, herunder de omgivende forhold,  

 arbejdets art og arbejdsperiodens længde.
Det skal ved vurderingen tages i  

 betragtning, at vind- og trækpåvirkning forstærker den afkølende effekt, der  

 i  

 forvejen kan opstå som en følge af lave temperaturer, eventuelt kombineret  

 med  

 høj fugtighed og nedbør.
Bygge- og anlægspladsens  

 beliggenhed i forhold til omgivelserne vil også være af betydning for  

 effekten  

 af sundhedsskadelige påvirkninger.
Når der arbejdes fra stilladser, og  

 arbejdspladsen befinder sig i 1. sals niveau eller højere, vil der sjældent  

 være læ og ly fra fx andre bygninger eller træer.
Omkring bygninger og gennem  

 åbne bygninger og konstruktioner opstår der ofte turbulente luftstrøm-ninger  

 eller luftstrømninger med høj hastighed, fordi vinden støder på mange  

 forhindringer  

 og således får afbøjet retning, bliver presset sammen o.l.
3. Arbejdet  

 skal foregå i en længere periode Ved beregning af  

 arbejdsperiodens længde medregnes den tid, hvor ansatte hos en eller flere  

 arbejdsgivere  

 samtidigt eller forskudt udfører arbejdsfunktioner på bygge- eller  

 anlægspladsen i råhuse, på stilladser eller lignende åbne konstruktioner.  

 Arbejdstid, anvendt til etablering/opstilling af råhuse eller åbne  

 konstruktioner i form af tekniske hjælpemidler som fx stilladser, medregnes  

 ikke i periodens længde.
 Hvad der kan betragtes som en  

 længere periode, må til en vis grad vurderes konkret i sammenhæng med de  

 øvrige  

 forhold, der skal tages i betragtning ved vurderingen af, om de ansatte  

 udsættes for sundhedsskadelige påvirkninger, jf. ovenfor, men det er  

 Arbejdstilsynets opfattelse, at der ved arbejde i råhuse skal være tale om en  

 samlet arbejdsperiode på over 3 arbejdsdage, og ved arbejde på stilladser og  

 lignende åbne konstruktioner en samlet arbejdsperiode på over 6 arbejdsdage.
 Det skal være muligt og  

 rimeligt under hensyn til de konkrete forhold at foretage inddækning eller  

 lignende foranstaltning til imødegåelse af de sundhedsskadelige påvirkninger  

 fra vejrliget.
 Det er kun nødvendigt at  

 etablere inddækning eller lignende foranstaltning af arbejdsområder, hvor der  

 faktisk arbejdes, og hvor det må påregnes, at de ansatte udsættes for  

 sundhedsskadelige påvirkninger fra vejrliget.
4.  

 Foranstaltninger, der kan træffes Det skal være  

 sikkerhedsmæssigt forsvarligt og teknisk og økonomisk muligt at gennemføre  

 foranstaltningerne.
 Som eksempler på mulige  

 foranstaltninger kan nævnes:
 -  

 	  

 Lukning af  

 facadeåbninger med plastikbetrukne rammer e.l.
 -  

 	  

 Hel eller delvis  

 inddækning med plastpresenning e.l.
 -  

 	  

 Det er her en  

 forudsætning, at et eventuelt stillads har mulighed for tilstrækkeligt antal  

 befæstninger, til at montering med plastpresenning er sikkerhedsmæssigt  

 forsvarligt.
-  

 	  

 Hel eller delvis  

 inddækning med net.
Inddækning med net kræver ikke samme antal befæstninger  

 af  

 stillads som inddækning med presenning.
En netinddækning, som begrænser  

 vindpåvirkningen med op til 50 pct., vil sikre udsynet og kan dermed i nogle  

 tilfælde være en tilstrækkelig og acceptabel løsning.
 -  

 	  

 Inddækning i form af  

 effektivt indrettet klimaskærm eller vindskærm.
 Valget af foranstaltning i  

 det enkelte tilfælde skal foretages ud fra en konkret vurdering af, hvad der  

 er  

 teknisk muligt, rimeligt og egnet.
Foranstaltningerne skal være  

 af teknisk karakter.
De kan ikke bestå i personlige værnemidler.
 Kun i tilfælde, hvor det ikke  

 er muligt eller rimeligt at foretage inddækning eller anden teknisk  

 foranstaltning,  

 fx hvis den bygningsdel, der skal optage kræfterne fra stilladset mv., ikke  

 kan  

 modstå belastningen ved sådanne foranstaltninger, kan personlige værnemidler  

 -  

 i form af særlig beklædning - i stedet komme på tale, jf. bekendtgørelsen om  

 brug af personlige værnemidler.
5. Hvem har  

 ansvaret for, at der bliver etableret vinterinddækning 5.1 Arbejdsgiveren Udgangspunktet i  

 Arbejdsmiljøloven er, at arbejdsgiveren altid har ansvaret for, at de  

 ansattes  

 arbejdsforhold er sikkerheds- og sundhedsmæssigt fuldt forsvarlige, herunder  

 at  

 arbejdsstedet er sikkerheds- og sundhedsmæssigt fuldt forsvarligt indrettet.  

 Dette betyder, at arbejdsgiveren, der har ansatte beskæftiget ved arbejde i  

 råhuse, på stilladser mv., er ansvarlig for, at der er etableret den fornødne  

 vinterinddækning.
 Foruden arbejdsgiveren har  

 den projekterende, bygherren og den arbejdsgiver, der har påtaget sig at  

 etablere vinterinddækningen, også et ansvar.
5.2 Den projekterende Den projekterende skal med  

 sine angivelser i projektet sikre, at bestemmelserne i  

 byggepladsbekendtgørelsen  

 kan overholdes.
Bestemmelsen om vinterinddækning betyder, at den  

 projekterende  

 i projektet skal tage højde for vinterinddækning, hvis han er klar over, at  

 byggeriet tidsmæssigt er planlagt, således at der skal arbejdes i råhuse, på  

 stilladser mv. i vinterperioden.
Endvidere har den  

 projekterende pligt til at oplyse bygherren om dennes forpligtel-ser efter  

 arbejdsmiljølovgivningen  

 i relation til projektet.
Da vinterinddækning typisk vil være en  

 fællesforanstaltning,  

 betyder det, at den projekterende, hvis der er to eller flere arbejdsgivere  

 med  

 tilsammen flere end 10 beskæftigede, skal oplyse bygherren om, at denne skal  

 træffe aftale med entreprenørerne om, hvem der skal etablere, vedligeholde og  

 fjerne vinterinddækningen, samt at det skal fremgå af planen for sikkerhed og  

 sundhed, at der etableres vinterinddækning, og hvem der skal gøre det.
5.3 Bygherren Bygherren har, som det  

 fremgår ovenfor, en pligt til at vurdere, om der vil blive behov for  

 vinterinddækning,  

 som en fælles sikkerhedsforanstaltning.
I denne vurdering indgår årstiden for  

 byggeriet.
Hvis dette er tilfældet, skal han træffe aftale med den  

 arbejdsgiver, der skal etablere, vedligeholde og fjerne vinterinddækningen.
 Bygherren skal så i planen  

 for sikkerhed og sundhed angive, at der etableres vinterinddækning, dennes  

 omfang, samt hvilken arbejdsgiver der er ansvarlig herfor.
 Bygherren har pligt til at  

 koordinere de fælles sikkerheds- og sundhedsforanstalt-ninger på  

 byggepladsen.
6.  

 Arbejdsgiveren, der har påtaget sig at etablere vinterinddækning Den arbejdsgiver, der ifølge  

 aftale med bygherren har påtaget sig forpligtelsen til at etablere  

 vinterinddækning,  

 har ansvaret for, at dette bliver gjort, også selv om hans egne ansatte ikke  

 har brug for foranstaltningen.
Denne forpligtelse gælder også, hvor aftalen  

 er  

 truffet med de andre arbejdsgivere på byggepladsen, i den situation, hvor der  

 ikke er beskæftiget mere end 10 personer på byggepladsen.
 Læs også branchearbejdsmiljørådenes vejledninger mv.:
