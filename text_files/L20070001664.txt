Bekendtgørelse  

 af aftale af 29. oktober 2004 om ændring  

  

 af aftalen om den retlige stilling for Nordisk Ministerråds  

  

 Sekretariat og Nordisk Råds Præsidiesekretariat  

  

 af 13. maj 1987 ____________ Den 29. oktober 2004 undertegnedes i  

 Oslo en aftale mellem Danmark, Finland, Island, Norge og Sverige om ændring  

 af  

 aftalen om den retlige stilling for Nordisk Ministerråds Sekretariat og  

 Nordisk  

 Råds Præsidiesekretariat, jf.
Udenrigsministeriets bekendtgørelse nr. 43 af  

 19.  

 april 1990.
 Aftalen har følgende  

 ordlyd:
Aftale om ændring af aftalen om den retlige stilling  

 for Nordisk Ministerråds Sekretariat og Nordisk Råds Præsidesekretariat af  

 13.  

 maj 1987 Danmarks, Finlands, Islands, Norges og Sveriges  

 regeringer, som i aftale af 5. april 2002 om ændring af  

 overenskomsten  

 af 12. juni 1975 om Nordisk Kulturfond har fastlagt, at fonden er et  

 selvstændigt retssubjekt, og at fondens sekretariatsarbejde, samt dets  

 personale- og økonomiforvaltning, varetages på den måde, som styrelsen  

 beslutter, som ønsker at bibeholde den samme immunitet og de  

 privilegier, som Nordisk Kulturfond og dets ansatte har haft i medfør af  

 aftalen om den retlige stilling for Nordisk Ministerråds Sekretariat og  

 Nordisk  

 Råds Præsidiesekretariat og aftalens tillægsprotokol, som konstaterer at betegnelserne  

 Præsidiesekretariat og  

 Præsidiesekretær er ændret, er blevet enige om følgende:
I I aftalen og i tillægsprotokollen om den retlige  

 stilling for Nordisk Ministerråds Sekretariat og Nordisk Ministerråds  

 Præsidiesekretariat af 13. maj 1987 foretages følgende ændringer:
 I aftalens overskrift og i aftalens artikler 1, 2 og 15  

 og i tillægsprotokollens overskrift, præambel og artikel 2 og 4 ændres  

 »Præsidiesekretariat«  

 til »Sekretariat«.
 I aftalens præambel ændres »Stockholm« til »København«.
 I aftalens artikel 2 ændres »Præsidiesekretæren« til »Rådsdirektøren«.
 I aftalens artikel 1 tilføjes et nyt stk. 2:
»For Nordisk Kulturfond og fondens ansatte gælder aftalens  

 artikler 3-14 og tillægsprotokollen til denne aftale.
Nordisk Kulturfond  

 følger  

 de bestemmelser, som fastsættes af Nordisk Ministerråd, eventuelt Nordisk  

 Råd,  

 i henhold til denne aftales artikler 3, 4, 7, 10, 13 og 14. Nordisk  

 Kulturfond  

 skal gives mulighed for at udtale sig på forhånd om de beslutninger, som  

 træffes i henhold til de forannævnte bestemmelser.
Nordisk Kulturfond  

 fastsætter selv sin forretningsorden.« I aftalens artikel 12, stk. 3, ændres »den 5. marts  

 1981« til »den 15. juni 1992«.
II Aftaleparterne kan afgive erklæring om at  

 ændringsaftalen skal finde midlertidig anvendelse indtil den træder formelt i  

 kraft i forhold til de øvrige aftaleparter, som har afgivet en tilsvarende  

 erklæring.
III Denne aftale træder formelt i kraft 30 dage efter  

 den  

 dag, hvor samtlige aftaleparter har givet det norske udenrigsministerium  

 meddelelse om deres godkendelse af aftalen.
 Det norske udenrigsministerium underretter de  

 øvrige  

 aftaleparter om modtagelsen af disse meddelelser og tidspunktet for aftalens  

 ikrafttrædelse.
IV Originalteksten til denne aftale deponeres i det  

 norske  

 udenrigsministerium, der sender de øvrige aftaleparter bekræftede kopier  

 heraf.
 Til bekræftelse heraf har undertegnede  

 befuldmægtigede  

 repræsentanter undertegnet denne aftale.
 Udfærdiget i Oslo den 29. oktober 2004 i et  

 eksemplar på  

 dansk, finsk, islandsk, norsk og svensk, hvilke tekster alle har samme  

 gyldighed.
 Aftalen trådte i  

 henhold til artikel III i kraft den 29. december 2005.
 Oplysning om andre  

 landes tiltrædelse m.v. kan fås hos det norske Utenriksdepartement på  

 adressen:  

 http://www.lovdata.no/traktater.
