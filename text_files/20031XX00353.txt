Skriftlig fremsættelse (31. marts 2004) Miljøministeren  

  

 (Hans Christian Schmidt):
 Herved tillader jeg mig for Folketinget at fremsætte:
Forslag til lov om  

 ændring af lov om planlægning (Udvidelse af sommerhusområder i  

 kystnærhedszonen) (Lovforslag nr.
L 202).
Lovforslaget har baggrund i de konklusioner, som regeringen  

 fremlagde i Landsplanredegørelse 2003 og i Den Regionale Vækststrategi.
Der  

 er  

 behov for at støtte lokale og regionale initiativer for at skabe lokal  

 udvikling i yderområderne.
Udvidelsen af eksisterende sommerhusområder kan  

 være  

 et blandt flere redskaber til at skabe lokal vækst.
Desuden anbefalede  

 Regionplanudvalget i dets delbetænkning Planlægning i  

 kystnærhedszonen fra  

 juni 2003 udlæg af sommerhusområder i visse dele af landet.
 I følge planloven må der ikke udlægges nye sommerhusområder  

 i kystnærhedszonen og eksisterende sommerhusområder skal fastholdes til  

 ferieformål, jf. § 5 b, stk. 1, nr. 3. Bestemmelsen indebærer, at  

 eksisterende  

 sommerhusområder ikke må udvides.
Formålet med lovforslaget er at give miljøministeren  

 beføjelse til i et nærmere defineret omfang at fravige denne bestemmelse ved  

 at  

 fastsætte regler (landsplandirektiver) for udvidelse af sommerhusområder i  

 kystnærhedszonen.
Lovforslaget vil tilgodese befolkningens adgang til at eje  

 eller bruge sommerhuse og dermed bidrage til rekreative og naturmæssige  

 oplevelser.
Det er vigtigt, at de nye sommerhusgrunde placeres rigtigt i  

 forhold til natur- og landskabsinteresser, udviklingsmuligheder i  

 turismeerhvervet og befolkningens rekreative interesser.
Der er derfor i  

 lovforslaget fastsat en række særlige betingelser for udlæggene.
Der kan  

 maksimalt udlægges 8000 nye sommerhusgrunde.
De skal primært placeres i  

 yderområder, og de skal placeres bagved allerede eksisterende  

 sommerhusområder  

 og bagved den ca. 300 meter brede strandbeskyttelses- og klitfredningszone.  

 Herudover skal kommuner og regionplanmyndigheder godtgøre, at udvidelserne  

 kan  

 ske uden at tilsidesætte væsentlige natur- og landskabsværdier, og at der kan  

 forventes lokal økonomisk effekt.
 Idet jeg henviser til lovforslaget og de ledsagende  

 bemærkninger, anbefaler jeg forslaget til Folketingets velvillige behandling.
