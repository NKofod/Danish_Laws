Betænkning afgivet af Udvalget for Forskning, Innovation og Videregående Uddannelser den 10. december 2013 Betænkning over Forslag til lov om ændring af lov om erhvervsakademier for videregående uddannelser, lov om professionshøjskoler for videregående uddannelser, lov om medie- og journalisthøjskolen og lov om friplads og stipendium til visse udenlandske studerende ved erhvervsakademiuddannelser og professionsbacheloruddannelser (Ændringer som følge af evaluering af erhvervsakademistrukturen m.v.) [af ministeren for forskning, innovation og videregående uddannelser (Morten Østergaard)]:
1. Ændringsforslag Ministeren for forskning, innovation og videregående uddannelser har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 13. november 2013 og var til 1. behandling den 21. november 2013. Lovforslaget blev efter 1. behandling henvist til behandling i Udvalget for Forskning, Innovation og Videregående Uddannelser.
Møder Udvalget har behandlet lovforslaget i 3 møder.
Forlig I forlængelse af globaliseringspuljens udmøntning aftalte den daværende regering (V og KF) samt DF, S og RV den 2. marts 2007 rammerne for erhvervsakademier og etablering af et vækstlag i forhold til de tekniske og merkantile professionsbacheloruddannelser.
Der blev opstillet en række 2015-mål  herunder aftalt en evaluering i 2013.
 Den 4. juni 2013 indgik regeringen (S, RV og SF) og V, DF og KF en aftale om opfølgning på evalueringen med to hovedmål:
 1) En stærk og selvstændig erhvervsakademisektor.
 2) En styrkelse af erhvervsakademiernes profil som praksisnære uddannelses- og vidensinstitutioner som led i aftalen om opfølgning på evalueringen af erhvervsakademistrukturen fra maj 2013.
Høring Et udkast til lovforslaget har inden fremsættelsen været sendt i høring, og ministeren for forskning, innovation og videregående uddannelser sendte den 12. september 2013 dette udkast til udvalget, jf. folketingsåret 2012-13, FIV alm. del  bilag 233. Den 13. november 2013 sendte ministeren for forskning, innovation og videregående uddannelser de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Textiluddannelsen TEKO-VIA UC.
 Ministeren for forskning, innovation og videregående uddannelser har over for udvalget kommenteret den skriftlige henvendelse til udvalget.
Spørgsmål Udvalget har stillet 16 spørgsmål til ministeren for forskning, innovation og videregående uddannelser til skriftlig besvarelse, som denne har besvaret.
3. Indstilling Udvalget indstiller lovforslaget til vedtagelse med det stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemlærkninger Ændringsforslag Til § 2 Af ministeren for forskning, innovation og videregående uddannelser, tiltrådt af udvalget:
 1) Efter nr. 9 indsættes som nyt nummer:
»01. I § 14, stk. 1, 3. pkt., ændres »§ 4, stk. 2« til: »§ 4, stk. 4«.« [Lovteknisk konsekvensrettelse] Bemærkninger Til nr. 1 Ændringsforslaget er en lovteknisk konsekvensrettelse som følge af, at der i § 14, stk. 1, 3. pkt., i lov om professionshøjskoler for videregående uddannelser henvises til § 4, stk. 2, der med lovforslagets § 2, nr. 3, bliver til § 4, stk. 4.
Kirsten Brosbøl (S) Jesper Petersen (S) Mette Reissmann (S) Rasmus Prehn (S) fmd.
Per Husted (S) Sophie Hæstorp Andersen (S) Trine Bramsen (S) Lotte Rod (RV) Marlene Borst Hansen (RV) Andreas Steenberg (RV) Jonas Dahl (SF) Lisbeth Bech Poulsen (SF) Pernille Vigsø Bagge (SF) Pernille Skipper (EL) Rosa Lund (EL) Bertel Haarder (V) Kristian Jensen (V) Karen Ellemann (V) nfmd.
Esben Lunde Larsen (V) Tina Nedergaard (V) Mads Rørvig (V) Anne-Mette Winther Christiansen (V) Jens Henrik Thulesen Dahl (DF) Marie Krarup (DF) Alex Ahrendtsen (DF) Christian Langballe (DF) Merete Riisager (LA) Villum Christensen (LA) Vivi Kier (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 63 Bilagsnr.
