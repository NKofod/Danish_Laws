Bekendtgørelse om uddannelsen til  

 Master i  

 Informationsteknologi, Kulturhistorisk informatik under  

 IT-Vest samarbejdet (MIKI) I medfør af § 11, stk. 2, § 14, stk. 4,  

 § 15, stk. 5 og 6, § 19, nr. 1, litra a, § 20 og  

 § 30, stk. 2, i lov nr. 488 af 31. maj 2000 om erhvervsrettet  

 grunduddannelse og videregående uddannelse (videreuddannelsessystemet)  

 for voksne fastsættes:
Kapitel 1 Formål og struktur m.v.
§ 1. Uddannelsen til Master i  

 informationsteknologi, Kulturhistorisk informatik (MIKI) har til formål  

 at forbedre voksnes erhvervskompetence og personlige kompetence inden for det  

 informationsteknologiske område.
Uddannelsen skal give de studerende en  

 teoretisk, analytisk, metodisk og praktisk indsigt i informationsteknologi  

 anvendt på det kulturhistoriske felt.
Uddannelsen skal på  

 videnskabeligt grundlag gennem udvikling af faglige og personlige kompetencer  

 kvalificere de studerende til at kunne varetage højt kvalificerede  

 funktioner i forbindelse med udvikling og implementering af  

 informationsteknologi i virksomheder, institutioner m.v. inden for det  

 kulturhistoriske felt, herunder:
1)	at analysere og behandle information med udgangspunkt i teorier og  

 metoder inden for de informationsteknologiske discipliner, 2)	at kunne indgå aktivt i forbindelse med planlægning,  

 udvikling og ibrugtagning af informationssystemer samt tilrettelæggelse  

 af arbejdsgange i forbindelse med anvendelse af disse systemer og 3)	kritisk at kunne vurdere, hvilke muligheder og begrænsninger  

 der er for anvendelsen af informationsteknologien.
 Stk. 2. Uddannelsen gennemføres på et niveau, der  

 svarer til en kandidatuddannelse.
 Stk. 3. Uddannelsen udgør et selvstændigt  

 afrundet uddannelsesforløb.
 § 2. Uddannelsen er en erhvervsrettet  

 videregående deltidsuddannelse, der udbydes som åben  

 uddannelse.
 Stk. 2. Uddannelsen tilrettelægges som  

 deltidsundervisning inden for en tidsramme på indtil 3 år, men  

 kan tilrettelægges som heltidsundervisning, jf. § 2, stk. 7,  

 i lov om åben uddannelse.
 Stk. 3. De studerende har krav på at kunne  

 gennemføre uddannelsen som enkeltfag, jf. § 2, stk. 3, i lov  

 om åben uddannelse.
 § 3. Uddannelsen er normeret til 1  

 studenterårsværk.
 Stk. 2. 1 studenterårsværk er en  

 heltidsstuderendes arbejde i 1 år og svarer til 60 point i European  

 Credit Transfer System (ECTS-point).
 § 4. Uddannelsen giver ret til at anvende  

 betegnelsen Master i Informationsteknologi, Kulturhistorisk Informatik  

 (MIKI). På engelsk: Master of Information Technology, Cultural History  

 and Informatics.
 § 5. Uddannelsen kan efter godkendelse fra  

 bestyrelsen for IT-Vest samarbejdet udbydes af følgende institutioner,  

 der deltager i IT-Vestsamarbejdet: Handelshøjskolen i Århus,  

 Aalborg Universitet, Aarhus Universitet og Syddansk Universitet.
 Stk. 2. De funktioner, der i denne bekendtgørelse  

 tillægges institutionen, varetages af den udbydende institution.
 § 6. Undervisningsministeriet kan godkende, at  

 uddannelsen udbydes af andre institutioner.
 § 7. Institutionen bestemmer selv, hvor mange  

 studerende den vil optage, medmindre ministeriet fastsætter et  

 årligt minimums- eller maksimumstal for optagelseskapaciteten.
 Stk. 2. Udbud af uddannelsen skal annonceres offentligt.
Kapitel 2 Adgang m.v.
 § 8. Følgende uddannelser giver adgang til uddannelsen: En bacheloruddannelse i  

 et kulturhistorisk fag, en bacheloruddannelse i et relevant  

 naturvidenskabeligt fag, en bacheloruddannelse i planlægning eller en  

 professionsbachelor fra lærerseminarierne eller  

 bibliotekarskolerne.
Stk. 2. Institutionen kan fastsætte regler om, at andre  

 relevante uddannelser giver adgang til uddannelsen.
Institutionen kan  

 herunder fastsætte regler om betingelser med hensyn til fag og fagenes  

 niveau i disse uddannelser.
 Stk. 3. Institutionen kan optage ansøgere, der ikke  

 opfylder betingelserne i stk. 1 og 2, men som ud fra en konkret  

 vurdering skønnes at have uddannelsesmæssige  

 forudsætninger, der kan sidestilles hermed, herunder ansøgere  

 der har gennemført en diplomuddannelse som fleksibelt  

 forløb.
 § 9. Ansøgere skal have mindst 2 års  

 relevant erhvervserfaring efter gennemført adgangsgivende  

 uddannelse.
Kapitel 3 Indhold m.v.
 § 10. Uddannelsen omfatter teknisk-videnskabelige,  

 naturvidenskabelige, samfundsvidenskabelige og humanistiske fagområder,  

 herunder udvikling og implementering af informationsteknologi.
§ 11. Masteruddannelsen skal give den studerende  

 en teoretisk, analytisk, metodisk og praktisk indsigt i informationsteknologi  

 anvendt på det kulturhistoriske felt.
Gennem uddannelsen bliver den  

 studerende således kvalificeret til:
1)	at forstå og anvende teorier og metoder i forbindelse med  

 udviklingen af hypermediebaseret formidling af kulturhistorisk viden, 2)	at analysere, designe og udvikle systemer til registrering og  

 håndtering af kulturhistoriske data, 3)	at forstå og implementere relevante teorier og metoder i  

 vurdering og udpegning af kulturmiljøet med fokus på anvendelsen  

 af Geografiske Informationssystemer, 4)	at planlægge og gennemføre IT-relaterede projekter i  

 den kulturhistoriske sektor og 5)	at analysere, evaluere og kritisk vurdere IT-baserede  

 kommunikations- og informationssystemer og anvendelsen heraf i tilknytning  

 til det kulturhistoriske felt.
 Stk. 2. Uddannelsen dækker følgende  

 kerneområder:
1)	IT-baserede informations- og kommunikationssystemer 2)	Kulturhistorien i Informationssamfundet 3)	Dataanalyse 4)	Kulturmiljøet Stk. 3. De kerneområder, der er nævnt i  

 stk. 2, skal mindst have et omfang svarende til 30 ECTS-point, jf.  

 § 3, stk. 1.
 Stk. 4. I uddannelsen indgår et afgangsprojekt svarende  

 til mindst 15 ECTS-point, der inden for et af institutionen godkendt emne i  

 tilknytning til uddannelsens obligatoriske fag dokumenterer, at niveauet for  

 uddannelsen er opnået.
 § 12. I uddannelsen indgår i det omfang, det  

 er relevant, undervisning i miljømæssige problemstillinger og i  

 samspillet mellem forskellige kulturformer.
 Stk. 2. Uddannelsen skal bidrage til at fremme de studerendes  

 personlige udvikling samt til at udvikle deres interesse for og evne til  

 aktiv medvirken i et demokratisk samfund.
Kapitel 4 Eksamen § 13. For eksamen gælder:
 1)	Bekendtgørelse om eksamen ved visse videregående  

 uddannelser under Undervisningsministeriet  

 (eksamensbekendtgørelsen).
 2)	Bekendtgørelse om censorinstitutionen for visse  

 videregående uddannelser under Undervisningsministeriet  

 (censorbekendtgørelsen).
 3)	Bekendtgørelse om karakterskala og anden  

 bedømmelse.
Kapitel 5 Studieordning § 14. Studieordningen indeholder de regler, som  

 institutionen i henhold til denne bekendtgørelse fastsætter  

 om:
 1)	Adgangsgivende uddannelser, jf. § 8, stk. 1 og 2.
 2)	De enkelte fag, jf. § 11, jf. § 12:
a)	mål, b)	indhold, c)	omfang, angivet i ECTS-point, jf. § 3, stk. 1, d)	undervisnings- og arbejdsformer, e)	tidsmæssig placering, f)	forudsætninger for deltagelse.
 3)	Udarbejdelse af afgangsprojekt, jf. § 11.
 4)	Merit.
 5)	Overgangsordninger.
 Stk. 2. Ud over regler fastsat i henhold til denne  

 bekendtgørelse indeholder studieordningen regler fastsat i henhold til  

 eksamensbekendtgørelsen.
 Stk. 3. Det skal af studieordningen fremgå, at  

 institutionen, når det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
 § 15. Ved udarbejdelse af studieordninger og  

 væsentlige ændringer heraf tager institutionen kontakt til  

 aftagerrepræsentanter og andre institutioner, der udbyder uddannelsen,  

 og indhenter udtalelse fra censorformandskabet, jf.  

 censorbekendtgørelsen.
 Stk. 2. Studieordninger og væsentlige ændringer  

 heraf træder i kraft ved et studieårs begyndelse.
 Stk. 3. Studieordninger og væsentlige ændringer  

 heraf skal indeholde de fornødne overgangsordninger.
 Stk. 4. Gældende studieordninger skal være  

 offentligt tilgængelige på institutionens hjemmeside.
Kapitel 6 Andre regler § 16. Beståede uddannelseselementer i  

 henhold til denne bekendtgørelse ækvivalerer tilsvarende  

 uddannelseselementer ved andre institutioner, der udbyder uddannelsen.
 § 17. Beståede uddannelseselementer fra en  

 anden dansk eller udenlandsk videregående uddannelse kan efter  

 institutionens afgørelse i det enkelte tilfælde eller efter  

 regler fastsat af institutionen træde i stedet for  

 uddannelseselementer, der er omfattet af denne bekendtgørelse (merit).  

 Afgørelsen træffes på grundlag af en faglig vurdering af  

 ækvivalensen mellem de berørte uddannelseselementer.
§ 18. Ministeriet for Videnskab, Teknologi og  

 Udvikling kan tillade fravigelse af denne bekendtgørelse som led i  

 forsøg.
Samtidig fastsætter ministeriet forsøgets  

 varighed og rapporteringsformen.
 § 19. Ministeriet for Videnskab, Teknologi og  

 Udvikling træffer afgørelse om at dispensere fra denne  

 bekendtgørelse, når det er begrundet i usædvanlige  

 forhold, bortset fra de tilfælde, der er nævnt i § 8  

 stk. 3 og §17.
§ 20. Institutionens afgørelser i henhold  

 til denne bekendtgørelse kan indbringes for Ministeriet for Videnskab,  

 Teknologi og Udvikling, når klagen vedrører retlige  

 spørgsmål.
Klagen indgives til institutionen, der afgiver en  

 udtalelse, som klageren skal have lejlighed til at kommentere inden for en  

 frist af mindst 1 uge.
Institutionen sender klagen til ministeriet vedlagt  

 udtalelsen og klagerens eventuelle kommentarer hertil.
 Stk. 2. Fristen for at indgive klage efter stk. 1 er 2  

 uger fra den dag, afgørelsen er meddelt klageren.
 § 21. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 7 Ikrafttræden § 22. Bekendtgørelsen træder i kraft den 2.  

 februar 2002.
