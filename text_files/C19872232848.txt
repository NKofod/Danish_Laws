Formål Formålet med den praktiske del af kontoruddannelsen er, at lærlingen opnår  

 viden om og færdighed i kontorfaget, således at lærlingen efter endt  

 uddannelse selvstændigt kan udføre almindeligt forekommende kontormæssige  

 funktioner i overensstemmelse med uddannelsesreglerne.
 Lærlingen skal herudover opnå færdighed i at anvende kontortekniske og  

 elektroniske hjælpemidler og de hertil knyttede administrative systemer, der  

 benyttes på arbejdsstedet ved udførelsen af de nævnte funktioner.
 Lærlingen skal i forbindelse hermed bibringes viden om formålet med disse  

 hjælpemidler og systemer, samt om disses indbyrdes sammenhænge.
Regler for den praktiske uddannelse Reglerne for den praktiske uddannelse af lærlinge inden for kontorfaget er  

 fastsat i henhold til § 24,m stk. 5 i lærlingeloven.
 Uddannelsesreglerne for regnskab kontoruddannelsen indeholder de  

 grunddiscipliner, som en lærling i den praktiske del af uddannelsen skal  

 gennemgå inden uddannelsestidens udløb.
 Uddannelsestiden skal i overensstemmelse med uddannelsesreglerne og den  

 fastsatte skoleundervisning anvendes således, at lærlingen opnår lærebrev ved  

 afslutningen af uddannelsen.
 Lærlingen skal uddannes praktisk og fagligt forsvarligt så fuldkomment,  

 som den pågældende virksomheds omfang og funktioner muliggør inden for de i  

 uddannelsesreglerne nævnte discipliner.
 Rækkefølgen af indholdet af uddannelseområderne kan tilpasses  

 virksomheden, når blot der gives uddannelse i den udstrækning,  

 uddannelsesdisciplinerne forekommer som arbejdsopgaver i virksomheden.
 Ved den praktiske uddannelses begyndelse meddeles lærlingen hvilke  

 uddannelsesdiscipliner den praktiske uddannelse indeholder, og i hvilken  

 rækkefølge disse forekommer under uddannelsesforløbet.
 Det anbefales virksomheden at udarbejde en uddannelsesplan for det samlede  

 uddannelsesforløb omfattende de i uddannelsesreglerne angivne funktioner.
 Regnskab kontoruddannelsen omfatter følgende hovedpunkter:
1. Introduktion 2. Regnskabsfunktionens formål og opbygning 3. Regnskabsmæssige funktioner 1. Introduktion Målet er, at lærlingen orienteres om virksomhedens organisation,  

 produkter, leverandører og kundekreds.
 Endvidere skal lærlingen orienteres om virksomhedens ledelsesforhold og  

 personalepolitik, herunder ansættelsesforhold og uddannelsespolitik.
Funktioner 1.1 Orientering om virksomhedens opgaver, organisation og ledelsesforhold.
 1.2 orientering om ansættelsesforhold, herunder arbejdstid og gensidige  

 rettigheder og pligter.
 1.3 Gennemgang af uddannelsesforløb og præsentation af den  

 uddannelsesansvarlige samt ledelse og medarbejdere i øvrigt.
2. Regnskabsfunktionens formål og opbygning Målet er, at lærlingen får forståelse af regnskabsfunktionens formål og  

 opbygning.
Funktioner 2.1 Driftsregnskab.
 2.2 Registrering og arkivering af regnskabsoplysninger.
 2.3 Rapportering.
 2.4 Budgetlægning.
 2.5 Kontoplan.
3. Regnskabsmæssige funktioner Målet er, at lærlingen gennem deltagelse i det daglige arbejde i  

 virksomhedens regnskabsfunktion opnår færdighed i udførelse af typiske  

 regnskabsopgaver, manuelt og/eller via edb.
Herudover skal lærlingen så vidt  

 muligt inddrages i konkrete budgetopgaver.
Funktioner 3.1 Kontering og bogholderipostering.
 3.2 Debitorbogholderi, herunder debitorstyring, rykning,  

 afstemningsprocedurer, betalinger.
 3.3 Kreditorbogholderi, herunder kontrol af fakturaer, betalinger,  

 kontering.
 3.4 Kasseregnskab, herunder udarbejdelse af kassekladder og afstemning af  

 bank og giro.
 3.5 Lønningsbogholderi, herunder afregning af kildeskat, ATP, AUD m.v.
 3.6 Kalkulation, herunder forkalkulation og efterkalkulation.
 3.7 Rapportering, herunder udarbejdelse af statistikker.
 3.8 mellemregnskab med de offentlige, herunder moms. told afgifter.
 3.9 Fakturering, herunder prisstigning og udregning af fakturaer.
 3.10 Medvirken ved budgetlægning.
 Yderligere oplysninger om uddannelsen fås ved henvendelse til Det faglige  

 Udvalg for Kontoruddannelser, Vester Voldgade 96, 1., 1552 København V.  

 Telefon 01 15 60 33.
