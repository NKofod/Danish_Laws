 En vandseng kunne ikke ydes som hjælpemiddel i henhold til  

 bistandslovens § 58, da det nævnte hjælpemiddel ikke var omfattet af  

 hjælpemiddelbekendtgørelsens § 31.
Efter beskrivelsen af ansøgerens ryglidelse ville hun i øvrigt ikke  

 kunne henføres til den personkreds, som kunne modtage støtte efter §  

 Ansøgeren fandtes heller ikke berettiget til støtte efter bekendtgørelsens §  

 10, da der ikke forelå risiko for tryksår.
Hjælp t vandseng kunne heller ikke  

 ydes efter bekendtgørelsens § 7, stk. 2, s mindre hjælpemiddel.
 REDEGØRELSE FOR SAGEN:
 En ansøger, der havde en ryglidelse, søgte om hjælp til en vandseng.
Ansøgeren var i 1983 opereret for en diskusprolaps.
Hun var reopereret to  

 gange, senest i marts 1985. Hun led fortsat af lændesmerter og smerter ned i  

 højre ben samt af natlige kramper, der bevirkede, at hun havde besvær med at  

 sove.
 Den behandlende læge anbefalede ansøgningen.
 Det sociale udvalg meddelte afslag på ansøgningen.
 Amtsankenævnet indhentede til brug i sagen en vejledende udtalelse af 25.  

 september 1986 fra Socialstyrelsen.
 Socialstyrelsen udtalte følgende:
 »Ved skrivelse af 16. juli 1986 har amtskommunen udbedt sig skriftlig  

 bekræftelse på, om der er mulighed for at give hjælp til en vandseng som et  

 hjælpemiddel efter bistandslovens § 58, såfremt den pågældende person  

 opfylder betingelserne i hjælpemiddelbekendtgørelsens § 31 om indstillelige  

 senge.
 På det således foreliggende grundlag kan socialstyrelsen med udgangspunkt  

 i den ovenfor anførte § 31 vejledende oplyse, at der til lettelse af den  

 daglige tilværelse i hjemmet kan ydes indstillelige senge (manuelt eller  

 elektriske) med tilbehør, herunder specielle madrasser og sengebunde til  

 personer med svære lammelser og andre særlige svækkelser herunder  

 gigtlidelser og meget dårlige rygge.
Bekendtgørelsen overlader således til den enkelte kommune at skønne,  

 hvorvidt handicappets sværhedsgrad er af en sådan karakter, at bistandslovens  

 § 58 kan finde anvendelse.
Det skal dog understreges, at bestemmelsen først  

 og fremmest - men ikke udelukkende - tager sigte på personer, der normalt vil  

 have behov for personlig assistance i hverdagen.
I henhold til bekendtgørelsens § 10 om antitryksårshjælpemidler, kan der  

 ydes antitryksårspuder og -madrasser til personer med risiko for tryksår.
Her  

 kan man eventuelt bruge vandsenge (madrasser). Med hensyn til spørgsmålet om  

 en vandseng kan bevilges efter § 7, stk. 2, om mindre hjælpemidler, er det  

 socialstyrelsens opfattelse, at en vandseng ikke kan betragtes som et mindre  

 hjælpemiddel.« AFGØRELSEN, DER KLAGES OVER:
 Amtsankenævnet fandt, som sagen forelå oplyst, herunder Socialstyrelsens  

 udtalelse, der ikke udtrykkeligt omtalte vandseng i relation til  

 bekendtgørelsens § 31, at sagen skulle vurderes efter  

 hjælpemiddelbekendtgørelsens § 10 om antitryksårshjælpemidler.
 Som sagen lægeligt var oplyst fandt amtsankenævnet ikke, at ansøgeren  

 opfyldte betingelserne for at få hjælp efter bistandslovens § 58 til en  

 vandseng, idet der ikke var risiko for tryksår.
 KLAGEN TIL ANKESTYRELSEN:
Sagen blev anket af ansøgeren, der anførte, at hun selv havde anskaffet en  

 vandseng, og at denne i væsentlig grad havde afhjulpet hendes ryggener.
Hun  

 kunne nu i modsætning til tidligere få sin fulde nattesøvn.
 LOVGRUNDLAG:
 Bistandslovens § 58.
 § 7, stk. 2, § 10, og § 31 i Socialministeriets bekendtgørelse nr. 862 af  

 11. december 1986 om ydelse af hjælpemidler efter bistandslovens § 58.
 ANKESTYRELSENS AFGØRELSE:
 Ankestyrelsen finder, at ansøgeren ikke er berettiget til støtte til en  

 vandseng.
 Ankestyrelsen har særligt lagt vægt på, at § 31 efter sin ordlyd ikke  

 omfatter vandsenge, hvorfor der ikke vil kunne ydes støtte efter denne  

 bestemmelse, men at ansøgeren i øvrigt efter beskrivelsen af lidelsen ikke  

 vil kunne henføres til den personkreds, som kan modtage støtte efter § 31.
 Ankestyrelsen har endvidere lagt vægt på, at ansøgeren ikke på grund af  

 lidelsen har risiko for tryksår, hvorfor hun ikke er berettiget til støtte  

 efter § 10.
 Ankestyrelsen finder endelig, at der ikke efter bestemmelsens § 7, stk. 2,  

 om mindre hjælpemidler kan ydes støtte til en vandseng.
 Ankestyrelsen tiltræder således amtsankenævnets afgørelse.
