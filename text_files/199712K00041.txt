Nr LSF 41 Forslag til Lov om ændring af lov om indkomstbeskatning af aktieselskaber  

 m.v. (selskabsskatteloven) (Udvidelse af acontoskatteordningen for selskaber  

 m.v.) Fremsat af skatteministeren (Carsten Koch) den 23. oktober 1997 Vedtaget ved tredjebehandling den 20. november 1997 Lov nr. 891 af 03/12/1997 § 1 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 814 af 26. oktober 1997, foretages følgende  

 ændringer:
 1. § 30, stk. 5, 1. pkt., affattes således:
»Hvis et selskab eller en forening m.v. er i væsentlig restance med  

 restskat som nævnt i stk. 1 eller med indkomstskat som nævnt i § 30 A, stk.  

 1, kan skatteministeren bestemme, at de nævnte skatter forfalder til betaling  

 samtidig med fristen for indgivelse af selvangivelse, jf. skattekontrollovens  

 § 4, stk. 2 og 4.« 2. § 30 A, stk. 1, affattes således:
»For selskaber og foreninger m.v., hvis første indkomstår er  

 påbegyndt før den 29. januar 1992, og som ikke er omfattet af 5.-8. pkt.,  

 forfalder indkomstskatten til betaling den 1. november i det kalenderår, der  

 følger efter indkomståret, eller ved et forskudt indkomstår den 1. november i  

 kalenderåret efter det kalenderår, som det forskudte indkomstår træder i  

 stedet for.
I disse tilfælde skal der til indkomstskatten betales et tillæg  

 på 11 3/4 pct. § 30 finder tilsvarende anvendelse ved betaling af  

 indkomstskat og tillæg.
Ved skattenedsættelse, jf. § 30, stk. 4, forrentes  

 det for meget betalte skattebeløb dog fra indbetalingsdagen at regne.  

 Anpartsselskaber, hvis indbetalte anpartskapital den 1. januar 1997 eller  

 senere ikke udgør mindst 200.000 kr., skal betale indkomstårets forventede  

 indkomstskat i løbet af indkomståret efter reglerne i § 29 A, jf. §§ 29 B-30.  

 Selskaber og foreninger m.v. med en skattepligtig indkomst på 10 mio. kr.  

 eller derover for indkomståret to år forud for det pågældende indkomstår skal  

 betale indkomstskat i løbet af indkomståret efter reglerne i § 29 A, jf. §§  

 29 B-30. For sambeskattede selskaber m.v. efter § 31 udgør den skattepligtige  

 indkomst den samlede skattepligtige indkomst (sambeskatningsindkomsten) for  

 indkomståret to år forud for det pågældende indkomstår, og for moderselskaber  

 m.v. omfattet af tvungen sambeskatning efter § 32 udgør den skattepligtige  

 indkomst moderselskabets m.v. skattepligtige indkomst for indkomståret to år  

 forud for det pågældende indkomstår.
Har et selskab m.v. betalt indkomstskat  

 efter 5.-7. pkt., skal der også for efterfølgende indkomstår betales  

 acontoskat.« 3. I § 30 A, stk. 2, 1. pkt., ændres »stk. 1, 5. og 6.  

 pkt.« til: »stk. 1, 5.-8. pkt.« § 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1998.
Oprindeligt fremsat forslag § 1 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 922 af 21. oktober 1996, som senest ændret ved § 9  

 i lov nr. 440 af 10. juni 1997, foretages følgende ændringer:
 1. I § 29 A, stk. 1, 1. pkt., udgår: », jf. dog § 30  

 A«.
 2. I § 29 B, stk. 6, sidste pkt., udgår: », og § 30 A,  

 stk. 8«.
 3. § 30, stk. 5, 1. pkt., affattes således:
 »Hvis et selskab eller en forening m.v. er i væsentlig restance med  

 restskat som nævnt i stk. 1, kan skatteministeren bestemme, at de nævnte  

 skatter forfalder til betaling samtidig med fristen for indgivelse af  

 selvangivelse, jf. skattekontrollovens § 4, stk. 2 og 4.«.
 4. § 30, stk. 5, sidste pkt., ophæves.
 5. § 30 A ophæves.
§ 2 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1999.
Stk. 2 . For indkomståret 1998 gælder følgende affattelse af  

 selskabsskattelovens § 30 A, stk. 1: »For selskaber og foreninger m.v.,  

 hvis første indkomstår er påbegyndt før den 29. januar 1992, og som ikke er  

 omfattet af 5. - 8. pkt., forfalder indkomstskatten til betaling den 1.  

 november i det kalenderår, der følger efter indkomståret, eller ved et  

 forskudt indkomstår den 1. november i kalenderåret efter det kalenderår, som  

 det forskudte indkomstår træder i stedet for.
I disse tilfælde skal der til  

 indkomstskatten betales et tillæg på 11 3/4 pct. § 30 finder tilsvarende  

 anvendelse ved betaling af indkomstskat og tillæg.
Ved skattenedsættelse, jf.  

 § 30, stk. 4, forrentes det for meget betalte skattebeløb dog fra  

 indbetalingsdagen at regne.
Anpartsselskaber, hvis indbetalte anpartskapital  

 den 1. januar 1997 eller senere ikke udgør mindst 200.000 kr., skal betale  

 indkomstårets forventede indkomstskat i løbet af indkomståret efter reglerne  

 i § 29 A, jf. §§ 29 B - 30. Selskaber og foreninger m.v. med en skattepligtig  

 indkomst for indkomståret 1996 på 10 mill. kr. eller derover skal betale  

 indkomstskat i løbet af indkomståret efter reglerne i § 29 A, jf. §§ 29 B -  

 30. For sambeskattede selskaber m.v. efter § 31 udgør den skattepligtige  

 indkomst den samlede skattepligtige indkomst (sambeskatningsindkomsten) for  

 indkomståret 1996, og for moderselskaber m.v. omfattet af tvungen  

 sambeskatning efter § 32 udgør den skattepligtige indkomst moderselskabets  

 m.v. skattepligtige indkomst for indkomståret 1996.«.
Bemærkninger til lovforslaget Almindelige bemærkninger Lovforslaget er en udmøntning af regeringens forslag til finanslov for  

 1998 og går ud på at udvide acontoskatteordningen således, at alle selskaber  

 m.v. betaler acontoskat.
Udvidelsen sker i to trin.
For indkomståret 1998  

 skal kun selskaber og foreninger m.v. med en skattepligtig indkomst på over  

 10 mill. kr. betale acontoskat.
Fra og med indkomståret 1999 skal alle  

 selskaber og foreninger m.v. betale acontoskat.
Acontoskatteordningen er indført i 1992 med virkning fra og med  

 indkomståret 1993. Acontoskatteordningen var ved indførelsen valgfri for  

 eksisterende selskaber og obligatorisk for nye selskaber.
Nye selskaber blev  

 afgrænset som selskaber, hvis første indkomstår påbegyndes den 29. januar  

 1992 eller senere.
Selskaber kan have meget svingende indkomster, og det blev ved indførelsen  

 af acontoskatteordningen derfor ikke fundet rimeligt at basere ordningen på  

 en egentlig forskudsregistrering af selskabernes indkomstforhold for det  

 kommende indkomstår.
Efter gældende regler skal de selskaber og foreninger  

 m.v., der skal betale acontoskat, betale 50 pct. af gennemsnittet af de  

 seneste 3 års indkomstskat.
Denne skat benævnes ordinær acontoskat.
Ligesom selskaber m.v., der allerede er tilmeldt acontoskatteordningen  

 efter de gældende regler, skal selskaber, der efter de foreslåede regler  

 kommer ind under ordningen, kun betale en ordinær acontoskat svarende til 50  

 pct. af gennemsnittet af de seneste 3 års indkomstskat.
Ved overgangen til  

 acontoskatteordningen kan de selskaber, som de foreslåede regler bringer ind  

 under ordningen, således vælge ikke at indbetale frivillig acontoskat, selv  

 om selskabet skønner, at den ordinære acontoskat ikke fuldt ud svarer til  

 det, som selskabet forventer, at den faktiske selskabsskat bliver for det  

 pågældende indkomstår.
Hvis den betalte acontoskat viser sig at være mindre  

 end den faktiske selskabsskat for det pågældende indkomstår, mindskes  

 selskabets nettorentefordel ved at være kommet ind under  

 acontoskatteordningen imidlertid i det omfang, der skal betales  

 restskattetillæg.
 Hvis et selskab finder, at indkomstforholdene i det pågældende indkomstår  

 vil afvige væsentligt fra, hvad der er lagt til grund ved fastsættelsen af  

 acontoskatten, kan selskabet begære den ordinære acontoskat nedsat.
Den ordinære acontoskat forfalder i øvrigt til betaling i 2 lige store  

 rater henholdsvis den 1. marts og den 1. november i kalenderåret med sidste  

 rettidige betalingsdag den 20. i måneden.
Selskabet m.v. kan frivilligt  

 betale yderligere acontoskat.
Acontoskatteordningen bygger på rentebetragtninger.
Skattesatsen på 34  

 pct. bygger således på, at acontoskatten i gennemsnit skal være betalt pr.  

 20. juli.
For den ordinære acontoskat opnås dette ved, at den som nævnt  

 betales i 2 lige store rater henholdsvis den 20. marts og den 20. november.
 Den symmetriske indbetaling omkring den 20. juli opnås for de frivillige  

 acontobetalinger ved, at selskabets indbetaling foretaget senest pr. 20.  

 marts tillægges 2 pct., medens selskabets indbetaling foretaget senest pr.  

 20. november fratrækkes 2 pct.
Restskatten for selskaber omfattet af acontoordningen forfalder den 1.  

 november i kalenderåret efter indkomståret med sidste rettidige betalingsdag  

 den 20. november.
Ved betaling af eventuel restskat skal der betales et  

 tillæg på 11,75 pct. af restskatten, således at den effektive skattesats for  

 denne bliver på 38 pct.
Hvis indkomstskatten er mindre end indkomstårets  

 acontoskatter, udbetales den overskydende skat med en godtgørelse på 7 pct.
For selskaber m.v. uden for acontoskatteordningen forfalder hele skatten  

 til betaling den 1. november i kalenderåret efter indkomståret med sidste  

 rettidige betalingsdag den 20. november.
I disse tilfælde skal der betales et  

 tillæg på 11,75 pct. til skatten.
For selskaber uden for  

 acontoskatteordningen bliver den effektive selskabsbeskatning i kraft af  

 tillægget herved ligeledes på 38 pct.
Forudsætningen for tillægget vil fra og  

 med indkomståret 1999 være ændret, og der vil til den tid blive vurderet, om  

 satsen skal justeres.
 De foreslåede regler om udvidelse af acontoskatteordningen gælder  

 tilsvarende for fonde og foreninger omfattet af fondsbeskatningsloven, jf.  

 fondsbeskatningslovens § 15.
Provenumæssige konsekvenser Forslaget om at gøre acontoskatteordningen obligatorisk skønnes med stor  

 usikkerhed at medføre et merprovenu for staten på ca. 2,8 mia. kr. i  

 finansåret 1998 og ca. 0,9 mia. kr. i finansåret 1999. I de efterfølgende år  

 vil der være et mindreprovenu på ca. 0,5 mia. kr. årligt, fordi staten mister  

 restskattetillæg af de øgede acontobetalinger.
Disse giver til gengæld staten  

 en modgående rentefordel.
Der er ingen kommunal virkning af forslaget.
Administrative konsekvenser Indførelsen af acontoskatteordningen for alle selskaber m.v. vil medføre  

 engangsudgifter på i alt 2,4 mill. kr., hovedsagelig til edb-udvikling.  

 Udgifterne forventes at fordele sig med 1 mill. kr. i 1997 og 1,4 mill. kr. i  

 1998. Denne tidsprofil forudsætter, at edb-udviklingen kan igangsættes i  

 løbet af november måned i år.
Udgifterne vedrører hovedsagelig udvikling af et edb-baseret  

 restancebehandlings- og restskattebehandlingssystem.
Automatiseringen  

 medfører, at Told & Skat efter en overgangsperiode vil kunne administrere  

 det øgede antal selskaber m.v. under acontoordningen uden yderligere årsværk.
Erhvervsøkonomiske konsekvenser For selskaber, der ikke allerede er tilmeldt acontoordningen, vil  

 fremtidig overgang hertil medføre en nettorentefordel, fordi der spares  

 restskattetillæg på 11,75 pct., som er fastlagt med udgangspunkt i et  

 renteniveau, der er højere end det aktuelle.
Forslaget om at gøre  

 acontoskatteordningen obligatorisk vil dog i visse tilfælde kunne medføre en  

 belastning for selskaber, som har vanskeligt ved at finansiere den  

 fremrykkede skattebetaling.
Som hovedregel skal disse selskaber, som følge af  

 en formentlig begrænset skattepligtig indkomst, dog først indtræde i  

 acontoordningen i 1999.
Miljømæssige konsekvenser Lovforslaget indeholder ikke miljømæssige konsekvenser.
Forholdet til EU-retten Lovforslaget skønnes ikke at have EU-retlige aspekter.
Bemærkninger til de enkelte bestemmelser Til § 1 Til nr. 1, 2 og 4 Der er tale om konsekvensændringer som følge af lovforslagets § 1, nr. 5.
Til nr. 3 Der er tale om to tekniske ændringer.
For det første skal henvisningen til indkomstskat som nævnt i § 30 A, stk.  

 1, ophæves som konsekvens af ophævelsen af selskabsskattelovens § 30 A, jf.  

 lovforslagets § 1, nr. 5. For det andet er reglerne i selskabsskattelovens §§  

 26 - 29 for indgivelse af selvangivelse ved lov nr. 1104 af 20. december 1995  

 overflyttet til skattekontrolloven.
Som følge heraf skal henvisningen til  

 selskabsskattelovens § 27, stk. 1 og 4, redaktionelt ændres til  

 skattekontrollovens § 4, stk. 2 og 4.
Til nr. 5 Det foreslås at ophæve reglerne i selskabsskattelovens § 30 A.
Disse  

 regler går ud på, at selskaber m.v., hvis første indkomstår er påbegyndt før  

 den 29. januar 1992, som udgangspunkt ikke skal betale acontoskat.
For  

 disse selskaber forfalder hele indkomstskatten til betaling den 1. november i  

 indkomståret efter kalenderåret.
I disse tilfælde betales der et tillæg på  

 11,75 pct. til skatten.
 Efter reglerne § 30 A, stk. 2, kan selskabet dog frivilligt vælge at gå  

 over til acontoskatteordningen.
 I en række tilfælde skal selskaber m.v. uanset, at dets indkomstår er  

 påbegyndt før den 29. januar 1992 alligevel betale acontoskat.
Dette gælder efter selskabsskattelovens § 30 A, stk. 1, for  

 anpartsselskaber, hvis indbetalte anpartskapital den 1. januar 1997 eller  

 senere ikke udgør mindst 200.000 kr.
Det gælder endvidere efter  

 selskabsskattelovens § 30 A, stk. 4, når bestående selskaber og foreninger  

 m.v., der hidtil ikke har været skattepligtige, overgår til skattepligtig  

 virksomhed, og efter selskabsskattelovens § 30 A, stk. 5, såfremt der for et  

 bestående selskab m.v. indtræder en sådan ændring, at der fremover skal ske  

 beskatning efter andre bestemmelser i selskabsskatteloven.
Yderligere gælder  

 der efter selskabsskattelovens § 30 A, stk. 6, et krav om  

 acontoskattebetaling i det tilfælde, hvor et eller flere af de selskaber, der  

 er omfattet af en fusion, spaltning eller tilførsel af aktiver, betaler  

 acontoskat, idet de modtagende selskaber så også skal betale acontoskat.
Krav  

 om acontoskattebetaling gælder endelig efter selskabsskattelovens § 30 A,  

 stk. 7, i tilfælde, hvor to eller flere selskaber omfattet af en  

 sambeskatning betaler acontoskat, idet så alle selskaber omfattet af  

 sambeskatningen skal betale acontoskat.
 I selskabsskattelovens § 30 A, stk. 8, er fastsat, at et selskab m.v.  

 omfattet af stk. 4 - 6 for de to første indkomstår, hvor det skal betale  

 acontoskat, betaler acontoskatten som en frivillig indbetaling.
Til § 2 Det foreslås i stk.1, at loven træder i kraft dagen efter bekendtgørelsen  

 i Lovtidende med virkning fra og med indkomståret 1999. Efter forslaget er  

 acontoskatteordningen således obligatorisk for alle selskaber og foreninger  

 m.v. fra og med indkomståret 1999.
 I stk. 2 foreslås, at selskabsskattelovens § 30 A, stk. 1, for  

 indkomståret 1998 affattes således, at selskaber og foreninger m.v., hvis  

 skattepligtige indkomst for indkomståret 1996 er 10 mill. kr. eller derover,  

 skal betale acontoskat for indkomståret 1998, uanset at dets indkomstår er  

 påbegyndt før den 29. januar 1992. Nogle af disse selskaber er dog enten  

 allerede fra et tidligere indkomstår bragt ind under acontoskatteordningen  

 efter reglerne i selskabsskattelovens § 30 A, stk. 4 - 7, eller ville blive  

 bragt ind under disse regler fra og med indkomståret 1998.
 Af hensyn til overskueligheden er det valgt at affatte  

 selskabsskattelovens § 30 A, stk. 1, på ny.
Den nævnte beløbsgrænse på 10 mill. kr. i skattepligtig indkomst for  

 indkomståret 1996 er kriteriet for de selskaber, der efter lovforslaget for  

 indkomståret 1998 er omfattet af acontoskatteordningen.
For sambeskattede  

 selskaber m.v. omfattet af selskabsskattelovens § 31 udgør den skattepligtige  

 indkomst sambeskatningsindkomsten for 1996, og for moderselskaber m.v.  

 omfattet af en tvungen sambeskatning efter selskabsskattelovens § 32 lægges  

 moderselskabets skattepligtige indkomst for 1996 til grund.
Skattemyndighedernes beregning af ordinære acontoskatterater for  

 indkomståret 1998 sker i begyndelsen af 1998. Afgørelsen af, om et selskab  

 m.v., der ikke hidtil har betalt acontoskat, skal betale acontoskat for 1998  

 sker således på grundlag af den skattepligtige indkomst, således som denne er  

 ansat på det tidspunkt, hvor acontomandtallet dannes.
Acontomandtallet dannes  

 i begyndelsen af februar 1998. Sker der efter dette tidspunkt eventuelt en  

 ændring af selskabets skatteansættelse, vil dette som udgangspunkt ikke have  

 betydning for, om selskabet for indkomståret 1998 er omfattet af  

 acontoordningen.
Har et selskab eller en forening m.v. en skattepligtig indkomst på over 10  

 mill. kr. i 1996, beregnes der ordinære acontoskatterater for selskabet m.v.  

 efter de almindelige regler.
Det vil sige, at selskabet for indkomståret 1998  

 i 2 lige store rater skal betale 50 pct. af gennemsnittet af de seneste tre  

 års indkomstskat.
Selskabet kan frivilligt vælge at betale yderligere  

 acontoskat efter de regler, der gælder herfor.
 Finder selskabet m.v., at indkomstforholdene i indkomståret 1998 vil  

 afvige væsentligt fra, hvad der er lagt til grund ved fastsættelse af de  

 ordinære acontorater, kan det efter gældende regler, jf. selskabsskattelovens  

 § 29 C, ligesom ethvert andet selskab, der er omfattet af  

 acontoskatteordningen, anmode om nedsættelse af den ordinære acontoskat.
Selskaber m.v. med en skattepligtig indkomst for indkomståret 1996 på  

 under 10 mill. kr., og hvis første indkomstår er påbegyndt før den 29. januar  

 1992, skal således ikke betale acontoskat for indkomståret 1998, medmindre  

 det bringes ind under ordningen efter selskabsskattelovens andre regler  

 herom.
Selskaber m.v., der for indkomståret 1998 ikke er omfattet af den  

 obligatoriske acontoskatteordning, kan dog vælge at tilmelde sig ordningen.
Skriftlig fremsættelse (23. oktober 1997) Skatteministeren (Carsten Koch):
 Jeg skal herved tillade mig at fremsætte:
 Forslag til lov om ændring af lov om indkomstbeskatning af  

 aktieselskaber m.v. (selskabsskatteloven). (Acontoskatteordning for alle  

 selskaber m.v.).
(Lovforslag nr.
L 41).
 Lovforslaget er en udmøntning af regeringens forslag til finanslov for  

 1998 og går ud på at udvide acontoskatteordningen således, at alle selskaber  

 m.v. betaler acontoskat.
Det foreslås, at udvidelsen sker i to trin.
For indkomståret 1998 skal kun  

 selskaber m.v. med en skattepligtig indkomst for indkomståret 1996 på over 10  

 mill. kr. betale acontoskat.
Fra og med indkomståret 1999 skal alle selskaber  

 og foreninger m.v. betale acontoskat.
 Efter gældende regler er acontoskatteordningen frivillig for selskaber  

 m.v. stiftet før indførelsen af ordningen i 1992, men obligatorisk for  

 selskaber m.v. stiftet efter, at ordningen blev indført.
 Idet jeg i øvrigt henviser til bemærkningerne til lovforslaget, skal jeg  

 anbefale forslaget til Tingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 922 af 21. oktober 1996, som senest ændret ved § 9  

 i lov nr. 440 af 10. juni 1997, foretages følgende ændringer:
 1. I § 29 A, stk. 1, 1. pkt., udgår: », jf. dog § 30  

 A«.
§ 29 A.
Selskaber og foreninger m.v. skal betale indkomstårets  

 forventede indkomstskat i løbet af indkomståret, jf. dog § 30 A.
- - - 2. I § 29 B, stk. 6, sidste pkt., udgår: », og § 30 A,  

 stk. 8«.
§ 29 B. - - - Stk. 6. Er der foretaget frivillige acontobetalinger, jf. § 29 A,  

 stk. 6, beregnes der tillæg.
For frivillige acontobetalinger, der er sket  

 senest den 20. marts, ydes der selskabet eller foreningen m.v. et tillæg på 2  

 pct.
For frivillige acontobetalinger, der er sket efter den 20. marts, men  

 senest den 20. november, skal selskabet eller foreningen m.v. betale et  

 statskassen tilfaldende tillæg på 2 pct.
Tilsvarende gælder for indbetalinger  

 som nævnt i § 29 A, stk. 4, og § 30 A, stk. 8.
 3. § 30, stk. 5, 1. pkt., affattes således:
 »Hvis et selskab eller en forening m.v. er i væsentlig restance med  

 restskat som nævnt i stk. 1, kan skatteministeren bestemme, at de nævnte  

 skatter forfalder til betaling samtidig med fristen for indgivelse af  

 selvangivelse, jf. skattekontrollovens § 4, stk. 2 og 4.«.
 4. § 30, stk. 5, sidste pkt., ophæves.
§ 30. - - - Stk. 5. Hvis et selskab eller en forening m.v. er i væsentlig  

 restance med restskat som nævnt i stk. 1 eller med indkomstskat som nævnt i §  

 30 A, stk. 1, kan skatteministeren bestemme, at de nævnte skatter forfalder  

 til betaling samtidig med fristen for indgivelse af selvangivelse, jf. § 27,  

 stk. 1 og 4. Hvis et selskab eller en forening m.v. er i væsentlig restance  

 med acontoskat som nævnt i § 29 A, kan skatteministeren bestemme, at de  

 nævnte skatter forfalder til betaling før de i bestemmelsen anførte  

 tidspunkter.
Skatteministeren kan endvidere fastsætte antallet af rater.  

 Betaling af restskat, indkomstskat eller acontoskat senest den 20. i  

 forfaldsmåneden anses for rettidig.
Stk. 3, 2. pkt., finder tilsvarende  

 anvendelse.
Skatteministeren kan endelig bestemme, at et selskab eller en  

 forening m.v., der er omfattet af § 30 A, stk. 1, og som uanset  

 foranstaltninger i medfør af 1. pkt. fortsat er i væsentlig restance med  

 indkomstskat, skal overgå til at betale indkomstskat i løbet af indkomståret  

 efter reglerne i § 29 A.
 5. § 30 A ophæves.
§ 30 A.
For selskaber og foreninger m.v., hvis første indkomstår  

 er påbegyndt før den 29. januar 1992, og som ikke er omfattet af 5. og 6.  

 pkt., forfalder indkomstskatten til betaling den 1. november i det  

 kalenderår, der følger efter indkomståret, eller ved et forskudt indkomstår  

 den 1. november i kalenderåret efter det kalenderår, som det forskudte  

 indkomstår træder i stedet for.
I disse tilfælde skal der til indkomstskatten  

 betales et tillæg på 11 3/4 pct. § 30 finder tilsvarende anvendelse ved  

 betaling af indkomstskat og tillæg.
Ved skattenedsættelse, jf. § 30, stk. 4,  

 forrentes det for meget betalte skattebeløb dog fra indbetalingsdagen at  

 regne.
Anpartsselskaber, hvis indbetalte anpartskapital den 1. januar 1997  

 eller senere ikke udgør mindst 200.000 kr., skal betale indkomstårets  

 forventede indkomstskat i løbet af indkomståret efter reglerne i § 29 A, jf.  

 §§ 29 B-30. Har et selskab betalt indkomstskat efter 5. pkt., skal der også  

 for efterfølgende indkomstår betales acontoskat.
Stk. 2. Selskaber og foreninger, hvis første indkomstår er  

 påbegyndt før den 29. januar 1992, og som ikke er omfattet af stk. 1, 5. og  

 6. pkt., kan vælge at betale indkomstskat i løbet af indkomståret.
Såfremt et  

 selskab eller forening m.v. tilmelder sig ordningen i løbet af det  

 indkomstår, hvor ordningen første gang skal finde anvendelse, beregnes ikke  

 ordinære skatter efter § 19 A, stk. 2, for dette indkomstår.
Selskabets eller  

 foreningens indbetalinger i dette år anses for frivillige acontobetalinger  

 efter § 29 A, stk. 6. Vælger selskabet eller foreningen m.v. for et givet  

 indkomstår at betale indkomstskat i løbet af indkomståret, skal der også for  

 senere indkomstår betales indkomstskat i løbet af indkomståret.
Stk. 3. Selskaber og foreninger m.v. kan for det indkomstår, hvori  

 selskabet eller foreningen m.v. opløses, jf. § 5, stk. 1, 1. pkt., eller § 7,  

 indbetale indkomstskatten for det afsluttende indkomstår inden for samme  

 frist som angivet i § 5, stk. 3, for indsendelse af anmeldelse.
Har et  

 selskab eller en forening m.v., foretaget en frivillig indbetaling af  

 indkomstskat efter 1. pkt., skal der betales restskattetillæg efter § 29 B,  

 stk. 4, 3. pkt., for et resterende restskattebeløb.
Har et selskab eller en  

 forening m.v. overskydende skat for det afsluttende indkomstår, ydes ingen  

 godtgørelse.
 Stk. 4. Når bestående selskaber eller foreninger m.v., der hidtil  

 ikke har været skattepligtige, overgår til skattepligtig virksomhed, jf. § 4,  

 skal selskabet eller foreningen m.v. betale indkomstskat i løbet af  

 indkomståret.
 Stk. 5. Såfremt der indtræder en sådan ændring for et selskab  

 eller en forening m.v., der er skattepligtig efter denne lov, at der  

 fremtidig skal ske beskatning efter andre bestemmelser i loven, skal  

 selskabet eller foreningen m.v. betale indkomstskat i løbet af indkomståret.
 Stk. 6. Såfremt et eller flere af de af en fusion, spaltning eller  

 tilførsel af aktiver omfattede selskaber m.v. skal betale indkomstskat i  

 løbet af indkomståret, skal de modtagende selskaber m.v. betale indkomstskat  

 i løbet af indkomståret.
 Stk. 7. Såfremt to eller flere selskaber m.v. sambeskattes, jf. §  

 31, og et eller flere af selskaberne m.v. skal betale indkomstskat i løbet af  

 indkomståret, skal samtlige de af sambeskatningen omfattede selskaber m.v.  

 betale indkomstskat i løbet af indkomståret.
Stk. 8. Selskaber og foreninger m.v., der er omfattet af stk. 4-6,  

 kan for de to første indkomstår, hvor § 29 A finder anvendelse, indbetale  

 acontoskat senest den 20. marts og den 20. november i indkomståret.
For de  

 efterfølgende indkomstår finder § 29 A, stk. 4, 2. og 3. pkt., tilsvarende  

 anvendelse.
Efter 2. behandling den 14. november 1997 § 1 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 814 af 26. oktober 1997, foretages følgende  

 ændringer:
 1. § 30, stk. 5, 1. pkt., affattes således:
»Hvis et selskab eller en forening m.v. er i væsentlig restance med  

 restskat som nævnt i stk. 1 eller med indkomstskat som nævnt i § 30 A, stk.  

 1, kan skatteministeren bestemme, at de nævnte skatter forfalder til betaling  

 samtidig med fristen for indgivelse af selvangivelse, jf. skattekontrollovens  

 § 4, stk. 2 og 4.« 2. § 30 A, stk. 1, affattes således:
»For selskaber og foreninger m.v., hvis første indkomstår er  

 påbegyndt før den 29. januar 1992, og som ikke er omfattet af 5.-8. pkt.,  

 forfalder indkomstskatten til betaling den 1. november i det kalenderår, der  

 følger efter indkomståret, eller ved et forskudt indkomstår den 1. november i  

 kalenderåret efter det kalenderår, som det forskudte indkomstår træder i  

 stedet for.
I disse tilfælde skal der til indkomstskatten betales et tillæg  

 på 11 3/4 pct. § 30 finder tilsvarende anvendelse ved betaling af  

 indkomstskat og tillæg.
Ved skattenedsættelse, jf. § 30, stk. 4, forrentes  

 det for meget betalte skattebeløb dog fra indbetalingsdagen at regne.  

 Anpartsselskaber, hvis indbetalte anpartskapital den 1. januar 1997 eller  

 senere ikke udgør mindst 200.000 kr., skal betale indkomstårets forventede  

 indkomstskat i løbet af indkomståret efter reglerne i § 29 A, jf. §§ 29 B-30.  

 Selskaber og foreninger m.v. med en skattepligtig indkomst på 10 mio. kr.  

 eller derover for indkomståret to år forud for det pågældende indkomstår skal  

 betale indkomstskat i løbet af indkomståret efter reglerne i § 29 A, jf. §§  

 29 B-30. For sambeskattede selskaber m.v. efter § 31 udgør den skattepligtige  

 indkomst den samlede skattepligtige indkomst (sambeskatningsindkomsten) for  

 indkomståret to år forud for det pågældende indkomstår, og for moderselskaber  

 m.v. omfattet af tvungen sambeskatning efter § 32 udgør den skattepligtige  

 indkomst moderselskabets m.v. skattepligtige indkomst for indkomståret to år  

 forud for det pågældende indkomstår.
Har et selskab m.v. betalt indkomstskat  

 efter 5.-7. pkt., skal der også for efterfølgende indkomstår betales  

 acontoskat.« 3. I § 30 A, stk. 2, 1. pkt., ændres »stk. 1, 5. og 6.  

 pkt.« til: »stk. 1, 5.-8. pkt.« § 2 Stk. 1. Loven træder i kraft dagen efter bekendtgørelsen i  

 Lovtidende og har virkning fra og med indkomståret 1998.
