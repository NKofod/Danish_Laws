 I forbindelse med »Beretning til statsrevisorerne om sammenholdelse  

 af bevillinger og regnskabstal i statsregnskabet for l986« har  

 Rigsrevisionen foretaget en gennemgang af feriereglernes administration i  

 staten.
 Som led i denne gennemgang har Rigsrevisionen foretaget en række besøg i  

 departementer, direktorater og institutioner mm. med det formål at få  

 klarlagt, hvorledes feriereglerne administreres i praksis, og denne  

 stikprøvevise kontrol har vist en betydelig fejlprocent på udvalgte områder.
Undersøgelsen har vist en forskelligartet administrativ praksis og  

 navnlig, at ikke alle statens institutioner har udvist den fornødne omhu og  

 præcision i forbindelse med registrering og administration af medarbejdernes  

 ferieafholdelse.
Rigsrevisionen har i den forbindelse bl.a. konstateret, at der i mange tilfælde ikke var udfærdiget ferielister, at ferielisterne ikke var tilgængelige for lønkontoret og Rigsrevisionen, at ferielister var mangelfuldt udfyldt eller forsvundet, at ferielister viste flere afholdte feriedage, end arbejdstageren havde  

 ret til, uden at der var sket lønindeholdelse, og at der var sket sammenblanding mellem afholdt ferie og afspadsering,  

 således at det ikke kunne påses, om den ansatte havde holdt ferie eller  

 afspadseret udført overarbejde.
 Det er Rigsrevisionens opfattelse, at de fleste fejl er begrundet i, at  

 ikke alle styrelser har tilrettelagt en forretningsgang, der tilsikrer den  

 fornødne kontrol ved administrationen af feriereglerne.
 Efter drøftelse med Rigsrevisionen er det derfor aftalt, at  

 Finansministeriet udsender en vejledning med retningslinier for, hvorledes  

 styrelser mv. etablerer en hensigtsmæssig forretningsgang på området.  

 Retningslinierne vedlægges.
 Der henvises tillige til Finansministeriets cirkulære af lo. september  

 l984 om udarbejdelse af institutionsinstrukser vedrørende regnskabsvæsenets  

 tilrettelæggelse.
 Finansministeriet skal henstille til ministerier, styrelser mv., at  

 retningslinierne følges, hvis der ikke i forvejen er etableret en anden  

 betryggende forretningsgang.
 Vejledningen vil blive optaget i Den Personaleadministrative Vejledning.
 Vedrørende de feriemæssige forhold i øvrigt henvises til de konkrete  

 overenskomster/aftaler, som de ansatte er omfattet af, samt til  

 Finansministeriets Personaleadministrative Vejledning, kapitel 25.
Finansministeriet Administrations- og Personaledepartementet den 2o. januar l989 P.
M.
V.
E.
B.
C.E.
Johansen Bilag 1 Forretningsgang ved administration af feriereglerne Finansministeriets cirkulære af lo. september l984 om udarbejdelse af  

 institutionsinstrukser vedrørende regnskabsvæsenets tilrettelæggelse anfører  

 en række kontroller, der skal foretages, herunder at bilag vedrørende  

 lønindeholdelser skal afstemmes med godkendte tjenestelister, vagtlister og  

 ferielister .
 En forretningsgang på ferieområdet skal sikre, at der sker en korrekt  

 opgørelse af afholdt ferie og rettidig lønindeholdelse, når der afholdes  

 ferie uden ret til løn.
 Ved en forretningsgang med decentral ferieregistrering kan dette sikres  

 ved en tilrettelæggelse som nedenfor anført:
Ved ferieårets begyndelse udsendes fra regnskabs-/lønkontor ferielister  

 til samtlige kontorer/afdelinger.
På ferielisterne er samtlige ansatte i  

 kontoret/afdelingen registreret med oplysning om, hvor mange feriedage med  

 løn den enkelte er berettiget til, samt oplysning om, at der skal gives  

 meddelelse fra kontoret/afdelingen til regnskabs-/lønkontoret, hvis der  

 afholdes ferie ud over den periode, hvortil der er optjent ret til ferie med  

 løn.
I kontoret/afdelingen udpeges en person, der er ansvarlig for, at  

 ferielisten altid er ajourført.
Meddelelserne til regnskabs-/lønkontoret sker  

 på ensartede blanketter, der attesteres af kontorchefen, respektive lederen  

 af afdelingen.
Ved nyansættelser i kontoret/afdelingen giver regnskabs-/lønkontoret  

 meddelelse om, at den nyansatte skal registreres på ferielisten med angivelse  

 af eventuelt antal optjente, ikke afviklede feriedage.
Det oplyses endvidere,  

 om vedkommende har overført ferieret fra anden statsinstitution, eller om der  

 skal ske melding til regnskabs-/lønkontoret ved enhver ferieafholdelse.
Ved tjenestetidsændring for en ansat i kontoret/ afdelingen oplyser  

 regnskabs-/lønkontoret, hvorvidt der skal gives meddelelse ved enhver  

 ferieafholdelse med henblik på ferielønsregulering.
Dette afhænger af de  

 konkrete ferieregler, den pågældende er omfattet af, herunder i visse  

 tilfælde omfanget af tjenestetidsændringen.
 Ferielisten attesteres ved ferieårets afslutning af kontorchefen/lederen  

 og sendes til regnskabs-/lønkontoret, hvor den gøres til genstand for en  

 ekstra kontrol.
 Ferielister gemmes i mindst 3 år, da der ved anvisning af feriepenge ved  

 afgang er brug for oplysninger fra tidligere ferieår.
 Ved fratræden i løbet af ferieåret sendes en kopi af den ajourførte  

 ferieliste, attesteret af kontorchefen/lederen, til regnskabs-/lønkontoret  

 med henblik på udfærdigelse af feriegiro/eventuel overførelse af ferieret til  

 anden statsinstitution.
Ved en central ferieregistrering indberettes ferieafholdelse løbende på  

 standardblanketter, der attesteres af kontorchefen/lederen.
Ved fastlæggelsen  

 af forretningsgangen bør det præciseres, at ansvaret for, at indberetning om  

 ferieafholdelse kommer frem til den centrale registrering, ligger hos  

 kontorchefen/lederen.
