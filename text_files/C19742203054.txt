(Til samtlige børnehave- og  

 fritidspædagogseminarier) I en cirkulærskrivelse af 30. oktober 1974 om overtimebetalingssatser m.v.  

 har direktoratet i grundlaget for beregningen af overtimesatserne medtaget  

 det i medfør af bekendtgørelse nr. 278 af 23. maj 1973 af aftale om justering  

 af tjenestemandslønninger m.v. § 4 ydede almindelige ikke pensionsgivende  

 tillæg på 1 1/2% af den aftale årsløn.
 Det er nu blevet direktoratet bekendt, at nogle seminarier forud for den  

 omhandlede cirkulærskrivelse har modtaget beregnede overtimebetalingssatser,  

 i hvis beregningsgrundlag det omhandlede tillæg ikke er medtaget, således at  

 beregningsgrundlaget består af grundløn og dyrtidstillæg.
 Direktoratet må efter fornyet undersøgelse finde, at det rette  

 beregningsgrundlag består af grundløn og dyrtidstillæg, og dette  

 beregningsgrundlag vil blive anvendt ved beregningen af fremtidige  

 overtimebetalingssatser.
For så vidt angår overtimebetaling i de af cirkulærskrivelsen omhandlede  

 perioder, d.v.s. perioderne i tidsrummet fra den 1. august 1972 indtil ny  

 satsberegning udsendes, senest 1. august 1975, da det pligtige timetal  

 nedsættes til 880 lektioner årligt, jfr. direktoratets skrivelse af 17. april  

 1973, vil man efter omstændighederne finde det rigtigst, at de i  

 cirkulærskrivelsen optagne satser anvendes.
Såfremt nogle seminarier måtte  

 have anvist overtimebetaling efter de forud for cirkulærskrivelsen meddelte  

 satser efter beregningsgrundlaget grundløn og dyrtidstillæg, skal man dog  

 ikke udtale sig imod, at det får sit forblivende ved denne anvisning.
 Man beklager det stedfundne.
 P.D.V.
