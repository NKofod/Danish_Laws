I udtalelsen gennemgås med baggrund i forarbejderne til straffelovens  

 regler om tavshedspligt om personalet på et apotek straffrit kan videregive  

 oplysninger om en kundes medicinmisbrug til dennes egen læge, som en  

 berettiget varetagelse af eget eller andens tarv.
På grundlag heraf udtaler  

 Justitsministeriet, at en apoteker eller hans medarbejdere som udgangspunkt  

 ikke, uden kundens samtykke, straffrit kan videregive oplysninger til kundens  

 læge om, at kunden misbruger medicin.
En konkret interesseafvejning kan dog  

 medføre, at videregivelsen er berettiget.
 Vedrørende j.nr. 900-45-1987.
 I skrivelse af 6. januar 1989 har Sundhedsstyrelsen anmodet  

 Justitsministeriet om en udtalelse til brug for fortolkningen af  

 straffelovens regler om tavshedspligt med henblik på forholdet mellem  

 personalet på et apotek og privat praktiserende læger.
Det fremgår af sagen, at Dansk Farmaceutforening den 2. november 1988  

 rettede en forespørgsel til Sundhedsstyrelsen vedrørende betydningen af  

 straffelovens regler om tavshedspligt for samarbejdet mellem læge og  

 farmaceut.
Baggrunden for Dansk Farmaceutforenings henvendelse var en konkret  

 sag, hvor embedslægen for Ribe havde fremsendt en indberetning til  

 Sundhedsstyrelsen om, at provisoren for et apotek i Esbjerg havde orienteret  

 en kundes læge om kundens misbrug af håndkøbsmidler.
Sundhedsstyrelsen  

 udtalte i den forbindelse, at den skitserede situation efter  

 Sundhedsstyrelsens opfattelse var omfattet af straffelovens bestemmelser om  

 tavshedspligt, således at apoteket havde begået fejl ved at informere kundens  

 læge.
Det fremgår endvidere af sagen, at Dansk Farmaceutforening ikke er enig i  

 Sundhedsstyrelsens fortolkning.
Foreningen henviser i den forbindelse til, at  

 apotekets farmaceuter i dag er en del af et ligeværdigt behandlingsteam  

 bestående af læge og farmaceut, og at det vil være helt uansvarligt i visse  

 situationer at undlade videregivelse af informationer fra farmaceut til læge.
 I den anledning skal Justitsministeriet udtale følgende:
 1. Straffelovens §§ 152-152 e, jf. lovbekendtgørelse nr. 607 af 6.  

 september 1986 af borgerlig straffelov, har følgende ordlyd:
 » § 152. Den, som virker eller har virket i offentlig tjeneste  

 eller hverv, og som uberettiget videregiver eller udnytter fortrolige  

 oplysninger, hvortil den pågæl dende i den forbindelse har fået kendskab,  

 straffes med bøde, hæfte eller fængsel indtil 6 måneder.
 Stk. 2. Straffen kan stige til fængsel indtil 2 år, hvis forholdet  

 er begået med forsæt til at skaffe sig eller andre uberettiget vinding eller  

 der i øvrigt foreligger særlig skærpende omstændigheder.
Stk. 3. En oplysning er fortrolig, når den ved lov eller anden  

 gyldig bestemmelse er betegnet som sådan, eller når det i øvrigt er  

 nødvendigt at hemmeligholde den for at varetage væsentlige hensyn til  

 offentlige eller private interesser.« » § 152 a. .....« »§ 152 b.
Med samme straf som efter § 152 straffes den, som udøver  

 eller har udøvet en virksomhed eller et erhverv i medfør af offentlig  

 beskikkelse eller anerken delse, og som uberettiget videregiver eller  

 udnytter oplysninger, som er fortrolige af hensyn til private interesser, og  

 hvortil den pågældende i den forbindelse har fået kendskab.« » § 152 d. .....« » § 152 e.
Bestemmelserne i §§ 152-152 d omfatter ikke  

 tilfælde, hvor den pågældende:
1) er forpligtet til at videregive oplysningen eller 2) handler i berettiget varetagelse af åbenbar almeninteresse eller af  

 eget eller andres tarv.« Bestemmelserne blev indsat ved lov nr. 573 af 19. december 1985 om ændring  

 af borgerlig straffelov.
Lovændringen trådte i kraft den 1. januar 1987. Det  

 fremgår af forarbejderne til §§ 152 b og c, for så vidt angår de  

 persongrupper, der udøver eller har udøvet et erhverv i medfør af offentlig  

 beskikkelse eller autorisation og deres medhjælpere, jf.
Folketingstidende  

 1985/86, tillæg A, sp. 275. Omfattet af bestemmelserne er blandt andet læger,  

 apotekere, advokater m.fl., jf.
Vagn Greve m.fl., Kommenteret Straffelov,  

 speciel del, 4. omarbejdede udgave, side 96.
Efter bestemmelserne i straffelovens § 152 b, jf. § 152, er der  

 tavshedspligt med hensyn til oplysninger, der er fortrolige af hensyn til  

 »private interesser«.
Dette udtryk er en retlig standard, der  

 opstiller rammer, som den retsanvendende myndighed må udfylde, jf. betænkning  

 998/1984 om tavshedspligt, side 70. Der er dog ingen tvivl om, at  

 »private interesser« blandt andet omfatter videregivelse af  

 oplysninger om sygdomme eller lignende, jf.
Vagn Greve m.fl., a.st., side 96.  

 Bestemmelsen omfatter der for også oplysninger om bestemte kunders eller  

 patienters misbrug af medicin.
 2. Der foreligger ikke en krænkelse af tavshedspligten efter straffelovens  

 § 152 b, hvis den, der er bekendt med oplysningen, er forpligtet til at  

 videregive oplysningen eller handler i berettiget varetagelse af eget eller  

 andres tarv, jf. straffelovens § 152 e.
Der findes ikke Justitsministeriet bekendt i lovgivningen bestemmelser om,  

 at personalet på et apotek er forpligtet til at videregive oplysninger til en  

 kundes læge om, at kunden misbruger medicin.
En sådan videregivelse kan  

 heller ikke anses for varetagelse af en åbenbar almeninteresse, hvorved  

 navnlig tænkes på interesser, som angår Statens og kommunernes udvikling,  

 tilstand og dispositioner, den almindelige samfundsudvikling og større  

 grupper af befolkningen, jf.
Knud Waaben, Strafferettens specielle del, side  

 275, vedrørende tilsvarende udtryk i straffelovens § 269, stk. 1.
 Vurderingen af, om et apoteks videregivelse af oplysninger om kundernes  

 eventuelle medicinmisbrug, er straffri, må derfor efter Justitsministeriets  

 opfattelse ske på grundlag af en nærmere gennemgang af, hvad der forstås ved  

 begreberne »uberettiget videregivelse« og »berettiget  

 varetagelse af eget eller andres tarv«.
3. Bestemmelsen i straffelovens § 152 e er et supplement til de  

 almindelige objektive straffrihedsgrunde, det vil sige nødværge, lovlig  

 retshåndhævelse, nødret, uanmodet forretningsførelse og samtykke.  

 Bestemmelsen svarer til undtagelsesbestemmelsen i den tidligere straffelovs §  

 264 b, der antoges at finde tilsvarende anvendelse på forhold, som var  

 tavshedsbelagte efter den tidligere straffelovs § 152 eller bestemmelser om  

 tavshedspligt, der var fastsat på særlige områder, jf.
Folketingstidende  

 1985/86, tillæg A, sp. 276.
 Bestemmelsen i den tidligere straffelovs § 264 b havde følgende ordlyd:
»§ 264 b.
Med bøde, hæfte eller fængsel indtil 6 måneder straffes  

 personer, som virker eller har virket i offentlig tjeneste eller hverv, eller  

 som i medfør af offentlig beskikkelse eller anerkendelse udøver eller har  

 udøvet et erhverv, såvel som sådanne personers medhjælpere, når de røber  

 privatlivet tilhørende hemmeligheder, der er kommet til deres kundskab ved  

 udøvelsen af deres virksomhed, medmindre de har været forpligtede til at  

 udtale sig eller har handlet i berettiget varetagelse af åbenbar  

 almeninteresse eller af eget eller andres tarv.
Det samme gælder, hvis de  

 uberettiget udnytter sådan kundskab.« Bestemmelsen blev indsat i straffeloven ved lov nr. 89 af 29. marts 1972  

 om ændring af borgerlig straffelov m.fl.
Denne lovændring byggede på  

 Straffelovrådets betænkning 601/1971 om privatlivets fred.
I betænkningen  

 (side 63) er det oplyst, at bestemmelsen ganske svarede til den dagældende  

 bestemmelse om tavshedspligt i § 263, stk. 2. Betænkningen eller  

 forarbejderne til lovændringen i øvrigt indeholder ikke herudover bidrag til  

 fortolkning af bestemmelsen.
 4. § 263, stk. 2, i borgerlig straffelov nr. 126 af 15. april 1930 havde  

 følgende ordlyd:
 » § 263. Med Bøde eller Hæfte indtil 6 Maaneder straffes den  

 .....
Stk. 2. Paa samme Maade straffes Personer, som virker eller har  

 virket i offentlig Tjeneste eller Hverv, eller som i Medfør af offentlig  

 Beskikkelse eller Anerkendelse udøver eller har udøvet et Erhverv, saavel som  

 saadanne Personers Medhjælpere, naar de røber Privatlivet tilhørende  

 Hemmeligheder, der er kommet til deres Kundskab ved Udøvelsen af deres  

 Virksomhed, medmindre de har været forpligtede til at udtale sig eller har  

 handlet i berettiget Varetagelse af almen Interesse eller af eget eller  

 andres Tarv.« I bemærkningerne til bestemmelsen, jf.
Straffeloven, Forslag og  

 Udvalgsarbejde 1924-30, side 124, er der anført følgende om bestemmelsens  

 baggrund:
» Stk. 2 er en i dansk Ret ny Bestemmelse, jfr. dog § 83 i Lov  

 Nr. 276 af 30. Juni 1922. For offentligt ansatte Tjenestemænd danner den et  

 Supplement til Reglen i § 154, der kun angaar egentlige  

 Tjenestehemmeligheder.
I øvrigt kommer Bestemmelsen til Anvendelse paa  

 Sagførere, Læger, Apotekere, Jordemødre m.fl.« Det første udkast til denne bestemmelse findes i professor Carl Torps  

 betænkning fra 1917 (UII), hvis § 236, stk. 2, havde følgende ordlyd:
 » § 236. Med Bøde eller simpelt Fængsel i indtil 6 maaneder  

 straffes den, .....
På samme Maade straffes Personer, som virker i offentlig Tjeneste eller  

 Hverv, eller som i Medfør af offentlig Beskikkelse eller Anerkendelse udøver  

 et Erhverv, saavel som saadanne Personers Medhjælpere, naar de aabenbarer  

 Privatlivet tilhørende Hemmeligheder, som er dem betroet eller er kommet til  

 deres Kundskab under Udøvelsen af deres Virksomhed, for saa vidt de ikke har  

 været forpligtede til at udtale sig eller har handlet til berettiget  

 Varetagelse af eget eller andres Tarv.« I bemærkningerne til bestemmelsen, jf. betænkningens side 224 f anføres  

 blandt andet følgende om baggrunden:
»Derimod indeholder de fleste nyere Love og Udkast  

 Straffebestemmelser for Brud paa Tavshedspligt med Hensyn til Privatlivet  

 tilhørende Forhold, om hvilke en Person har erhvervet Kundskab i eller ved  

 Udøvelsen af visse Virksomheder, jfr. bl.a. hollandsk Strfl.
Art. 272:  

 italiensk Strfl.
Art. 163: N.
Strfl. § 144: tysk Strfl. § 300, V.E. § 268, G.  

 E. § 291: østerrigsk Regeringsforsl. § 403: schweizisk V.E.
Art. 192. Ligesom  

 derimod vor gældende Ret kun i ganske enkelte Tilfælde og da i Reglen kun  

 indirekte - som Forbud mod Vidneførsel - paalægger saadan Tavshedspligt,  

 saaledes indeholder heller ikke K.U. nogen tilsvarende Bestemmelse, hvorefter  

 enhver Meddelelse af denne Art, selv om den ikke sker offentligt, jfr.
K.U. §  

 260 Nr. 3, bliver strafbar.
Det maa nu sikkert erkendes, at det er naturligt  

 at paalægge dels offentlige Tjenestemænd, dels Udøverne af visse autoriserede  

 Erhverv - f.Eks.
Læger, Jordemødre, Apotekere, Tandlæger, Sagførere o.l. -  

 samt disses Medhjælpere en Tavshedspligt med Hensyn til Privatlivet  

 tilhørende Hemmeligheder, som kommer til deres Kundskab under Udøvelsen af  

 deres Virksomhed.
Og den dertil svarende Straffebestemmelse har da formentlig  

 sin naturlige Plads netop i denne sammenhæng.
For offentlige Tjenestemænd vil  

 en saadan Bestemmelse danne et Supplement til Reglen i § 146, der kun angaar  

 egentlige Tjenestehemmeligheder.
Hvorledes i øvrigt Kredsen af de Personer,  

 hvem Tavshedspligten paahviler, skal afgrænses, kan være tvivlsomt.
Nogle af  

 de herhen hørende Bestem melser opregner udtømmende de paagældende Personer,  

 jfr.
N.
Strfl. § 144: tysk Strfl. § 300, V.
E. § 268: schweizisk V.
E.
Art.  

 192: andre benytter en mere almindelig Strfl.
Art. 163: tysk G.
E. § 291:  

 østerigsk Regerings forslag § 403. Den sidstnævnte Ordning synes i og for sig  

 mest rationel, fordi enhver Opregning let bliver ufuldstændig og navnlig ikke  

 kan tage Hensyn til den Trang til saadant Værn, som kan opstaa under  

 fremtidige ændrede Samfundsforhold.
Paa den anden Side turde det dog for ikke  

 at gøre Bestemmelsen altfor omfattende og ubestemt være rigtigt med tysk G.E.  

 at begrænse Paabudet til Personer, der virker i kraft af en offentlig  

 Autorisation.
Derved styrkes ogsaa Publikums Tillid til disse - f.Eks.
Læger  

 og Sagførere, modsat Kvaksalvere og Vinkelskrivere - hvilket er i Samfundets  

 Interesse.
Det er givet, at Tavshedspligten ikke kan gælde ubetinget.
I  

 Kollision med Vidnepligten, jfr. f.
T.
Retsplejelovens § 169, er det ikke  

 Straffelovens Sag at afgøre.
Men ogsaa ved, at den ikke skal være til Hinder  

 for berettiget Varetagelse af eget eller andres Tarv, derunder Afværgelse af  

 Ulykker eller Forbrydelser.
Om Aabenbarelsen af denne Grund er berettiget,  

 maa det i hvert enkelt Tilfælde være Domstolenes Sag at afgøre.
- I Overensstemmelse med det anførte er Bestemmelsen i § 236, 2. St.  

 formuleret.« I Straffelovskommissionens betænkning fra 1923 (UI) er der som § 238, stk.  

 2, optaget en tilsvarende bestemmelse som i UII, idet det dog blev foreslået,  

 at også hensynet til varetagelse af en almen interesse kunne gøre brud på  

 tavshedspligten berettiget, jf. betænkningens side 74.
 I bemærkningerne til bestemmelsen, jf. betænkningens sp. 356, anfører  

 Straffelovskommissionen blandt andet følgende om motiverne bag bestemmelsen:
»I § 238, 2det Stk. er der i Tilslutning til T.
U. § 236, 2det Stk.  

 som en ny Regel i dansk Ret optaget en Straffebestemmelse for Brud paa  

 Tavshedspligt med Hensyn til Privatlivet tilhørende Forhold, om hvilke en  

 Person har erhvervet Kundskab i eller ved Udøvelsen af visse Virksomheder.  

 Bestemmelsen, der ikke forudsætter, at Meddelelsen skal være  

 »offentlig«, danner et Supplement til Reglen i Udkastets § 144 om  

 Brud på Tavshedspligt med Hensyn til Tjenestehemmeligheder.
Den er begrænset  

 til Personer, der virker eller har virket i offentlig Tjeneste eller Hverv,  

 eller som i Medfør af offentlig Beskikkelse eller Anerkendelse udøver et  

 Erhverv, f.Eks.
Sagførere, Læger, Apotekere og Jordemødre angaar kun de i  

 Privatlivet tilhørende Hemmeligheder, der er kommet til deres Kundskab ved  

 Udøvelsen af deres Virksomhed.
Kommissionen kan henholde sig til, hvad der  

 til Støtte for Bestemmelsen er anført i T.
U.
Mot.
S 224-225 og ligeledes  

 til, hvad der sammesteds er anført om de Begrænsninger, der maa gælde for  

 Tavshedspligten.
Kun skal tilføjes, at ogsaa Hensynet til Varetagelsen af en  

 almen Interesse maa kunne gøre Brud paa Tavshedspligten berettiget: men ogsaa  

 her bliver det Domstolenes Sag i det enkelte Tilfælde at afgøre, om  

 Handlingen af denne Grund falder udenfor det strafbares Omraade.' Ved lov nr. 87 af 15. marts 1939 blev formuleringen af § 263, stk. 2,  

 strammet, således at det fremhævedes, at en almeninteresse for at kunne  

 modificere tavshedspligten, skulle være åbenbar, jf. betænkning 998/1984 om  

 tavshedspligt, side 37. Forarbejderne til lovændringen, der findes i  

 Rigsdagstidende 1938/1939, tillæg A, sp. 3739 ff og tillæg B, sp. 737 ff,  

 indeholder ikke bidrag til fortolkningen af udtrykket »berettiget  

 varetagelse af eget eller andres tarv«.
5. I den strafferetlige litteratur er der kun knyttet få bemærkninger til,  

 hvad der skal forstås ved »berettiget varetagelse af eget eller andres  

 tarv«.
Stephan Hurwitz, Kriminalret, Speciel Del, side 67, anfører  

 således følgende herom:
»I klasse hermed stilles, at der er handlet i »berettiget  

 varetagelse af åbenbar almeninteresse eller af eget eller andres tarv«  

 (jfr. den tilsvarende bestemmelse i strfl. § 269, stk. 1, om ærekrænkende  

 sigtelser). Idet vægten lægges på ordet »berettiget«, udsiger også  

 denne sætning kun noget, der måtte gælde selv uden positiv lovhjemmel.
Den  

 peger blot på den omstændighed, at der kan tænkes at forekomme  

 interessekollisioner af en sådan art, at brud på tavshedspligten efter et  

 objektivt skøn må anses for tilladelig i den givne situation.' I overensstemmelse hermed anfører Vagn Greve m.fl., a.st., side 99,  

 følgende:
»Varetagelsen er i begge tilfælde betinget af, at den kan anses som  

 berettiget.
Heri ligger krav til objektiv vurdering af værdien af nytten af  

 viderebringelsen overfor betydningen af den interesse, der er  

 varetaget.« I den strafferetlige litteratur henvises i øvrigt til kommentaren til  

 straffelovens § 269, der handler om, hvornår en sigtelse er straffri.
Det  

 fremgår blandt andet af bestemmelsen, at en sigtelse er straffri, når den,  

 der i god tro har fremsat sigtelsen, har handlet i berettiget varetagelse af  

 eget eller andres tarv.
Som eksempler på, hvornår der kan foreligge  

 berettiget varetagelse af eget eller andres tarv, nævnes blandt andet  

 beskyldninger og mistanke ved indgivelse af politianmeldelser, ved privat  

 påtale af forbrydelser, ved sagsanlæg, ved forklaringer til politirapport  

 samt i lægeerklæringer og skoleudtalelser, jf.
Vagn Greve m.fl., a.st., side  

 324, Knud Waaben, a.st., side 276 f, Stephan Hurwitz, a.st., side 347 f og  

 Oluf H.
Krabbe, Borgerlig Straffelov, 3. udgave, side 577-578.
 6. Om begrebet »uberettiget videregivelse« anfører  

 Straffelovrådet i tilknytning til lovændringen i 1985 blandt andet følgende:
»Straffelovrådet kan anbefale, at man i et vist omfang specificerer  

 tilfælde, hvor videregivelse af tavshedsbelagte oplysninger må anses for  

 berettiget.
En sådan fremgangsmåde svarer til den nuværende udformning af  

 straffelovens § 264 b.
Udformningen af de foreslåede bestemmelser i § 152,  

 nr. 1 og nr. 3, i justitsministeriets lovudkast, der på dette punkt ganske  

 svarer til den ovenfor nævnte regel i § 264 b, giver ikke anledning til  

 bemærkninger.
Det skal i den forbindelse fremhæves, at det ikke vil være muligt i en  

 lovtekst fuldstændigt at angive, hvilke forhold som kan gøre en videregivelse  

 berettiget.
Det vil således ved siden af en sådan udtrykkelig angivelse af  

 nogle tilfældegrupper, hvor videregivelse ikke er uberettiget, også i  

 fremtiden være nødvendigt i beskrivelsen af den strafbare handling at anvende  

 udtrykket »uberettiget«, jfr. om dette forbehold straffelovrådets  

 betænkning om privatlivets fred (nr. 601/1971), side 58.' Straffelovrådet nævner ikke i den forbindelse eksempler på tilfælde, hvor  

 den strafferetlige vurdering af udtrykket »uberettiget  

 videregivelse« blandt andet kan få selvstændig betydning ved offentlige  

 myndigheders udveksling af fortrolige oplysninger i strid med de  

 forvaltningsretlige regler (som nu er fastsat i forvaltningslovens § 28), jf.  

 Folketingstidende 1985-86, tillæg A, sp. 293 f.
7. Tavshedspligt for apotekere fandtes allerede i forordning af 4.  

 december 1672 om Medicis og Apothekere.
Forordningens § 24 havde følgende  

 ordlyd:
»§ 24. Og efter adskillelige Sygdomme forekomme, som Patienterne ei  

 gjerne ville have aabenbarede og dog af Recepterne vel kunne kjendes og  

 agtes, da skulle Apothekerne samt deres Svende og Tjenere saadant holde  

 forborgent, og ei det udsige eller aabenbare, med mindre nogen mærkelig Fare  

 var at befrygte, om det blev fortiet.« I overensstemmelse med denne bestemmelse blev der i § 10 i lov nr. 132 af  

 29. april 1913 om apotekervæsenet optaget en bestemmelse om, at  

 »Apotekeren og hans Personale skal hemmeligholde, hvad de maatte erfare  

 eller formode om en Sygdom, for hvilken et Lægemiddel er foreskrevet,  

 undtagen i Tilfælde, hvor Vidnepligt følger af den almindelige  

 Lovgivning«.
Denne bestemmelse bygger på en betænkning fra 1912 angående ordningen af  

 apotekervæsenet i Danmark.
Hverken betænkningen eller forarbejderne til  

 bestemmelsen i øvrigt, jf.
Rigsdagstidende 1912-13, tillæg A, sp. 3199 ff,  

 indeholder bidrag til vurderingen af, om et apotek straffrit kan videregive  

 oplysninger til en kundes læge om, at kunden misbruger medicin.
 § 40 i lov nr. 209 af 11. juni 1954 om apotekervæsenet havde følgende  

 ordlyd:
»§ 40. Enhver, der driver apotek eller sygehusapotek, samt apotekets  

 personale, er under ansvar efter borgerlig straffelovs § 263, stk. 2, jf. §  

 275, forpligtet til at iagttage tavshed om, hvad de under udøvelsen af deres  

 kald erfarer eller får formodning om angående privatlivet tilhørende  

 hemmeligheder, medmindre de ifølge lovgivningen er forpligtet til at udtale  

 sig, eller medmindre de handler i berettiget varetagelse af en almen  

 interesse eller af eget eller andres tarv.« Det fremgår af bemærkningerne til bestemmelsen, jf.
Folketingstidende  

 1953-54, tillæg A, sp. 3308, at efter indstilling fra Sundhedsstyrelsen er  

 formuleringen af reglen om apotekspersonalets tavshedspligt ændret, således  

 at den er affattet på samme måde som reglen i § 9 i lov nr. 72 af 14. marts  

 1934 om udøvelse af lægegerning.
I en betænkning fra 1931, der er afgivet af kommissionen angående lægers  

 retsstilling, er det blandt andet anført, at lovudkastets § 9 (nu lægelovens  

 § 9, jf. lovbekendtgørelse nr. 426 af 19. august 1976) falder sammen med  

 bestemmelsen i straffelovens § 263, stk. 2, hvorfor en bestemmelse om  

 tavshedspligt i en lægelov ikke er strengt påkrævet.
Bestemmelsen er dog  

 medtaget for fuldstændighedens skyld, jf. betænkningens side 30 og 80-81.  

 Betænkningen eller forarbejderne til lægelovens § 9 i øvrigt indeholder ikke  

 herudover oplysninger, der kan belyse den foreliggende problemstilling.
I lov nr. 279 af 6. juni 1984 om apoteksvirksomhed findes ikke nogen  

 bestemmelse om tavshedspligt.
Det er ikke i forarbejderne til loven, jf.  

 Folketingstidende 1983-84, tillæg A, sp. 579 ff, anført, hvad årsagen hertil  

 er.
8. Det fremgår af gennemgangen af forarbejderne til straffelovens § 152 e  

 og til den tilsvarende bestemmelse i tidligere straffelove, at de ikke yder  

 megen vejledning om, hvordan udtrykket »berettiget varetagelse af eget  

 eller andres tarv« skal forstås.
Kun i UII anføres, at udtrykket blandt  

 andet omfatter afværgelse af forbrydelser eller ulykker.
Udtrykket er således  

 en retlig standard, der i lighed med »private interesser« i  

 straffelovens § 152 b udgør en ramme, som det tilkommer de retsanvendende  

 myndigheder at udfylde.
I den strafferetlige litteratur er der ligeledes kun knyttet få  

 bemærkninger til udtrykkets fortolkning.
Det fremhæves dog, at udtrykket  

 forudsætter, at der foretages en objektiv vurdering af værdien af nytten af  

 videregivelsen over for betydningen af den interesse, der er beskyttet af  

 tavshedspligten.
I den trykte retspraksis ses der ikke at have foreligget tilfælde, som  

 omhandler et apoteks videregivelse af tavshedsbelagte oplysninger om en kunde  

 til kundens læge.
De tilfælde, der foreligger i den trykte retspraksis, er i  

 øvrigt i det væsentlige knyttet til udtrykkets fortolkning i forbindelse med  

 straffelovens § 269 om, hvornår en sigtelse er straffri.
 Heller ikke i de særlige bestemmelser om tavshedspligt for apotekere, der  

 fandtes i forordningen af 1672, og som blev videreført i loven om  

 apotekervæsenet fra 1913 og i de senere love indtil 1984 eller i  

 forarbejderne til disse love, findes der fortolkningsbidrag til den  

 foreliggende problemstilling.
På den baggrund er det Justitsministeriets opfattelse, at en apoteker  

 eller hans medarbejdere som udgangspunkt ikke straffrit kan videregive  

 oplysninger til en kundes læge om, at kunden misbruger medicin.
Det gælder  

 også, selv om lægen er undergivet tavsheds pligt og derfor ikke i  

 almindelighed må videregive oplysninger om en patients medicinforbrug til  

 andre.
 Hvis en apoteker eller hans medarbejdere agter at underrette kun dens læge  

 om, at kunden misbruger medicin, må de derfor efter Justitsministeriets  

 opfattelse i almindelighed indhente kundens udtrykkelige samtykke til  

 videregivelsen.
Det må imidlertid efter Justitsministeriets opfattelse yderligere antages,  

 at det efter omstændighederne ud fra en konkret interesseafvejning vil kunne  

 anses for berettiget at videregive oplysningen, når det sker af hensyn til  

 kundens eget tarv, selv om kunden har nægtet at give samtykke til  

 videregivelsen, eller apoteket har undladt at indhente et samtykke.
Det må  

 dog i almindelighed være en forudsætning herfor, at apotekets personale har  

 en begrundet forventning om, at en henvendelse til lægen vil kunne give  

 mulighed for, at den fornødne behandling vil kunne blive iværksat, herunder  

 at lægen for fremtiden vil være mere opmærksom på patientens medicinforbrug  

 og dermed vil kunne tage dette i betragtning ved eventuel udstedelse af  

 recepter.
Det følger heraf, at der med hensyn til misbrug af  

 håndkøbslægemidler kun sjældent kan tænkes at opstå situationer, hvor en  

 videregivelse uden samtykke af oplysninger herom til lægen kan anses for  

 berettiget af hensyn til kundens eget tarv.
Det vil da navnlig være  

 tilfældet, hvor misbruget af håndkøbsmedicin sker samtidig med brug af  

 receptpligtig medicin, hvis virkning kan påvirkes af håndkøbsmedicinen.
Justitsministeriet finder endvidere anledning til at pege på, at en  

 krænkelse af tavshedspligten efter straffelovens § 152 b for udsætter, at der  

 foreligger forsæt.
Det forhold, at den pågældende apoteker eller hans  

 medhjælpere er i en retlig vildfarelse om, hvorvidt de af hensyn til  

 patientens tarv har været berettiget til at videregive oplysninger om  

 medicinforbrug til kundens læge uden samtykke fra kunden udelukker ikke  

 forsæt, men kan efter om stændighederne have betydning for udmålingen af  

 straffen for krænkelsen af tavshedspligten, jf. straffelovens § 84, stk. 1,  

 nr. 3, jf. stk. 2.
P.
M.
V.
E.
B.
