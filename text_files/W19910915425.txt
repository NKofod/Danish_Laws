Tiltalefrafald - andre sager (gruppe 6) - høj alder - hærværk af betydeligt omfang1) En 83-årig mand lod 200 liter dieselolie løbe ud på kørebanen for at få myndighederne i tale vedrørende en gammel arvesag.
Hærværksskaden beløb sig til ca. 19.000 kr.
Tiltalefrafald meddelt.
2) En 83-årig mand erkendte, at han en nat i juni 1991 lod 200 liter dieselolie løbe ud på kørebanen i flere gader i en provinsby, således at et efterfølgende rengøringsarbejde ved byens brandvæsen beløb sig til ca. 19.000 kr.
Under hensyn til sigtedes psykiske egenart, dokumenteret gennem en række breve, der fremstod som værende præget af paranoid tankegang, og til hans høje alder, meddeltes tiltalefrafald for hærværk efter straffelovens § 291, stk. 2.
 1) Offentliggøres i Anklagemyndighedens Årsberetning 1991.
 2) Henvisning til andre sager (gruppe 6) om tiltalefrafald, begrundet i sigtedes høje alder, findes i AÅ 1986, side 17-19 (sædelighedskriminalitet).
