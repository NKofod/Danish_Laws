 Skatteministeriets cirkulære af 14. oktober 1987.
 Cirkulære om forrentning af visse tilbagebetalingsbeløb.
 (Til samtlige myndigheder under Skatteministeriets område).
1. Skatte- og afgiftsmyndighederne er ved nogle domme blevet tilpligtet  

 at forrente beløb, der skal tilbagebetales, fordi beløbet har været opkrævet  

 uden tilstrækkelig lovhjemmel.
Dommene vedrører situationer, der ikke er  

 omfattet af lov om renter ved forsinket betaling m.v., jfr. lovbekendtgørelse  

 nr. 583 af 1. september 1986 (renteloven) eller af særlige regler om  

 forrentning i skatte- og afgiftslovgivningen.
Skatteministeriet pålægges at  

 forrente tilbagebetalingskrav under hensyn til, at det under de foreliggende  

 omstændigheder findes rimeligt og i overensstemmelse med almindelige  

 retsgrundsætninger, at Skatteministeriet bærer risikoen for det rentetab,  

 sagsøgeren lider ved ikke at kunne råde over det pågældende beløb.
 2. På denne baggrund er det besluttet, at staten skal forrente  

 tilbagebetalte skatter, afgifter, gebyrer m.v. inden for Skatteministeriets  

 område efter reglerne i pkt. 3-14, når tilbagebetaling til borgerne finder  

 sted på statens vegne.
 Cirkulæret omfatter således ikke tilfælde, hvor staten tilbagebetaler  

 f.eks. told eller andre afgifter, som er opkrævet på vegne af de Europæiske  

 Fællesskaber eller danske kommuner m.v.
Cirkulæret omfatter heller ikke krav, der er begrundet i en formueretlig  

 aftale med myndighederne, f.eks. løn til ansatte eller en entreprenørs krav  

 på vederlag.
Desuden er bøder ikke omfattet, uanset om bøden er pålagt i  

 henhold til skatte- og afgiftslovene.
3. Hvor særlige regler om forrentning af borgernes tilbagebetalingskrav  

 fremgår af skatte- eller afgiftslovgivningen, sker forrentningen efter disse  

 særlige regler.
Dette gælder såvel bestemmelser i lovene om skatter og  

 afgifter som i andre love - herunder renteloven.
F.eks. findes der særregler  

 om forrentning ved tilbagebetaling af indkomstskat for både personer og  

 selskaber.
 4. Hvis et negativt momstilsvar i henhold til merværdiafgiftslovens § 23  

 ikke udbetales rettidigt, og forsinkelsen ikke skyldes virksomhedens forhold,  

 forrentes beløbet efter sædvane med rentelovens rentesats fra  

 udbetalingsfristens udløb, indtil udbetalingen finder sted.
 Dette cirkulære ændrer ikke den nævnte praksis.
 5. Hvis bunden opsparing i henhold til lov nr. 137 af 6. april 1985  

 tilbagebetales efter lovens § 4, sker der i overensstemmelse med lovens  

 motiver ingen forrentning.
6. I de tilfælde, hvor det tilbagebetalingspligtige beløb ikke er  

 omfattet af pkt. 3-5, sker forrentning efter dette cirkulære.
Rentesatsen er  

 den sats, der for den pågældende periode gælder efter § 5 i renteloven,  

 d.v.s. den til enhver tid fastsatte officielle diskonto med et tillæg på 6  

 pct., for tiden i alt 13 pct. p.a.
Der beregnes ikke rentes rente.
Såfremt diskontoen ændres, skal dette også have virkning for forrentning  

 efter cirkulæret.
Det samme gælder, hvis Justitsministeren ændrer  

 rentetillægget efter bemyndigelsesbestemmelsen i rentelovens § 5, stk. 2.
 7. Hvis tilbagebetalingen vedrører et beløb, som er indbetalt efter  

 påkrav fra en myndighed, forrentes beløbet fra indbetalingsdagen til  

 udbetalingsdagen.
I disse tilfælde er indbetaling sket, efter at myndigheden har  

 tilkendegivet over for indbetaleren, at der efter myndighedens opfattelse  

 foreligger indbetalingspligt.
Det er ikke nødvendigt, at der er stillet krav  

 om indbetaling af et bestemt beløb.
Hvis der ikke er stillet krav om  

 indbetaling af et bestemt beløb, og der er indbetalt beløb udover, hvad der  

 følger af myndighedens meddelelse om indbetalingspligt, f.eks. på grund af  

 beregningsfejl, forrentes det overskydende beløb dog efter pkt. 8. Såfremt  

 myndighedens meddelelse om indbetalingspligt hviler på indbetalerens egne  

 oplysninger om de faktiske forhold, og disse senere viser sig at være  

 urigtige, forrentes tilbagebetalingskravet ligeledes efter pkt. 8.
Det er uden betydning, om der er begået fejl af myndighederne.
Det er  

 ligeledes uden betydning, om tilbagebetalingskravet følger af en dom eller af  

 en administrativ afgørelse.
8. Hvis tilbagebetalingen vedrører et beløb, som ikke er indbetalt efter  

 påkrav fra en myndighed, forrentes beløbet fra månedsdagen for myndighedens  

 modtagelse af borgerens anmodning om tilbagebetaling af et allerede indbetalt  

 beløb og indtil udbetalingsdagen.
Der skal således først betales renter, når  

 der er gået en måned efter den dag, myndigheden modtager anmodning om  

 tilbagebetaling.
Dette gælder også hvis der indbetales beløb udover hvad der følger af et  

 eventuelt påkrav fra myndighederne om indbetaling.
Det overskydende beløb  

 forrentes først fra månedsdagen fra anmodningen om tilbagebetaling.
 Hvis myndigheden stiller krav om indbetaling på grundlag af indbetalerens  

 oplysninger om de faktiske forhold, og disse senere viser sig at være  

 urigtige, skal et eventuelt tilbagebetalingskrav ikke forrentes fra  

 indbetalingsdagen, men først fra månedsdagen for indbetalerens anmodning om  

 tilbagebetaling.
 9. Godtgørelse eller regulering af forbrugsafgifter i henhold til  

 toldlovens § 88, der ikke sker rettidigt, forrentes dog fra  

 reguleringsfristens udløb, medmindre forsinkelsen skyldes virksomhedens  

 forhold.
10. Forrentning efter pkt. 7-9 skal finde sted, uanset om indbetaleren  

 har et retskrav på tilbagebetaling, eller om tilbagebetalingen beror på en  

 bevillingsmæssig afgørelse.
Det er således unødvendigt at sondre mellem,  

 hvorvidt tilbagebetalingen sker, fordi indbetaleren har krav herpå, eller  

 fordi tilbagebetaling sker efter myndighedens egen beslutning.
 11. Er renten efter pkt. 6-10 opgjort til et lavere beløb end 200 kr.,  

 udbetales beløbet ikke.
12. Ved betaling af renter efter pkt. 6-10 af tilbagebetalinger, der  

 finder sted efter dette cirkulæres ikrafttræden, skal renteberegning og  

 udbetaling ske på myndighedens foranledning.
Beregning og udbetaling skal  

 således finde sted uden særlig anmodning fra indbetaleren.
 13. Renter efter pkt. 6-10 af tilbagebetalinger, der er sket før dette  

 cirkulæres ikrafttræden, udbetales kun efter særskilt anmodning herom, og kan  

 ikke beregnes for perioder, der ligger mere end 5 år før denne anmodning.
 14. Dette cirkulære er ikke til hinder for, at renter af  

 tilbagebetalingskrav ydes med større beløb, såfremt dette følger af  

 renteloven.
 Det kan f.eks. være tilfældet, såfremt der er anlagt retssag, før der  

 anmodes om tilbagebetaling.
 15. Dette cirkulære træder i kraft den 1. november 1987.
