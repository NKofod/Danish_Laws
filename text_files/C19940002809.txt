Indhold Indledning Regelgrundlag Orlov til uddannelse Orlov til sabbat Genbesættelse i forbindelse med sabbat Orlov til børnepasning Varsler i forbindelse med retten til orlov Afsked i forbindelse med retten til orlov Generelt for alle tre orlovstyper Specielt for ansatte i staten og folkekirken Bevilling af orlov Anciennitet Ferie Gruppeliv Ikrafttrædelse Bilag:
Bilag 1 Lov om orlov, jf. lovbekendtgørelse nr. 1201 af 27. december 1993 Bilag 2 Bekendtgørelse nr. 1202 af 27. december 1993 om orlov til uddannelse,  

 sabbat og børnepasning Bilag 3 Bekendtgørelse nr. 1051 af 17. december 1993 om uddannelser, hvortil der  

 kan opnås uddannelsesgodtgørelse og orlov til uddannelse (Arbejdsministeriets  

 »positivliste«) Bilag 4 Vejledning nr. 234 af 28. december 1993 til Arbejdsministeriets  

 bekendtgørelse nr. 1051 af 17. december 1993 om uddannelser, hvortil der kan  

 opnås uddannelsesgodtgørelse og orlov til uddannelse.
Indledning Hermed udsendes revideret cirkulære om orlov til uddannelse, sabbat og  

 børnepasning.
Cirkulæret revideres, da der er vedtaget en række ændringer i  

 lov om orlov. Ændringerne vedrører primært reglerne om varsel og beskyttelse  

 mod afsked i forbindelse med den del af orloven til børnepasning, som den  

 ansatte har ret til, samt orlovsydelsernes niveau for visse  

 deltidsansatte.
Indholdsmæssige ændringer er markeret med streg i margenen.
 Lov om orlov med tilhørende bekendtgørelser og vejledning er medtaget som  

 bilag 1-4.
Regelgrundlag § 1.  Lov nr. 435 af 30. juni 1993 om orlov, jf.  

 lovbekendtgørelse nr. 1201 af 27. december 1993, danner grundlag for orlov  

 til uddannelse, orlov til sabbat og orlov til børnepasning.
Stk. 2.  De nærmere betingelser fremgår af loven og  

 bekendtgørelse nr. 1202 af 27. december 1993 om orlov til uddannelse, sabbat  

 og børnepasning.
Loven er optrykt som bilag 1 og bekendtgørelsen som bilag 2  

 til dette cirkulære.
Orlov til uddannelse § 2.  Ansatte kan opnå orlov i mindst 1 uge og op til  

 1 år til deltagelse i godkendte offentlige uddannelser.
Orloven kan deles op  

 i flere perioder.
Arbejdsministeren har efter forhandling med  

 undervisningsministeren fastsat nærmere regler for hvilke uddannelser, der  

 kan bevilges orlov til.
Denne »positivliste« og vejledningen til  

 positivlisten - bekendtgørelse nr. 1051 af 17. december 1993 om uddannelser,  

 hvortil der kan opnås uddannelsesgodtgørelse og orlov til uddannelse, samt  

 vejledning nr. 234 af 28. december 1993 - er optrykt som bilag 3 og 4 til  

 dette cirkulære.
 Stk. 2.  Orloven skal aftales med  

 ansættelsesmyndigheden.
Stk. 3.  De vigtigste betingelser for at få orlov til  

 uddannelse er, at den ansatte er fyldt 25 år og er medlem af en  

 statsanerkendt arbejdsløshedskasse ved orlovens begyndelse og bevarer  

 medlemskabet under hele orloven.
Endvidere skal den ansatte være  

 dagpengeberettiget, men i en overgangsperiode frem til 31. december 1994 kan  

 den ansatte få orlov, selvom vedkommende ikke opfylder dette krav.
Stk. 4.  Ansatte, der får orlov til uddannelse, modtager  

 en orlovsydelse.
Orlovsydelsen svarer til maksimale arbejdsløshedsdagpenge  

 for henholdsvis fuldtids- og deltidsbeskæftigede.
For fuldtidsforsikrede  

 deltidsbeskæftigede, der i de seneste 10 uger før orloven i gennemsnit har  

 været ansat eller rent faktisk har arbejdet 24 timer om ugen eller derover,  

 udgør orlovsydelsen dog et beløb svarende til arbejdsløshedsdagpengenes  

 højeste beløb for fuldtidsbeskæftigede.
 Stk. 5.  Ved orlov, der begyndes efter 1. april  

 1995, nedsættes orlovsydelsen til 80 pct. af maksimale  

 arbejdsløshedsdagpenge.
Orlov til sabbat § 3.  Ansatte kan opnå orlov til sabbat i op til 1 år.  

 Orloven kan deles op i flere perioder.
 Stk. 2.  Orloven skal aftales med  

 ansættelsesmyndigheden.
Stk. 3.  De vigtigste betingelser for at få orlov til  

 sabbat er, at den ansatte er fyldt 25 år og er medlem af en statsanerkendt  

 arbejdsløshedskasse ved orlovens begyndelse og bevarer medlemskabet under  

 hele orloven.
Endvidere skal den ansatte være dagpengeberettiget, men i en  

 overgangsperiode frem til 31. december 1994 kan den ansatte få orlov, selvom  

 vedkommende ikke opfylder dette krav.
Stk. 4.  Ansatte, der får orlov til sabbat, modtager en  

 orlovsydelse.
Orlovsydelsen svarer til 80 pct. af maksimale  

 arbejdsløshedsdagpenge for henholdsvis fuldtids- og deltidsbeskæftigede.
For  

 fuldtidsforsikrede deltidsbeskæftigede, der i de seneste 10 uger før orloven  

 i gennemsnit har været ansat eller rent faktisk har arbejdet 24 timer om ugen  

 eller derover, udgør orlovsydelsen dog et beløb svarende til 80 pct. af  

 arbejdsløshedsdagpengenes højeste beløb for fuldtidsbeskæftigede.
Genbesættelse i forbindelse med sabbat § 4.  Det er en forudsætning for udbetaling af  

 orlovsydelse, at ansættelsesmyndigheden forpligter sig til at ansætte en  

 ledig med mindst samme timetal i orlovsperioden.
Hvis stillingen bliver ledig  

 i orlovsperioden, skal den straks genbesættes med en ledig.
Sker det ikke,  

 skal ansættelsesmyndigheden betale orlovsydelsen for den del af  

 orlovsperioden, hvor stillingen ikke er genbesat.
Orlov til børnepasning § 5.  Ansatte har ret til orlov til pasning af  

 egne børn i alderen 0-8 år i højst 26 uger.
Derudover kan der aftales  

 orlov.
For hver af forældrene kan den samlede orlov højst være 52 uger pr.  

 barn.
Orloven kan deles op i flere perioder, men en orlovsperiode skal mindst  

 vare 13 uger.
Begge forældre har adgang til orlov for hvert af deres børn.  

 Forældrene kan holde orlov hver for sig eller samtidig.
Stk. 2.  Betingelsen for at få orlov til børnepasning  

 er, at den ansatte har ret til dagpenge i tilfælde af sygdom, fødsel og  

 adoption ved orlovens begyndelse.
Det er derimod ikke et krav, at den ansatte  

 er medlem af en statsanerkendt arbejdsløshedskasse.
Stk. 3.  Ansatte, der får orlov til børnepasning,  

 modtager en orlovsydelse.
Orlovsydelsen svarer til 80 pct. af maksimale  

 arbejdsløshedsdagpenge for henholdsvis fuldtids- og deltidsbeskæftigede.
For  

 fuldtidsforsikrede deltidsbeskæftigede, der i de seneste 10 uger før orloven  

 i gennemsnit har været ansat eller rent faktisk har arbejdet 24 timer om ugen  

 eller derover, udgør orlovsydelsen dog et beløb svarende til 80 pct. af  

 arbejdsløshedsdagpengenes højeste beløb for fuldtidsbeskæftigede.
Varsler i forbindelse med retten til orlov § 6.  Den ansatte skal give ansættelsesmyndigheden  

 mindst 4 ugers varsel om, at vedkommende ønsker at benytte retten til  

 orlov til børnepasning.
Varslet kan tidligst afgives efter 3 måneders  

 ansættelse i pågældende ansættelsesforhold.
 Stk. 2.  Der gælder samme varsel, hvis den ansatte  

 ønsker at benytte retten til orlov til børnepasning i direkte forlængelse af  

 barselsorlov.
Stk. 3.  Hvis den ansatte og ansættelsesmyndigheden ikke  

 på forhånd har aftalt orlovens længde, skal den ansatte give  

 ansættelsesmyndigheden mindst 8 ugers varsel om, at vedkommende vender  

 tilbage til arbejdspladsen.
Den ansatte og ansættelsesmyndigheden kan aftale  

 et tidligere tidspunkt for tilbagevenden til arbejdspladsen.
Afsked i forbindelse med retten til orlov § 7.  En ansat må ikke afskediges, fordi vedkommende  

 har fremsat krav om at benytte retten til orlov til børnepasning, benytter  

 orlovsretten eller har været fraværende på grund af orlov, jf. lov om orlov §  

 11, stk. 7.
 Stk. 2.  Den ansatte er beskyttet mod afsked, jf. stk.  

 1, efter at vedkommende har afgivet varsel om at benytte retten til orlov til  

 børnepasning, jf. § 6, stk. 1. Hvis en ansat giver et varsel, der er længere  

 end 4 uger, indtræder beskyttelsen mod afsked dog tidligst 8 uger før  

 orlovens begyndelse.
 Stk. 3.  Hvis afskedigelse finder sted efter, at den  

 ansatte har fremsat krav om orlov, under orloven eller i umiddelbar  

 tilknytning til den ansattes tilbagevenden til arbejdspladsen efter orlov,  

 påhviler det ansættelsesmyndigheden at godtgøre, at afskedigelsen ikke er  

 begrundet i forhold som nævnt i lovens § 11, stk. 7.
 Stk. 4.  Hvis en ansat afskediges i strid med lovens §  

 11, stk. 7, skal ansættelsesmyndigheden betale en godtgørelse, der ikke kan  

 overstige 26 ugers løn, jf. lov om orlov § 11, stk. 10.
Generelt for alle tre orlovstyper § 8.  Adgangen til orlov til uddannelse og sabbat  

 efter loven kan højst anvendes i ialt 1 år inden for en periode på 5 år.  

 Orlov til sabbat og/eller uddannelse begrænser ikke adgangen til at udnytte  

 mulighederne for orlov til børnepasning.
 Stk. 2.  Aftaler om orlov skal være skriftlige og  

 indeholde de nærmere vilkår for tilbagevenden til arbejdspladsen.
 Stk. 3.  Loven træder i kraft den 1. januar 1994 og  

 revideres senest ved udgangen af 1995. Aftaler om orlov til sabbat skal være  

 godkendt af arbejdsformidlingen før 1. januar 1995 og kan ikke løbe længere  

 end til udgangen af 1995. Orlov til uddannelse eller børnepasning skal være  

 afsluttet inden udgangen af 1996.
Specielt for ansatte i staten og folkekirken Bevilling af orlov § 9.  Det er ansættelsesmyndigheden, der afgør, om der  

 kan gives orlov til uddannelse og sabbat.
 Stk. 2.  Den ansatte har ret til orlov til børnepasning  

 i sammenhængende perioder på mindst 13 uger og højst 26 uger, mens det for  

 resterende perioder er ansættelsesmyndigheden, der afgør, om der kan gives  

 orlov.
§ 10.  Orlov til sabbat og børnepasning efter §§ 3 og  

 5 kan kun gives uden løn.
Ansættelsesmyndigheden har således ikke mulighed  

 for at supplere orlovsydelsen.
 § 11.  Orlov til uddannelse efter § 2 gives som  

 udgangspunkt uden løn.
Stk. 2.  Hvis den uddannelse, som den ansatte ønsker  

 orlov til, vurderes at være af interesse for ansættelsesmyndigheden, kan der  

 dog gives hel eller delvis løn efter bekendtgørelsen og cirkulæret om  

 tjenestefrihed med hel eller delvis løn til uddannelsesformål. (* 3) Under  

 visse forudsætninger vil der være mulighed for at knytte en aftale om  

 tjenestepligt til uddannelsen. (* 4) Stk. 3.  Hvis den løn, der udbetales efter stk. 2,  

 overstiger orlovsydelsen, udbetales orlovsydelsen til ansættelsesmyndigheden.
Stk. 4.  Endvidere henledes opmærksomheden på den  

 særlige ordning om statslig uddannelsesorlov med løn, der er aftalt mellem  

 Finansministeriet og Centralorganisationernes Fællesudvalg. (* 5) Anciennitet § 12.  Orlov til uddannelse og sabbat medregnes som  

 udgangspunkt ikke ved beregning af anciennitet i arbejdsforholdet, jf. dog §  

 11, stk. 4.
 Stk. 2.  Den del af orlov til børnepasning, som den  

 ansatte har ret til, medregnes ved beregning af anciennitet i  

 arbejdsforholdet, dog undtaget pensionsanciennitet.
Ferie § 13.  Overenskomstansatte mv. optjener ikke ferie  

 under orlov, jf. dog § 11, stk. 4. Hvis orloven er længere end 3 måneder  

 eller omfatter overgangen mellem 2 ferieår, vil det normalt være mest  

 hensigtsmæssigt at afregne tilgodehavende ferie for det løbende ferieår ved  

 at konvertere den til feriegodtgørelse på 12 1/2 pct., der indbetales til  

 feriekontosystemet.
Stk. 2.  Efter tjenestemændenes ferieregler optjenes  

 ferie under orlov uden løn af højst 6 måneders varighed, jf. dog § 11, stk.  

 4. Hvis en tjenestemand har orlov til uddannelse, og ansættelsesmyndigheden  

 skønner, at uddannelsen er af betydning for vedkommendes beskæftigelse,  

 optjener tjenestemanden dog ferie under orlov i op til og med 1 år.
Hvis  

 orloven er længere end den periode, hvor der optjenes ferie, afregnes  

 tilgodehavende ferie ved at konvertere den til feriegodtgørelse på 12 1/2  

 pct., der indbetales til feriekontosystemet.
 Stk. 3.  Afvikler en ansat ferie under orlov, skal  

 ferien attesteres af den arbejdsløshedskasse eller den kommune, der udbetaler  

 orlovsydelsen.
 Stk. 4.  Den ansatte kan ikke samtidig holde ferie med  

 feriegodtgørelse og modtage orlovsydelse.
Gruppeliv § 14.  Gruppelivsordningerne for tjenestemænd m.fl. og  

 visse overenskomst-ansatte gælder uden præmieindbetaling for ansatte, der har  

 orlov til uddannelse eller børnepasning. (* 6) Ikrafttrædelse § 15.  Cirkulæret har virkning fra den 1. januar 1994.  

 Samtidig ophæves cirkulære nr. 190 af 1. december 1993 om orlov til  

 uddannelse, sabbat og børnepasning (APD.nr. 98/93).
 Stk. 2.  Orlov, som er aftalt og godkendt i henhold til  

 cirkulære nr. 118 af 24. juni 1993 om tjenestefrihed mv. til uddannelse eller  

 pasning af børn i forbindelse med jobrotation (APD.nr. 40/93), men afvikles i  

 1994, følger de der fastsatte regler.
Finansministeriet Administrations- og Personaledepartementet Den 28. januar 1994 P.M.V.
 E.B.
Margrethe Vestager (* 1) Udsendt som APD nr. 11/94 (* 2) Omtalt i personaleadministrativ Vejledning Kap. 28 (* 3) Jf. bekendtgørelse nr. 543 af 14. september 1988 om tjenestefrihed  

 med hel eller delvis løn til uddannelsesformål for tjenestemænd i staten og  

 folkekirken samt cirkulære af 8. marts 1990 om tjenestefrihed med hel eller  

 delvis løn til uddannelsesformål for overenskomstansatte i staten (APD.nr.  

 35/90). Hvis der bevilges tjenestefrihed med hel eller delvis løn, gælder  

 andre regler om lønanciennitet, pension og ferie mv. end angivet i dette  

 cirkulære §§ 12, 13 og 14.
 (* 4) Jf. cirkulære nr. 82 af 1. juli 1988 om aftaler om tjenestepligt i  

 forbindelse med uddannelse (LP.nr. 72/88) samt cirkulære nr. 32 af 6. marts  

 1990 om aftale om tjenestepligt i forbindelse med uddannelse (APD.nr. 33/90).
(* 5) Statslig uddannelsesorlov med løn er en overbygning på orlov til  

 uddannelse.
Vejledning og aftale om statslig uddannelsesorlov med løn findes  

 i Vejledning om orlovsordninger pr. 1. januar 1994, der udsendes i januar  

 1994. Når der bevilges statslig uddannelsesorlov med løn, gælder andre regler  

 om lønanciennitet, pension og ferie mv. end angivet i dette cirkulære §§ 12,  

 13 og 14, idet der både optjenes lønanciennitet, pension og ferie mv.
 (* 6) Jf. cirkulæreskrivelse nr. 71 af 26. april 1993 om gruppelivsordning  

 for tjenestemænd m.fl. og visse overenskomstansatte i staten og folkekirken  

 m.v. (APD.nr. 29/93) som ændret ved Finansministeriets brev af 4. oktober  

 1993, j.nr. 5.kt. 91-6631-1.
