I medfør af § 13 i lov nr. 400 af 13. juni 1990 om krigsmateriel m.v. fastsættes:
 § 1.  Virksomheder, som har tilladelse til at  

 fremstille krigsmateriel, skal betale en af Justitsministeriet fastsat årlig  

 afgift til dækning af omkostningerne ved administrationen af lov om  

 krigsmateriel m.v.
 § 2.  Den samlede afgift, som virksomhederne skal  

 betale i henhold til § 1, andrager for perioden fra den 1. oktober 1990 til  

 og med den 31. december 1990 55.000 kr., medens den for 1991 andrager 230.000  

 kr.
 Stk. 2.  For efterfølgende år reguleres den samlede  

 afgift, som virksomhederne skal betale, i henhold til den af Danmarks  

 Statistik beregnede ændring i den gennemsnitlige samlede årsløn for  

 statsansatte for det foregående år.
 § 3.  Den enkelte virksomhed betaler en årlig  

 grundafgift på 500 kr.
 Stk. 2.  Den årlige afgift fordeles i øvrigt mellem  

 virksomhederne i forhold til den enkelte virksomheds omsætningsmæssige andel  

 af virksomhedernes samlede krigsmaterielproduktion.
 § 4.  Bekendtgørelsen træder i kraft den 20. oktober  

 1990.
