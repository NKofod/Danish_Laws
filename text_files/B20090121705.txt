Bekendtgørelse om ændring af bekendtgørelse om dyrkning m.v. af genetisk modificerede afgrøder1) § 1 I bekendtgørelse nr. 176 af 28. februar 2008 om dyrkning m.v. af genetisk modificerede afgrøder foretages følgende ændringer:
 1. Fodnoten til bekendtgørelsens titel affærdiges således:
 2. Indledningen til bekendtgørelsen affattes således:
 3. Overskriften efter § 3 affattes således:
»Godkendelse til udstedelse af kursusbeviser« 4. § 4 affattes således:
»§ 4. Plantedirektoratet kan efter ansøgning godkende en kursusudbyder til at udstede bevis for deltagelse i afholdte kurser om dyrkning m.v. af genetisk modificerede afgrøder.
Uddannelsen skal opfylde kravene i bilag 1. Beviset kan danne grundlag for godkendelse af dyrkere m.v. af genetisk modificerede afgrøder i henhold §§ 1 og 2.
Stk. 2. Herudover kan AMU-centre, erhvervsskoler med jordbrugsafdeling, landbrugsskoler, og andre tilsvarende uddannelsesinstitutioner som et led i uddannelsesforløbet udstede beviser, jf. § 4, stk. 1, 3. pkt.
Uddannelsesforløbet skal indeholde de elementer, der fremgår af bilag 1.
 Stk. 3. Plantedirektoratet kan tidsbegrænse godkendelse til at udstede bevis for deltagelse i afholdte kurser.
Stk. 4. Godkendte kursusudbydere, jf. stk. 1 og 2, kan udstede bevis til deltagere for, at uddannelsen er gennemført efter bestemmelserne i bilag 1, litra A, eller litra B.
Beviset skal udfærdiges på et af Plantedirektoratet udformet dokument.
Stk. 5. Direktoratet offentliggør på direktoratets hjemmeside en oversigt over kursusudbydere, der er godkendt til at udstede deltagerbeviser.« 5. § 5 ophæves, og i stedet indsættes:
 »§ 5. Plantedirektorat træffer afgørelse om godkendelse af kursusudbyder efter § 4, stk. 1, senest 4 uger efter modtagelse af ansøgning samt dokumentation for at kurset opfylder kravene i bilag 1.
Stk. 2. Plantedirektoratet kan forlænge den i stk. 1 nævnte frist én gang, hvis sagens kompleksitet berettiger det.
Direktoratet begrunder forlængelsen og varigheden heraf overfor ansøgeren inden udløbet af fristen i stk. 1.
 Stk. 3. Kursusudbyder må ikke udstede deltagerbevis, jf. § 4, før der er modtaget en godkendelse hertil af Plantedirektoratet.
 Stk. 4. Når Plantedirektoratet har modtaget en ansøgning om godkendelse, fremsender direktoratet en kvittering med oplysning om:
1) sagsbehandlingsfristen, jf. stk. 1, 2) at ansøgeren ikke må udstede kursusbeviser, før der er modtaget en godkendelse hertil fra Plantedirektoratet, 3) klagemuligheder.« 6. Efter § 5 indsættes:
»§ 5 a.
Kursusudbyder skal til brug for kursister oplyse kontaktoplysninger m.v. om Plantedirektoratet.« § 2 Bekendtgørelsen træder i kraft 28. december 2009.
Plantedirektoratet, den 11. december 2009 Ole P.
Kristensen / Dorthe Nielsen 1) Bekendtgørelsen indeholder bestemmelser der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked.
