(Ændring af bestemmelser om  

 hf-undervisning) (Til alle amtsråd og Frederiksberg  

 kommunalbestyrelse) Med virkning fra 1. august 1991 er der indgået ny aftale om arbejdstid for  

 lærere i gymnasieskolen m.v.
Aftalen omfatter tillige lærere ansat ved den  

 studieforberedende enkeltfagsundervisning.
Den nye aftale definerer  

 arbejdstiden som et årligt antal arbejdstimer, mens den tidligere defineredes  

 som et pligtigt løntimetal.
 Som følge heraf foretages følgende ændringer i Kulturministeriets  

 cirkulære af 7. marts 1990 om normering, klassificering, tjenestetid m.m. for  

 forstandere og viceforstandere ved amtskommunale voksenuddannelsescentre,  

 samt tjenestemænd og timelære ved almen voksenuddannelse.
 1. § 24 affattes således:
»Overtager en tjenestemand undervisningstimer ved hf-undervisningen,  

 medregnes hver undervisningslektion a 45 minutter med i alt 1,48  

 løntime.« 2. § 33, stk. 2, suppleres med følgende:
»Aktiviteten ved hf-hold beregnes som antal kursister på hf-holdet  

 multipliceret med det for holdet planlagte antal undervisningstimer.
Hertil  

 lægges 25 procent.« 3. Ikrafttræden.
 Ændringerne har virkning fra den 1. august 1991.
 Stk. 2.  Cirkulære af 3. juli 1992 om ændring af  

 cirkulære af 7. marts 1990 om normering, klassificering, tjenestetid m.m. for  

 forstandere og viceforstandere ved amtskommunale voksenuddannelsescentre,  

 samt tjenestemænd og timelærere ved almen voksenuddannelse ophæves.
Kulturministeriet Folkeoplysningsafdelingen, den 18.  

 august 1992 P.M.V.
 E.B.
