(godkendt af Dronningen den 30/10 1996) § 1.  Forsvarets Medalje for Tapperhed tildeles  

 militært og civilt personel, der under kamphandlinger eller som følge af terroristvirksomhed har ydet en heltemodig og tapper indsats.
 Stk. 2.  Tildeling af medaljen foretages af  

 Forsvarschefen.
§ 2.  Medaljen præges i sølv, der forgyldes, og bærer  

 på aversen statsvåbenets tre kronede løver ledsaget af ni hjerter udfyldende  

 hele aversens flade.
På reversen indgraveres Tapperhed og årstal indskrevet i  

 en krans af egeløv.
 Stk. 2.  Medaljen bæres i et hvidt bånd med en rød  

 stribe på venstre side af brystet indplaceret i overensstemmelse med  

 Ordenskapitlets afgørelse.
 § 3.  Medaljen tildeles som personlig ejendom.
 § 4.  I øvrigt overdrages de nærmere forhold denne sag  

 vedrørende til Forsvarskommandoen.
 § 5.  Cirkulæret træder i kraft den 1. december 1996.
 P.M.V.
 E.B.
