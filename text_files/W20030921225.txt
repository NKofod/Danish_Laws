Dispensation for afbrudt medlemskab på grund af  

 kontingentrestance Vedr:
Ankenævnet har behandlet  

 Deres klage på møde den Nævnet traf følgende A F G Ø R E L S E Deres mor kan ikke få en  

 dispensation, således at hun kan opnå ret til efterløn.
 Ankenævnet lægger til grund,  

 at Deres mor blev slettet på grund af kontingentrestance med virkning fra pr.  

 28. februar 2001, at Deres mor fyldte 60 år den 4. november 2001, og at hun i  

 oktober måned 2001 henvendte sig i a-kassen for at få udstedt efterlønsbevis.  

 Deres mor havde været medlem af en a-kasse i 35 år, da hun undlod at betale  

 bidrag.
 Det er hovedreglen, at ret  

 til efterløn bl.a. er betinget af, at medlemmet har været medlem af en  

 a-kasse  

 og indbetalt efterlønsbidrag i mindst 25 år inden for 30 år, jf. lov om  

 arbejdsløshedsforsikring mv., § 74 a, stk. 1.
Fra denne regel er der gjort  

 undtagelse for medlemmer, der er født før den 1. marts 1952. Disse medlemmer  

 kan opfylde kravet om medlemskab ved  

  

 uafbrudt  

  

 medlemskab fra den 31. marts 1992 til mindst det fyldte 60. år.
Medlemskabet  

 skal dog mindst udgøre 10 år inden for de sidste 15 år.
Medlemmet skal have  

 betalt efterlønsbidrag fra den 1. april 1999, jf. lovens § 74 a, stk. 2.
Endelig er der en  

 undtagelsesbestemmelse for medlemmer, der er født før den 1. juli 1964. Disse  

 medlemmer kan opfylde kravet om medlemskab, ved  

  

 uafbrudt  

  

 medlemskab og indbetaling af efterlønsbidrag fra den 1.  

 juli 1999 til mindst det fyldte 60. år.
Medlemsperioden skal dog mindst  

 udgøre  

 20 år inden for de sidste 25 år, jf. lovens § 74 a, stk. 3.
 Efter lovens § 74 a, stk. 4,  

 kan direktøren for Arbejdsdirektoratet undtagelsesvis tillade, at der ses  

 bort  

 fra afbrydelser i medlemskabet og indbetaling af efterlønsbidrag.
 Der er tale om en snæver  

 dispensationsadgang, som efter praksis alene er anvendt i det tilfælde, hvor  

 efterlønsansøgeren har fået en berettiget forventning om at være omfattet af  

 efterlønsordningen, eller hvor der har været tale om en kortvarig afbrydelse  

 af  

 undskyldelige grunde.
 Ankenævnet finder, at de  

 oplyste omstændigheder omkring Deres mors manglende betaling af medlems- og  

 efterlønsbidrag ikke kan danne grundlag for en dispensation.
Ved afgørelsen om, at Deres  

 mor ikke kan få en dispensation for afbrydelsen af medlemskab og manglende  

 indbetaling af efterlønsbidrag, er der lagt vægt på, -  

 	  

    

 at Deres mor blev  

 slettet af a-kassen pr. 28. februar 2001 på grund af kontingentrestance -  

 	  

    

 at uanset det lægges  

 til grund, at Deres mor på ny kunne være blevet indmeldt i a-kassen, da hun  

 henvendte sig til a-kassen i oktober måned 2001, vil der være tale om en ikke  

 korterevarende afbrydelse (7- 8 måneder).
 -  

 	  

    

 at det er Deres mors  

 ansvar, at kontingent til a-kassen og efterlønsbidrag bliver betalt, selv om  

 hun havde overladt indbetalingerne til sin ægtefælle.
 Ankenævnet finder ikke, at  

 det forhold, at Deres mor ikke selv var klar over, at hun var i restance med  

 kontingentbetalingen, kan føre til et andet resultat.
 Ankenævnet henviser til lov  

 om arbejdsløshedsforsikring m.v., jf. lovbekendtgørelse nr. 603 af 25. juni  

 2001 § 74 a.
 Ankenævnet tiltræder således  

 direktoratets afgørelse af 24. september 2002.
På ankenævnets vegne De kan læse om afgørelsens  

 faktiske og retlige grundlag på de følgende sider.
 Kopi til:
xxx Arbejdsdirektoratet 1.  


  

 Sagsforløb Arbejdsdirektoratet  

 fremstiller sagen på følgende måde:
Det fremgår af sagen, at  

 Deres mor var i restance med betaling af medlemsbidraget for månederne marts  

 og  

 april 2001. A-kassen sendte Deres mor et rykkerbrev den 10. april 2001. Heraf  

 fremgik det, at hun blev slettet som medlem, hvis hun ikke betalte senest den  

 2. maj 2001. Da Deres mor ikke betalte, sendte a-kassen den 18. maj 2001 et  

 slettebrev, hvoraf fremgik, at hun var slettet som medlem af a-kassen, fordi  

 hun ikke havde betalt medlemsbidrag.
Endvidere fremgik det af brevet, at  

 Deres  

 mors medlemskab kunne genoprettes, hvis hun betalte det skyldige beløb inden  

 4  

 uger fra modtagelsen af a-kassens brev.
 Da Deres mor ikke betalte  

 det skyldige beløb, blev hun herefter slettet af a-kassen med virkning pr.  

 28.  

 februar 2001.
I Deres mors klagebrev af  

 12. oktober 2001 fremgik det, at medlemsbidraget fra 1999 blev betalt via  

 Betalingsservice, og at Deres far stod for betaling af de faste udgifter.  

 Imidlertid havde han haft nogle sygdomsperioder, og af den grund var  

 medlemsbidraget til fagforeningen blevet slettet fra Betalingsservice.
Deres  

 mor ønskede at få genoprettet medlemskabet af a-kassen og oplyste i den  

 forbindelse, at hun havde været medlem i næsten 40 år uden afbrydelser.
 A-kassen meddelte Deres mor  

 i brev af 26. februar 2002, at medlemskabet ikke kunne genoprettes med  

 virkning  

 fra den 1. marts 2001, og at a-kassen ikke kunne dispensere fra de gældende  

 regler på området under henvisning til bekendtgørelse nr. 514 af 7. juni 2001  

 om betaling af medlems- og efterlønsbidrag til en a-kasse.
På vegne af Deres mor  

 klagede De den 24. marts 2002 over afslaget på genoprettelse af Deres mors  

 medlemskab.
De oplyste, at Deres mor intetanende rettede henvendelse til  

 a-kassen i oktober måned 2001 for at få udstedt et efterlønsbevis, og først  

 på  

 dette tidspunkt blev hun klar over, at hun var blevet slettet som medlem af  

 a-kassen.
De anførte, at Deres far  

 ikke havde betalt medlemsbidraget, og der var tale om et uforståeligt og  

 groft  

 tillidsbrud fra hans side.
Han havde optaget højtforrentede forbrugslån og  

 indgået leasing-aftaler uden Deres mors vidende og havde anvendt midler, som  

 var beregnet til betaling af medlemsbidraget til a-kassen.
I november måned  

 2001 fandt De og Deres mor flere uåbnede breve, herunder breve fra a-kassen.  

 De  

 oplyste, at Deres fars dispositioner de seneste år skal ses i sammenhæng med  

 et  

 eskalerende alkoholmisbrug, psykisk ustabilitet og manglende realitetssans.
Deres far har til Dem  

 oplyst, at han i januar 2001 blev telefonisk kontaktet af a-kassen vedrørende  

 restance i medlemsbidraget for januar måned 2001. Der aftaltes, at restancen  

 blev betalt den 1. marts 2001. Den 15. marts havde Deres far igen en samtale  

 med  

 a-kassen, og han betalte samme dag restance for medlemsbidraget for månederne  

 januar og februar 2001. Det aftaltes endvidere, at medlemsbidraget for  

 månederne marts og april 2001 skulle betales i begyndelsen af april måned.  

 Den  

 10. april 2001 sendte a-kassen et rykkerbrev.
I den forbindelse havde Deres  

 far  

 igen kontakt med a-kassen og blev orienteret om, at medlemsbidraget skulle  

 betales senest den 2. maj 2001.
De anførte endvidere, at De  

 ikke var bekendt med baggrunden for a-kassens telefoniske henvendelse i  

 januar  

 måned 2001, men De antog, at a-kassen måtte have undret sig over, at et  

 medlem  

 på 59 år pludselig undlod at betale medlemsbidrag efter 35 års medlemskab.
De  

 fandt det meget ulykkeligt, at a-kassen ikke på noget tidspunkt har talt  

 personligt med Deres mor således, at hun havde haft mulighed for at reagere.
 De har på Deres mors vegne  

 bedt om, at der ansøges om dispensation i henhold til § 74 a, stk. 4 i lov om  

 arbejdsløshedsforsikring m.v.
 A-kassen har fastholdt sin  

 afgørelse over for direktoratet.
Efterfølgende har De sendt  

 a-kassens brev af 8. april til Dem.
Heraf fremgik det, at det ikke var muligt  

 for a-kassen at tage kontakt til alle medlemmer, som ophørte med at betale  

 medlemsbidrag.
Det var a-kassens opfattelse, at medlemmerne blev ordentligt  

 orienteret i breve vedrørende restance med medlemsbidraget.
A-kassen gav  

 udtryk  

 for, at a-kassen håbede på, at direktoratet ville give dispensation således,  

 at  

 efterlønnen kunne bevares for Deres mor.
 De bemærkede hertil, at De  

 var enig i a-kassens argument, men at det i Deres mors sag forholdt sig  

 således, at a-kassen selv havde fundet anledning til at tage personlig  

 kontakt,  

 og at De i en sådan situation fandt det beklageligt, at a-kassen ikke havde  

 haft kontakt til Deres mor.
 A-kassen har den 10. juni  

 2002 oplyst til direktoratet, at Deres mor ikke har meldt sig ind på ny i  

 a-kassen.
 Direktoratet har den 13.  

 juni 2002 truffet afgørelse om, at Deres mor ikke kan genoprettes som medlem  

 af  

 a-kassen.
Direktoratet har den 12.  

 juli 2002 modtaget en anmodning om, at Deres mor får en dispensation, således  

 at hun kan få udstedt et efterlønsbevis.
A-kassen har bemærket i brevet, at  

 den  

 allerede i brev af 8. april 2002 har anmodet om en dispensation, og at  

 a-kassen  

 har anmodet om, at det ikke kommer Deres mor til skade i den nye ansøgning om  

 dispensation, at hun ikke har betalt det skyldige kontingent. Årsagen hertil  

 er, at det var a-kassens opfattelse, at Deres mor kunne afvente udfaldet af  

 dispensationsansøgningen inden hun indbetalte det skyldige kontingent.
De har i e-mail af 12. juli  

 2002 anmodet om, at Deres klage over direktoratets afgørelse af 13. juni 2002  

 indgår i sagen vedrørende dispensation efter § 74 a, stk. 4. De har blandt  

 andet anført, at den manglende betaling af restancen inden for fristens udløb  

 ikke skyldtes de økonomiske vanskelig-heder, som Deres far havde bragt Deres  

 mor ud i, at Deres mor altid selv har haft midler til rådighed, heraf hun har  

 betalt til fælles udgifter, som Deres far har stået for betalingen af, at  

 Deres  

 mor således altid har haft egne midler, og det havde hun også på tidspunktet  

 for udmeldingen af a-kassen, og at den manglende betaling af restancen  

 derimod  

 skyldtes, at Deres mor ikke havde kendskab til, at hun var i restance.
De har  

 endvidere oplyst, at Deres mor umiddelbart efter direktoratets afgørelse er  

 genoptaget i a-kassen.
2.  


  

 Arbejdsdirektoratets afgørelse Direktoratet traf den 24.  

 september 2002 denne afgørelse:
 Deres mor kan ikke få en  

 dispensation, så hun kan få ret til efterløn den 4. november 2001.
Begrundelse Ret til efterløn har  

 medlemmer, der er fyldt 60 år, jf. § 74 a, stk. 1, nr. 1, i lov om  

 arbejdsløshedsforsikring m.v., jf. lovbekendtgørelse nr. 603 af 25. juni  

 2001.  

 Retten til efterløn er endvidere betinget af, at medlemmet har været medlem  

 af  

 en a-kasse og indbetalt efterlønsbidrag i mindst 25 år inden for 30 år, jf.  

 lovens § 74 a, stk. 1, nr. 2 og 3.
Medlemmer, der er født før  

 den 1. marts 1952, kan opfylde kravet om medlemskab ved  

  

 uafbrudt  

  

 medlemskab fra den 31. marts 1992 til mindst det fyldte  

 60. år.
Medlemskabet skal dog mindst udgøre 10 år inden for de sidste 15 år,  

 jf. lovens § 74 a, stk. 2.
Medlemmer, der er født før  

 den 1. juli 1964, kan opfylde kravet om medlemskab, ved  

  

 uafbrudt  

  

 medlemskab og indbetaling af efterlønsbidrag fra den 1.  

 juli 1999 til mindst det fyldte 60. år.
Medlemsperioden skal dog mindst  

 udgøre  

 20 år inden for de sidste 25 år, jf. lovens § 74 a, stk. 3.
Det fremgår dog af lovens §  

 74 a, stk. 4, at direktøren for Arbejdsdirektoratet undtagelsesvis kan  

 tillade,  

 at der ses bort fra afbrydelser i medlemskabet og indbetaling af  

 efterlønsbidrag.
Dispensationen kan dog kun anvendes på særlige undskyldelige  

 afbrydelser.
 Ved afgørelsen om, at Deres  

 mor ikke kan få en dispensation for afbrydelsen i Deres mors medlemskab og  

 manglende indbetaling af efterlønsbidrag, er der lagt vægt på, at Deres mor  

 blev slettet af a-kassen pr. 28. februar 2001 på grund af kontingentrestance,  

 at Deres mor fik tilsendt både et rykkerbrev og et slettebrev om den  

 manglende  

 betaling af medlems- og efterlønsbidrag, og at det af brevene fremgik, at  

 manglende betaling kunne få betydning for Deres mors ret til efterløn.
 Direktoratet har videre lagt  

 vægt på, at Deres mor ikke fik betalt, fordi hun havde overladt det til Deres  

 far at betale medlemskabet af a-kassen.
 Selv om De har oplyst, at  

 Deres mors manglende betaling skyldtes, at Deres far anvendte de midler, som  

 var beregnet til betaling af medlemsbidrag til a-kassen til afdrag på  

 forbrugslån og indgået leasingaftaler, og at Deres mor var uvidende om disse  

 lån, finder direktoratet ikke, at dette kan anses ikke for en så særlig  

 undskyldelig omstændighed, at det kan begrunde en dispensation, jf. lovens §  

 74  

 a, stk. 4.
 Desuden kan det forhold, at  

 Deres mor ikke var bekendt med, at hun var i restance, og at hun på  

 tidspunktet  

 for sletningen selv havde midler til at betale det skyldige beløb til  

 a-kassen,  

 heller ikke føre til et andet resultatet.
 Det er direktoratets  

 opfattelse, at et medlem som overlader betalingen til en tredje person selv  

 må  

 bære ansvaret for, at indbetalingen foretages.
 Deres mor kan derfor ikke få  

 en dispensation for afbrydelsen i sit medlemskab og manglende indbetaling af  

 efterlønsbidrag.
3.  


  

 Klagen til ankenævnet I klagen har De bl.a.  

 anført, at De mener, at Arbejdsdirektoratets afgørelse er truffet på et meget  

 formelt grundlag og uden, at Arbejdsdirektoratet reelt har taget hensyn til  

 de  

 særlige undskyldelige menneskelige forhold, der foreligger i sagen og som  

 efter  

 Deres opfattelse medfører, at afbrydelsen i Deres mors medlemsperiode må  

 anses  

 for at være særlig undskyldelig.
 Arbejdsdirektoratet har som  

 grundlag for afgørelsen henvist til, at Deres mor var i kontingent-restance,  

 at  

 kassen havde udsendt såvel rykkerbrev som sletningsbrev, og at det er ens  

 eget  

 ansvar, såfremt man overlader betalingen af kontingentet til tredjemand.
Arbejdsdirektoratet havde  

 derimod ikke taget hensyn til, at Deres mor efter Deres opfattelse ikke bare  

  havde overladt betalingen til tredjemand . Der var tale om, at Deres mor og  

 far havde været gift siden 1965, og at det altid havde været Deres far, der  

 havde stået for økonomien, mens Deres mor så havde  egne midler  til  

 husholdningen.
Deres mor havde således aldrig selv stået for betalingen af  

 familiens faste udgifter, kontakten til banken og andre kreditorer, ligesom  

 hun  

 aldrig reelt havde haft indseende i familiens overordnede økonomi.
Endvidere anførte De, at der  

 ved Arbejdsdirektoratets afgørelse heller ikke var taget hensyn til, at hele  

 forløbet og Deres mors adfærd efter Deres opfattelse viste, at hun slet ikke  

 havde haft kend-skab til den manglende betaling, og Deres fars øvrige grove  

 tillidsbrud.
Deres mor henvendte sig således intetanende til a-kassen i  

 oktober  

 2001 for at få udstedt sit efterlønsbevis, og først på dette tidspunkt blev  

 hun  

 klar over, at hun var blevet slettet som medlem.
Deres mor var godt klar  

 over,  

 at Deres far havde fået et eskalerende alkoholmisbrug, men hverken Deres mor  

 eller 3 børn havde forstået omfanget af problemerne, og omfanget af de  

 ødelæggende økonomiske dispositioner, Deres far havde foretaget på egen hånd.
Endelig anførte De, at der  

 ved vurderingen af, hvorvidt der foreligger særlige undskyldelige afbrydelse  

 af  

 medlemsperioden, efter Deres opfattelse måtte foretages en konkret vurdering  

 af  

 det enkelte medlems personlige forhold.
I den forbindelse mente De, at det  

 også  

 burde indgå i vurderin-gen, at Deres mor havde været medlem af a-kassen i  

 mere  

 end 35 år uden tidligere afbrydelser.
4.  


  

 Arbejdsdirektoratets bemærkninger til  

 klagen Direktoratet fandt ikke, at  

 der var kommet nye oplysninger, der gav direktoratet anledning til at ændre  

 afgørelsen.
Direktoratet bemærkede, at  

 direktoratet den 13. juni 2002 havde truffet afgørelse om, at Deres mor ikke  

 kunne få genoprettet sit medlemskab af a-kassen.
De havde klaget over denne  

 afgørelse.
5.  


  

 Nyt efter klagen Ved afgørelse af 10. februar  

 2003 meddelte ankenævnet, at Deres mors medlemskab af a-kassen ikke kunne  

 genoprettes.
 Ankenævnet fandt, at Deres  

 mor selv måtte bære risikoen for den manglende betaling, når hun overlod til  

 sin ægtefælle at sørge for at dette skete, uanset at det var oplyst, at han  

 på  

 dette tidspunkt var psykisk ustabil med manglende realitetssans.
6.  


  

 Gældende regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001 § 74 a.  

  

 Ret til efterløn har et medlem af en anerkendt  

 arbejdsløshedskasse, som 1)  

 	  

    

 er fyldt 60 år, 2)  

 	  

    

 har været medlem i  

 mindst 25 år inden for de sidste 30 år, jf. dog stk. 2 og 3, 3)  

 	  

    

 har indbetalt  

 efterlønsbidrag, jf. § 77, stk. 4, jf. dog § 77, stk. 5, i mindst 25 år inden  

 for de sidste 30 år, jf. dog stk. 2 og 3, 4) 5) 6) Stk. 2.  

  

 Medlemmer, der er født før den 1. marts 1952, kan opfylde  

 kravet om medlemskab, jf. stk. 1, nr. 2, ved uafbrudt medlemskab, fra den 31.  

 marts 1992 til mindst det fyldte 60. år.
Medlemsperioden skal dog mindst  

 udgøre  

 10 år inden for de sidste 15 år.
Medlemmet skal have betalt efterlønsbidrag,  

 jf. stk. 1, nr. 3, fra den 1. april 1999, jf. dog § 77, stk. 5.
Stk. 3.  

  

 Medlemmer, der er født før den 1. juli 1964, jf. dog stk.  

 2, kan opfylde kravet om medlemskab og indbetaling af efterlønsbidrag, jf.  

 stk.  

 1, nr. 2 og 3, ved uafbrudt medlemskab og indbetaling af efterlønsbidrag fra  

 den 1. juli 1999 til mindst det fyldte 60. år, jf. dog § 77, stk. 5. Perioden  

 skal dog mindst udgøre 20 år inden for de sidste 25 år.
For medlemmer født  

 før  

 den 1. april 1959 er det tilstrækkeligt, at efterlønsbidraget er indbetalt  

 uafbrudt fra den 1. april 1999.
 Stk. 4.  

  

 Direktøren for Arbejdsdirektoratet kan undtagelsesvis  

 tillade, at der ses bort fra afbrydelser i medlemskabet og indbetaling af  

 efterlønsbidrag ved afgørelsen af, om kravene i stk. 2 og 3 er opfyldt.  

 Tilladelsen kan gøres betinget af, at medlemmet efterbetaler bidrag til  

 arbejdsløshedsforsikringen og efterlønsbidrag for den pågældende periode.
