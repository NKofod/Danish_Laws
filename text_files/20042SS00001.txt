Beretning afgivet af Udvalget for Fødevarer, Landbrug og  

 Fiskeri den 9. juni 2005 Beretning om regeringens  

 håndtering af sagen om forbud mod markedsføring af et  

  

 juiceprodukt som multivitaminjuice 1. Indledning Fødevarestyrelsen (tidligere Fødevaredirektoratet) afgjorde den  

 11. maj 2004, at et juiceprodukt kun kunne godkendes til salg i Danmark, hvis  

 navnet på produktet blev ændret, således at ordet multivitamin ikke længere  

 indgik i navnet, og henviste i sin afgørelse til, at det påtænkte produktnavn  

 i  

 strid med fødevarelovens § 20, stk. 1, nr. 4, angav, at produktet havde en  

 øget  

 næringsværdi.
 Ved fax af 17. maj 2004 påklagede producenten, DK International  

 A/S, denne afgørelse og angav, at det ville være til gavn for forbrugerne  

 umiddelbart at kunne se på pakningen, at produktet er tilsat vitaminer, samt  

 at  

 betegnelsen multivitaminjuice uden problemer anvendes i andre lande.
 Ved brev af 25. august 2004 meddelte Ministeriet for Familie- og  

 Forbrugeranliggender, at departementet ændrede Fødevarestyrelsens afgørelse,  

 således at produktet kunne kaldes og mærkes multivitaminjuice.
 Den 17. november 2004 afgav Fødevareudvalget beretning nr. 1 om  

 forbud mod markedsføring af juice som multivitaminjuice i Danmark, hvori et  

 flertal i udvalget pålagde regeringen at opretholde Fødevarestyrelsens  

 afgørelse af 11. maj 2004, hvorefter produktet kun kunne godkendes til salg i  

 Danmark, hvis produktets navn blev ændret, så ordet multivitamin ikke længere  

 indgik i navnet.
 Den 27. april 2005 meddelte familie- og forbrugerministeren  

 Fødevareudvalget, at han ville handle i strid med Danmarks EU-retlige  

 forpligtelser, hvis han fulgte udvalgets pålæg, hvorfor regeringen ikke havde  

 nogen mulighed for at følge flertalsindstillingen i Fødevareudvalgets  

 beretning  

 af 17. november 2004.
2. Udvalgets behandling Udvalget har stillet 5 spørgsmål til familie- og  

 forbrugerministeren til skriftlig besvarelse, som denne har besvaret.  

 Udvalget  

 har endvidere stillet 1 spørgsmål til familie- og forbrugerministeren til  

 mundtlig besvarelse, som denne har besvaret i et samråd med udvalget den 11.  

 maj 2005. Familie- og forbrugerministeren har efterfølgende sendt udvalget  

 det  

 talepapir, der lå til grund for ministerens mundtlige besvarelse af  

 spørgsmålet.
 Herudover har udvalget fået omdelt familie- og forbrugerministerens  

 besvarelse af 8 spørgsmål, som har været stillet til skriftlig besvarelse i  

 henhold til Folketingets forretningsorden § 20.
 En oversigt over udvalgets spørgsmål til fødevareministeren og  

 dennes svar herpå samt øvrige bilag på udvalgets alm. del, som har relevans  

 for  

 beretningen, er optrykt som bilag til beretningen.
3. Politiske udtalelser Et  

  

 flertal  

  

 i udvalget  

 (udvalget med undtagelse af V og KF) udtaler følgende:
 Med ministeren for familie- og forbrugeranliggenders afvisning  

 af at følge udvalgets beretning nr. 1 af 17. november 2004 vedrørende  

 markedsføring af multivitaminjuice skal flertallet tilkendegive, at  

 ministeren  

 ikke burde have lukket sagen ved at give tilladelse til navnet  

 multivitaminjuice.  

 Ministeren burde have undersøgt alle de EU-juridiske aspekter helt til bunds  

 samt fået udført en konkret vurdering af emballagen og markedsføringen, før  

 ministeren  

 ændrede Fødevarestyrelsens afgørelse og tillod navnet.
Det fremgår af de forskellige notater fra både Ministeriet for  

 Familie- og Forbrugeranliggender og fra Justitsministeriet, at det »antages«,  

 at der ikke sker vildledning af forbrugerne, når juiceproduktet markedsføres  

 under navnet multivitaminjuice.
Det er ikke tilfredsstillende, at det er  

 Justitsministeriets  

 antagelser og ikke en domstols afgørelse, der skal afgøre det nationale  

 spillerum i forhold til EU-reglerne, når det gælder gråzonerne sund/usund og  

 vildledning/ikkevildledning, sådan som EF-dommen C-239/02, Douwe Egberts NV,  

 lægger op til, jf.
FLF alm. del  

   

 bilag 128.
Det er afgørende, at ministeren fremover er indstillet på at  

 lade Fødevarestyrelsen vurdere, hvorvidt navnet på et produkt i sig selv og i  

 forbindelse med markedsføringen i øvrigt er vildledende, og at ministeren  

 fremover  

 forholder sig restriktivt til ansøgninger om berigelser og anprisninger af  

 fødevarer  

 i overensstemmelse med EU-retten og de muligheder for at prøve spørgsmålet,  

 som  

 en domstolsprøvelse giver.
Det kunne give anledning til en efterfølgende  

 domstolsprøvelse, der kunne afklare det nationale spillerum.
 På denne baggrund finder flertallet i udvalget, at ministerens  

 håndtering af sagen har været overordentlig kritisabel.
Dansk Folkeparti og  

 Enhedslisten  

 mener endvidere, at flertallet i Folketinget i denne sag skulle have stået  

 fast på sit oprindelige udgangspunkt om, at markedsføring af juice som  

 multivitaminjuice skulle forbydes.
Dette kunne f.eks. være sket ved at  

 tage sagen op i folketingssalen i form af et beslutnings- eller lovforslag.  

 Det  

 har Socialdemokratiet og Det Radikale Venstre imidlertid ikke ønsket.  

 Konsekvensen heraf er, at juice nu sælges under betegnelsen  

 multivitaminjuice,  

 hvilket Dansk Folkeparti og Enhedslisten finder er uacceptabelt.
Derfor har  

 Dansk Folkeparti og Enhedslisten da også sammen med Socialistisk Folkeparti  

 fremsat beslutningsforslag nr.
B 100 om at forbyde markedsføring af juice som  

 multivitaminjuice i Danmark.
Et  

  

 mindretal  

  

 i udvalget (V og KF) kan ikke tilslutte sig kritikken af  

 familie- og forbrugerministeren.
Mindretallet finder det groft usagligt at  

 give  

 ministeren en næse, der ikke er belæg for.
Alle regler er fuldt til  

 punkt og prikke i denne sag.
Ministeriet for familie og forbrugeranliggender  

 har vurderet alle aspekter, herunder de EU-juridiske, af sagen, inden  

 afgørelsen af 25. august 2004 blev truffet.
Ministeriet har igen forud for  

 samrådet den 29. september 2004 foretaget en tilbundsgående undersøgelse af  

 sagen, denne gang ved at inddrage Justitsministeriet, der udtalte:  

 »Ministeriet  

 for Familie- og Forbrugeranliggender traf på den baggrund en efter  

 Justitsministeriets  

 opfattelse lovlig beslutning ved at tillade, at produktet vil kunne sælges i  

 Danmark under navnet »Multivitamin juice««.
Ministeren kunne derfor ikke gøre  

 andet i denne sag, hvorfor det er usagligt og urimeligt at modtage en næse  

 herfor.
For så vidt angår  

 administrationen af berigelsesansøgninger og vildledningsvurderinger skal det  

 bemærkes, at det altid er Fødevarestyrelsen, der foretager en vurdering af,  

 hvorvidt navnet på et produkt i sig selv og i forbindelse med markedsføringen  

 i  

 øvrigt er vildledende.
Det følger af to instans-princippet, at departementet  

 og  

 ministeren først inddrages, hvis der foreligger en klage.
I sådanne tilfælde  

 er  

 det departementets opgave at foretage en prøvelse af Fødevarestyrelsens  

 afgørelse.  

 Departementet foretager en prøvelse af sagens faktum samt de retlige  

 spørgsmål.  

 Klageren kan først gå til domstolene, når hans klagemuligheder er udtømt.  

 Ministeren skal overholde EU-retten og kan ikke forholde sig mere restriktivt  

 til ansøgninger om berigelse, end EU-retten tilsiger.
P.u.v.  

  

 Christian H.
Hansen  

  

 Formand Bilag 1 Bilag på Fødevareudvalgets alm. del og svar på  

 § 20-spørgsmål, som har relevans for beretningen Bilagsnr.
