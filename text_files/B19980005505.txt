 I medfør af § 15 i lov nr. 455 af 10. juni 1997 om aktiv socialpolitik  

 fastsættes følgende:
§ 1.  Kommunen ser i en sammenhængende periode på 6  

 måneder (karensperioden) bort fra formue i form af kapitalpensioner, anden  

 opsparing, der er beregnet til fratræden fra arbejdsmarkedet, og  

 livsforsikringer m.v. med tilbagekøbsret.
Tidspunktet regnes fra ansøgningen  

 om hjælp efter lovens § 11.
Stk. 2.  Karensperioden afbrydes, hvis der i en måned  

 ikke udbetales kontanthjælp, og udbetalingen af kontanthjælp herefter  

 genoptages som følge af, at der foreligger en ny ændring af ansøgerens  

 forhold.
Genoptages kontanthjælpen, uden at der foreligger en ændring af  

 ansøgerens forhold, er den sammenhængende periode ikke afbrudt, men den  

 periode, hvori der ikke er udbetalt kontanthjælp, medregnes ikke ved  

 opgørelsen af karensperioden.
 § 2.  Kommunen ser efter udløbet af karensperioden  

 bort fra formue i form af kapitalpension m.v., jf. § 1, stk. 1, som ikke  

 overstiger 50.000 kr., for ægtefæller 100.000 kr., før afgifter efter  

 pensionsbeskatningsloven samt gebyrer o.l.
 § 3.  Bekendtgørelsen træder i kraft den 1. juli 1998.
