 Der blev klaget over, at lægen ikke ønskede at sende journal  

 i forbindelse med patientens anmodning om aktindsigt.
Klage over manglende fremsendelse af kopi af  

 journal Nævnet fandt grundlag for at kritisere, at lægen undlod at  

 fremsende en kopi af journalen til patienten, da denne anmodede om at  

 få sin journal tilsendt.
Ifølge patienten tilbød hun at  

 betale porto og kuvert, såfremt lægen ønskede dette.
Dette  

 var han imidlertid ikke interesseret i, hvorfor han fastholdt, at  

 såfremt hun ønskede journalen, måtte hun komme og afhente  

 den.
Det fremgår af lov om patienters retsstilling  21, stk. 2, at en  

 anmodning om aktindsigt enten kan gennemføres ved, at patienten  

 får adgang til at gennemse journalen på stedet eller ved, at der  

 udleveres en afskrift eller kopi af journalen til patienten.
Patienten har  

 imidlertid krav på at få udleveret en afskrift eller kopi,  

 såfremt patienten ønsker dette.
Der kan således ikke  

 stilles krav om, at en patient møder til personlig gennemsyn af  

 journalen på stedet, heller ikke hvis det synes betænkeligt at  

 udlevere afskrift eller fotokopi uden lægelig vejledning.
Det  

 fremgår endvidere af bekendtgørelse nr. 664 af 14. september  

 2000 om betaling af afskrifter, edb-udskrifter og foto-kopier, der udleveres  

 efter lov om patienters retsstilling, at praktiserende læger ved  

 anmodning om aktindsigt kan kræve betaling, hvor der udleveres en  

 edb-udskrift eller, hvor lægen ikke råder over en kopimaskine.
I  

 så fald kan lægen kræve 10 kr. pr. påbegyndt side,  

 dog må gebyret samlet ikke overstige 200 kr. inklusiv  

 forsendelsesomkostninger.
Selv om lægen var af den opfattelse, at  

 patienten ville have sin originale journal tilsendt, fandt nævnet, at  

 han ikke var berettiget til at kræve, at hun skulle afhente en kopi af  

 journalen.
