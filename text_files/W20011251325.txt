 Udeblivelsen skulle således ikke sidestilles med et afslag på  

 at medvirke til udarbejdelse/revision af en individuel handlingsplan.
 Ankenævnet lagde til grund, at medlemmet den 15. november 1999 var  

 indkaldt til en samtale på Arbejdsformidlingen om udarbejdelse/revision  

 af individuel handlingsplan, men at hun ikke mødte op til  

 samtalen.
 Ankenævnet lagde videre til grund, at medlemmet den 17. november  

 1999 rettede henvendelse til Arbejdsformidlingen og forklarede, at hun  

 først var blevet opmærksom på indkaldelsen, da hun havde  

 gennemgået sine reklamer og ugeaviser.
 Ankenævnet lagde vægt på, at årsagen til, at  

 medlemmet udeblev fra samtalen, var at Arbejdsformidlingens indkaldelse til  

 samtalen den 15. november 1999 havde forputtet sig i en reklame, og medlemmet  

  henvendte sig til Arbejdsformidlingen den 17. november 1999, dvs. inden for  

 1 uge efter udeblivelsen.
Mistet dagpengeret på grund af  

 udeblivelse fra samtale med AF Vedrørende XXX, medlem nr.
XXX af XXX.
 Ankenævnet har behandlet XXXs sag om udeblivelse fra  

 en samtale på Arbejdsformidlingen om udarbejdelse/revision af en  

 individuel handlingsplan på møde den 11. oktober 2001.
Nævnet traf følgende A F G Ø R E L S E XXX skal på grund af udeblivelse fra en samtale hos  

 Arbejdsformidlingen den 15. november 1999 alene udelukkes fra dagpenge fra  

 den 15. til og med den 16. november 1999, hvor hun henvendte sig til  

 Arbejdsformidlingen.
 Udeblivelsen skal således ikke sidestilles med et  

 afslag på at medvirke til udarbejdelse/revision af en individuel  

 handlingsplan.
 Det lægges til grund, at XXX den 15. november 1999 var indkaldt til  

 en samtale på Arbejdsfor-  

 midlingen om udarbejdelse/revision af individuel handlingsplan, men at XXX  

 imidlertid ikke mødte op til samtalen.
 Det lægges videre til grund, at XXX den 17. november 1999 rettede  

 henvendelse til Arbejdsfor-  

 midlingen og forklarede, at hun først var blevet opmærksom  

 på indkaldelsen, da hun havde gennemgået sine reklamer og  

 ugeaviser.
 I vejledningen til direktoratets bekendtgørelse nr. 1073 af 21.  

 december 1998 om selvforskyldt ledighed er det tilkendegivet, at hvis et  

 medlem udebliver fra en samtale om en individuel hand-  

 lingsplan eller uddannelsesplan, men henvender sig til Arbejdsformidlingen  

 vedrørende ude-  

 blivelsen inden for en uge efter, at medlemmet er udeblevet fra samtalen, for  

 at få aftalt et nyt møde, kan a-kassen på baggrund af  

 medlemmets forklaring om årsagen til udeblivelsen konkret tage stilling  

 til, om udeblivelsen skal sidestilles med et afslag.
 Nævnet lægger vægt på, at årsagen til, at  

 XXX udeblev fra en samtale om udarbejdelse/revision af en handlingsplan, var,  

 at Arbejdsformidlingens indkaldelse til samtalen den 15. november 1999 havde  

 forputtet sig i en reklame, og da XXX henvendte sig til Arbejdsformidlingen  

 den 17. november 1999 - inden for 1 uge, finder nævnet, at forholdet  

 ikke skal sidestilles med et afslag.
 Nævnet skal henvise til arbejdsløshedsforsikringslovens § 63,  

 stk. 1, nr. 4), og til direktoratets bekendtgørelse nr. 1073 af 21.  

 december 1998 om selvforskyldt ledighed § 14, stk. 1 og stk. 3, samt  

 vejledningen til denne bestemmelse.
 Ankenævnet ændrer således Direktoratet for  

 Arbejdsløshedsforsikringens (nu Arbejdsdirektoratet) afgørelse  

 af 26. september 2000.
På ankenævnets vegne XXX XX A-kassen kan læse om afgørelsens faktiske og  

 retlige grundlag på de følgende sider.
 Kopi til:
XXX XXX 1. Sagsforløb Direktoratet fremstiller sagen på  

 følgende måde:
"Sagsfremstilling De var den 15. november 1999 indkaldt til en samtale på AF om  

 udarbejdelse/revision af individuel handlingsplan.
De mødte ikke op  

 til samtalen.
 Den 17. november 1999 ringede De til AF og forklarede, at De først  

 var blevet opmærksom på indkaldelsen, da De havde  

 gennemgået Deres reklamer og ugeaviser.
 Deres a-kasse har den 6. december 1999 truffet afgørelse om, at De  

 skal udelukkes fra at modtage dagpenge den 15. og 16. november 1999.
 DfA har den 16. maj 2000 indberettet a-kassens  

 afgørelse.
 A-kassen har i brev af 22. juni 2000 meddelt DfA, at  

 a-kassen fastholder sin afgørelse.
De har meddelt DfA Deres kommentarer til sagen i brev af  

 1. august 2000." Sekretariatet er enig i fremstillingen.
 Direktoratet traf den 26. september 2000 følgende  

 afgørelse over for XXX:
" Afgørelse Deres udeblivelse fra samtale på AF den 15. november  

 1999 skal sidestilles med et afslag på at medvirke til  

 udarbejdelse/revision af individuel handlingsplan.
 De har derfor mistet retten til dagpenge fra den 15.  

 november 1999.
 De kan igen få ret til dagpenge, når De har  

 haft mindst 52 ugers (1924 timers) ustøttet arbejde på fuld tid  

 inden for de sidste 3 år.
 De skal ikke betale de dagpenge tilbage, som De har  

 modtaget med urette efter den 15. november 1999.
Begrundelse Retten til dagpenge Det fremgår af § 63, stk. 1, nr. 4) i lov om  

 arbejdsløshedsforsikring mv., at dagpenge ikke må udbetales til  

 et medlem, hvis ledighed skyldes, at medlemmet uden fyldstgørende  

 grund afslår at medvirke til udarbejdelse eller revision af en  

 individuel handlingsplan.
Ifølge § 5 i DfA's bekendtgørelse nr. 1074  

 af 22. december 1998 om rådighed med tilhørende vejledning  

 fremgår det bl.a., at et medlem skal kunne overtage arbejde ved  

 arbejdstids begyndelse dagen efter, at arbejdet er formidlet af AF eller  

 a-kassen.
Medlemmet skal endvidere gøre sig bekendt med indholdet af  

 den daglige post ved enten selv at vente på den daglige postomdeling  

 eller ved på anden måde sikre sig kendskab til den daglige  

 post.
Det fremgår videre af §14, stk. 1 og stk. 3, nr. 1, i DfA's  

 bekendtgørelse nr. 1073 af 21. december 1998 om selvforskyldt  

 ledighed, at et medlem er selvforskyldt ledig, hvis medlemmet afslår at  

 medvirke til at udarbejde eller revidere en individuel handlingsplan, uden at  

 medlemmet har en gyldig grund dertil.
Det sidestilles samtidig med et afslag,  

 hvis et medlem udebliver fra en samtale om udarbejdelse eller revision af en  

 individuel handlingsplan, som AF har indkaldt medlemmet til.
 Det beror på en konkret vurdering, om en udeblivelse  

 skal sidestilles med et afslag.
 Som hovedregel vil et medlem ikke blive pålagt en sanktion, hvis  

 medlemmet har gjort sig bekendt med indholdet af indkaldelsesbrevet og har  

 viljen til at fremmøde, men p.g.a. efterfølgende  

 omstændigheder bliver forhindret i at møde.
I Deres tilfælde har DfA lagt vægt på  

 at i De rettidigt modtog indkaldelsesbrevet til samtalen  

 på AF den 15. november 1999 om udarbejdelse/revision af individuel  

 handlingsplan.
i De forsømte Deres pligt til at gøre Dem bekendt med Deres  

 post, idet De har erkendt, at indkaldelsesbrevet lå mellem  

 reklamerne.
i De må derfor selv bære ansvaret for, at De  

 ikke i tide fik gjort Dem bekendt med indholdet af indkaldelsesbrevet.
i Deres udeblivelse fra samtalen på AF den 15. november 1999 må  

 sidestilles med et afslag på at medvirke til udarbejdelse/revision af  

 individuel handlingsplan.
Pligten til at orientere Dem om Deres rettigheder og pligter som medlem af  

 en a-kasse samt om, hvilke sanktioner De kan blive ikendt, såfremt De  

 eksempelvis undlader at møde til en samtale om udarbejdelse/revision  

 af individuel handlingsplan, påhviler Deres a-kasse.
Dette  

 fremgår af bekendtgørelse nr. 310 af 19. maj 1999 om en a-kasses  

 pligt til at vejlede m.v., §§ 1- 2.
Tilbagebetaling Det er DfA's opfattelse, at De ikke har givet a-kassen urigtige  

 oplysninger eller fortiet omstæn-  

 digheder, der er af betydning for retten til dagpenge.
Det kan derfor ikke  

 godtgøres, at De har modtaget dagpenge mod bedre vidende.
DfA finder derfor ikke, at De skal tilbagebetale de  

 dagpenge, som De har modtaget med urette efter den 15. november 1999. Dette  

 følger af lov om arbejdsløshedsforsikring m.v. § 86." 2. Direktoratets afgørelse Direktoratet traf ligeledes den 26. september 2000  

 følgende afgørelse over for XXX.
 Afgørelsen medfører, at a-kassen - efter den objektive  

 ansvarsregel - ikke har ret til refusion for det fejludbetalte beløb,  

 jf. § 86, stk. 4, i lov om arbejdsløshedsforsikring m.v. og § 1 i  

 direktoratets bekendtgørelse nr. 980 af 14. december 1993 om  

 arbejdsløshedskassernes ret til refusion fra statskassen for  

 fejludbetalte ydelser.
Det bemærkes, at a-kassen vil blive registreret for  

 en fejl." 3. Klagen til ankenævnet XXX henviste i sin klage af 9. oktober 2000 til vejledningen til  

 direktoratets bekendtgørelse om selvforskyldt ledighed § 14, stk. 3,  

  hvorefter a-kassen efter en konkret vurdering kunne finde, at et medlems  

 udeblivelse ikke skulle sidestilles med et afslag, når medlemmet havde  

 kontaktet AF inden for 1 uge fra udeblivelsen.
 Det var a-kassens opfattelse, at XXXs udeblivelse ikke  

 skulle sidestilles med et afslag.
 A-kassen lagde her lagt vægt på, at XXX,  

 så snart hun fandt brevet, øjeblikkeligt prøvede at rette  

 op på fejlen ved at kontakte AF.
Med brev af 20. november 2000 ønskede a-kassen at  

 uddybe sin klage, idet a-kassen henviste til ankenævnets  

 afgørelse i en sag med samme problemstilling (j.nr.
XXX).
 A-kassen henledte opmærksomheden på førnævnte  

 vejledning, idet a-kassen ifølge denne vej-  

 ledning efter en konkret vurdering kunne beslutte, at udeblivelse ikke skulle  

 anses for et afslag på udarbejdelse/revision af handlingsplan, hvis  

 medlemmet havde henvendt sig til AF inden for 1 uge efter, at medlemmet  

 udeblev, med henblik på at få aftalt et nyt møde, og  

 udeblivelsen alene skyldtes en forglemmelse.
 Det forhold, at en mødeindkaldelse fra AF havde  

 forputtet sig, måtte således sidestilles med en forglemmelse.
 Det kunne dermed ikke anses for en "grovere" forseelse, at  

 en indkaldelse havde forputtet sig i en stak reklamer, end at medlemmet havde  

 glemt datoen for mødet.
 A-kassen henviste videre til direktoratets praksis i  

 sager, hvor indkaldelsen fra AF ikke var kommet frem til medlemmet, uanset at  

 der ikke var noteret nogen uregelmæssighed i postgangen.
Endelig pegede a-kassen på, at ankenævnet i en  

 afgørelse af 20. december 1999 - j.nr.
XXX - havde fundet, at a-kassen  

 havde ret til refusion, da det udøvede skøn havde været  

 forsvarligt henset til den tvivl, der kunne have været om,  

 hvornår det kunne antages, at der forelå en undskyldelig  

 situation, der ikke burde medføre tab af dagpenge ret i henhold til  

 reglerne i direktoratets vejledning af 21. december 1998.
 I den konkrete sag havde medlemmet glemt at åbne sin  

 post.
4. Direktoratets bemærkninger til klagen Direktoratet fandt ved oversendelsen af sagen til  

 ankenævnet den 5. marts 2001 ikke grundlag for at ændre sin  

 afgørelse.
Direktoratet henviste til, at det af § 5, stk. 3, i bekendtgørelse  

 nr. 1074 af 22. december 1998 om rådighed fremgik, at medlemmet skulle  

 kunne møde til samtaler på AF med dags varsel.
I vejled-  

 ningen til § 5 fremgik, at hvis et medlem udeblev fra en samtale på AF  

 på grund af, at medlemmet ikke havde gjort sig bekendt med sin daglige  

 post, var det medlemmet, der bar risikoen for post-  

 modtagelsen.
Det betød, at medlemmet blev omfattet af  

 sanktionsreglerne i bekendtgørelse om selvforskyldt ledighed.
Med hensyn til a-kassens bemærkninger om, at udeblivelse, som  

 skyldtes, at mødeindkaldelsen havde forputtet sig i en stak reklamer,  

 skulle sidestilles med en forglemmelse, var det direktoratets opfattelse, at  

 dette stred mod kravene om, at medlemmet skulle have haft evne og vilje til  

 at møde til samtalen på AF.
Havde et medlem ikke gjort sig  

 bekendt med indkaldelsen, havde medlemmet ifølge direktoratet hverken  

 haft evne eller vilje til at deltage i mødet på AF.
Direktoratet henviste til ankenævnets journalnummer 2000-1-0288,  

 hvor nævnet fandt, at det skulle sidestilles med et afslag, hvis et  

 medlem ikke mødte til samtale om eller et tilbud efter en  

 handlings-  

 plan, fordi medlemmet ikke havde gjort sig bekendt med sin post.
Nævnet  

 fandt i samme sag, at det forhold, at medlemmet ikke sorterede sin post og  

 derfor først fandt brevet med indkaldelsen efter-  

 følgende, skulle sidestilles med et afslag.
5. Nyt efter klagen Intet.
