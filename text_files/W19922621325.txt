Sambeskatning af selskaber Det var oplyst, at selskabernes revisor ved skrivelse af 13/5 1987 havde  

 anmodet om, at sambeskatningen mellem A A/S og B A/S bragtes til ophør  

 med virkning for skatteåret 1987/88.
 For Ligningsrådet anførte revisoren, at denne anmodning var  

 en fejltagelse, og at det var hans opfattelse, at sambeskatning kunne  

 bevilges for senere år ved anmodning herom.
 Ifølge TS-cirkulære 1991-8, vilkår 1.3 tillades fornyet  

 sambeskatning ikke, såfremt selskaberne selv har foranlediget en  

 tidligere sambeskatning ophævet.
 Ligningsrådet fandt på det foreliggende grundlag, at  

 sambeskatning ikke på ny kunne tillades mellem A A/S og B A/S, efter at  

 selskaberne få år tidligere selv havde foranlediget  

 sambeskatningen ophævet.
