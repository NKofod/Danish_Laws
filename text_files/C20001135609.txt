Cirkulære om organisationsaftale for  

 forstandere ved AMU-centre INDHOLD CIRKULÆRE  

 Generelle bemærkninger  

 Bemærkninger til de enkelte bestemmelser ORGANISATIONSAFTALE  

  

 § 1. Organisationsaftalens dækningsområde  

 § 2. Løn  

 § 3. Pension  

 § 4. Engangsvederlag  

 § 5. Arbejdstid  

 § 6. Undtagelser fra fællesoverenskomsten  

 § 7. Arbejdskonflikter  

 § 8. Ikrafttræden og opsigelse Generelle bemærkninger Finansministeriet har den 12. maj 2000 indgået medfølgende  

 organisationsaftale for forstandere ved AMU-centre.
 Organisationsaftalen træder i kraft den 1. august 2000 og  

 udgør sammen med StK-fællesoverenskomsten af 30. juni 1999 det  

 samlede overenskomstgrundlag.
Bemærkninger til de enkelte bestemmelser Til § 1. Organisationsaftalens dækningsområde  

  

 Forstanderen er AMU-centrets daglige leder og øverste ansvarlige  

 medarbejder, jf. bekendtgørelse af lov om  

 arbejdsmarkedsuddannelsescentre.
 Til § 2. Løn  

  

 Lønnen fastsættes bl.a. ud fra kravene til stillingen, den  

 enkelte forstanders kompetence, faglige kunnen og personaleansvar.
 Der kan ved fastsættelsen af lønnen tages højde for  

 evt. tidsbegrænsning i ansættelsen.
Lønnen udbetales månedsvis bagud, jf. § 8 i  

 StK-fællesoverenskomsten.
Forstandere, der er ansat som forstander ved  

 et AMU-center før den 1. august 2000, og som hidtil har været  

 forudlønnet, kan dog opretholde dette som en personlig ordning.
 Til § 3. Pension  

  

 Forstandere, der er ansat forud for den 1. oktober 1995, som er optaget i  

 Pensionsordningen af 1976, og som er overgået til ansættelse  

 efter denne aftale, har ret til at forblive under denne pensionsordning.
Til § 5. Arbejdstid  

  

 Der forudsættes dog generelt en arbejdstid svarende til gennemsnitlig  

 37 timer pr. uge.
Forstanderen må derudover i kraft af sin  

 ledelsesfunktion påregne et vist merarbejde.
Der er ved  

 lønfastsættelsen taget højde herfor.
 Kompetenceudvikling  

  

 De ansatte er omfattet af aftalen mellem Finansministeriet og  

 Centralorganisationerne om systematisk kompetenceudvikling.
Finansministeriet, den 12. maj 2000 P.M.VE.B.Marianne Brinch-Fischer Bilag 1 ORGANISATIONSAFTALE FOR  

 FORSTANDERE VED AMU-CENTRE § 1. Organisationsaftalens dækningsområde  

 Organisationsaftalen omfatter forstandere ved AMU-centre.
 § 2. Løn  

 Lønnen for forstanderen aftales individuelt mellem  

 Arbejdsmarkedsstyrelsen og den enkelte forstander efter høring af  

 centrets bestyrelse.
 Stk. 2. Vurdering og eventuel regulering af lønnen  

 drøftes 1 gang årligt mellem Arbejdsmarkedsstyrelsen og den  

 enkelte forstander.
 Stk. 3. Lønfastsættelsen, herunder  

 regulering af lønnen, kan ikke gøres til genstand for  

 fagretslig behandling.
§ 3. Pension  

 Arbejdsgiverens pensionsbidrag udgør 8 pct. af lønnen efter §  

 2. Den ansattes pensionsbidrag udgør 4 pct. af samme.
Der kan i  

 forbindelse med lønfastsættelsen efter § 2, stk. 1 og 2 aftales  

 højere pensionsbidragsprocenter.
 Stk. 2. Arbejdsgiveren indbetaler pensionsbidragene til  

 PFA-Pension, Lederpension.
 Stk. 3. Vedtægter/regulativer for pensionsordningen  

 og fremtidige ændringer heri skal godkendes af overenskomstens  

 parter.
 Tilbagekøb uden forbindelse med pensionsbegivenhedens  

 indtræden kan ikke finde sted.
 90 pct. af pensionsbidraget skal anvendes til løbende, livsvarige  

 ydelser.
 Stk. 4. Ud over de nævnte pensionsbidrag har den  

 ansatte ikke nogen ret til pension eller understøttelse fra staten  

 på grundlag af ansættelsen.
 Den etablerede overgangsordning for ydelse af  

 supplementsunderstøttelse omfattes ikke af denne bestemmelse.
§ 4. Engangsvederlag Ud over lønnen efter § 2 kan Arbejdsmarkedsstyrelsen efter  

 drøftelse med den enkelte forstander og høring af centrets  

 bestyrelse fastsætte engangsvederlag.
Engangsvederlag kan f.eks. ydes som * resultatløn * honorering af særlig indsats * honorering af merarbejde § 5. Arbejdstid Forstanderne er ansat uden højeste tjenestetid.
§ 6. Undtagelser fra fællesoverenskomsten Forstanderne er ikke omfattet af følgende  

 bestemmelser i StK-fællesoverenskomsten:
§  3, Lønsystemet §  5, Anciennitet §  9, Lokal- og chefløn § 10, Resultatløn § 12, Arbejdstidsregler i forbindelse med  

 kursusdeltagelse § 13,Konvertering af ikke-afviklet over-/merarbejde til  

 omsorgsdage § 14, Konvertering af ydelser til faste tillæg § 15, Arbejdstidsbestemte tillæg mv.
§ 36, Tillidsrepræsentantregler §  7. Arbejdskonflikter Forstanderne kan ikke deltage i arbejdskonflikter.
§ 8. Ikrafttræden og opsigelse Organisationsaftalen har virkning fra den 1. august 2000  

 og kan af hver af parterne opsiges skriftligt med 3 måneders varsel til  

 den 31. marts, dog tidligst 31. marts 2002.
København, den 12. maj 2000 Ledernes Hovedorganisation Trine Åkerwall Finansministeriet P.M.V.
 E.B.
