Indledning Statsskattedirektoratet skal ifølge skattestyrelsesloven forud for den  

 almindelige ligning udarbejde en plan for ligningens forløb og over  

 fremgangsmåden ved udøvelsen af direktoratets tilsynsførende virksomhed.  

 Planen forelægges Ligningsrådet til godkendelse.
 Ved udarbejdelsen af ligningsplanen for indkomståret 1989 er der lagt vægt  

 på:
- at borgerne har kendskab til og forstår skattereglerne og deres funktion - at borgernes mellemværende med skattemyndighederne forenkles - at der ydes en udvidet administrativ og teknisk service og sikkerhed  

 overfor borgerne - at der er retssikkerhed for borgerne - at ligning, kontrol og skatteopkrævning er effektiv og - at de kommunale skatteadministrationer aflastes for rutineprægede  

 opgaver.
 Ligningsplanen er opdelt i følgende hovedpunkter:
Opgavefordeling Ligningsarbejdets afvikling De kommunale ligningsmyndigheder Statsskattedirektoratets lignings- og revisionsvirksomhed Statsskattedirektoratets informationsvirksomhed Opgavefordelingen De folkevalgte organer, ligningskommission, amtsligningsråd, skatteråd -  

 som klagemyndighed - og Ligningsrådet har ansvaret for skatteansættelserne.
 Statsskattedirektoratet skal ifølge skattestyrelsesloven påse, at  

 ligningen er behørig og ensartet over hele landet.
 Amtsskatteinspektoraterne varetager Statsskattedirektoratets regionale  

 opgaver og koordinerer herunder den samlede lignings- og revisionsindsats i  

 de enkelte regioner.
 Statsskattedirektoratet udsender Ligningsrådets anvisninger og  

 vejledninger samt gennemfører instruktionsvirksomhed i tilknytning til  

 ligningen.
 Statsskattedirektoratet fastlægger retningslinier for og fører tilsyn med  

 inddrivelse af restancer, arbejdsgiverkontrol mv.
Statsskattedirektoratet sørger for udvikling og drift af de centrale  

 skatte- og indtægtsregistre, som direktoratet har ansvaret for og styringen  

 af.
Oplysningerne stilles under hensyntagen til gældende registerforskrifter  

 og indgåede aftaler til rådighed for de lokale ligningsmyndigheder.
Borgerne  

 kan gennem SD-Tele få adgang til visse af Statsskattedirektoratets  

 edb-systemer.
Ligningskommissionen har ansvaret for skatteansættelserne i kommunen.  

 Ligningsarbejdet i kommunen foregår efter den af ligningskommissionen  

 godkendte kommunale ligningsplan.
Kommunen inddriver skatterestancer og fører  

 kontrol med de indeholdelsespligtige (arbejdsgiverkontrol). Kommunen har  

 endvidere serviceopgaver over for borgerne i forbindelse med selvangivelse og  

 årsopgørelse.
Den statslige og kommunale skatteforvaltning skal fungere som  

 en helhed.
Ligningsarbejdets afvikling Statsskattedirektoratet udsender omkring 1. maj 1990 selvangivelsen til  

 skatteyderne.
Selvangivelsen indeholder de oplysninger, som banker,  

 arbejdsgivere mv. har indberettet.
Forinden har skatteyderne haft mulighed  

 for at supplere skattevæsenets oplysninger ved hjælp af oplysningskortet.  

 Disse oplysninger er også påført selvangivelsen.
Fristen for rettidig  

 indsendelse af selvangivelsen er den 15. maj 1990.
 Proceduren for udsendelse af selvangivelse og årsopgørelse for 1989 er den  

 samme som for 1988.
Den kommunale ligningsmyndighed Det kommunale ligningsarbejde består dels i servicevirksomhed og hjælp til  

 borgerne dels i en efterfølgende ligningskontrol og revision.
Gennemgangen og  

 kontrollen må ske under hensyntagen til den reelle skattemæssige virkning af  

 eventuelle korrektioner og til skatteydernes indkomstforhold.
 Den kommunale ligningsplan bør lægge vægt på at beskrive, hvorledes  

 kommunen påtænker at gennemføre denne ligningskontrol og revision og i  

 forbindelse hermed virksomhedsbesøg.
For skatteydere, der er udtrådt af virksomhedsordningen, må det påses, at  

 der sker beskatning af eventuel opsparet overskud.
For skatteydere, der  

 indtræder i virksomhedsordningen må det sikres, at afgrænsningen af  

 virksomhedsdelen bliver korrekt.
 Det må sikre, at selskaber og deres hovedaktionærer kontrolleres samlet.  

 Kommunens lignings- og revisionsarbejde og arbejdsgiverkontrol bør fortsat  

 udbygges og integreres.
 Den af ligningskommissionen vedtagne ligningsplan skal indsendes til  

 amtsskatteinspektoratet.
Ved ligningsperiodens afslutning afgiver skatteforvaltningen en  

 redegørelse om ligningens forløb til ligningskommissionen.
Redegørelsen  

 indsendes til amtsskatteinspektoratet.
Den kommunale ligningsmyndighed bør  

 endvidere videregive erfaringer af betydning for den overordnede planlægning  

 til amtsskatteinspektoratet.
Statsskattedirektoratets lignings- og revisionsvirksomhed Centralt Statsskattedirektoratet koordinerer kontrol- og revisionsvirksomheden.
 Den eksisterende generelle og konkrete vejledning af  

 amtsskatteinspektoraterne og kommunerne fortsættes og intensiveres i  

 nødvendigt omfang.
 Hovedvægten lægges på SLS-E-systemet ud fra de erfaringer, der er  

 indsamlet i forbindelse med »Revision 89«-projektet.
 Statsskattedirektoratet fortsætter i samarbejde med  

 amtsskatteinspektoraterne og kommunerne en integreret virksomhedskontrol, der  

 ikke blot omfatter virksomhedens egne skatte- og afgiftsforhold og  

 virksomhedens indberetninger og oplysningspligt, men også de ansattes  

 skattemæssige forhold i relation til virksomheden (skattefri godtgørelser,  

 skattepligtige goder og lønmodtagerfradrag mv).
 På baggrund af indførelsen af skattereformen i 1987 gennemføres en række  

 pilotprojekter og konkrete revisionssager vedrørende fonds- og  

 foreningsbeskatningen.
 Koordinationen af ligningen af deltagere i kommanditselskaber og  

 leasinginteressentskaber o.l. med mange deltagere fortsættes, nu med  

 udgangspunkt i de indførte regler om indberetning af de fælles  

 skatteregnskabsoplysninger.
Koordinationen af ligningen og kontrollen af større selskaber med ensartet  

 regnskabspraksis fortsættes.
Desuden udbygges informationen og instruktionen  

 omkring de typiske kontrolopgaver vedrørende selskaber og hovedaktionærer.
De iværksatte undersøgelser og pilotprojekter inden for det finansielle  

 marked, specielt hvad angår marginspekulation, terminshandler,  

 valutalånsarrangementer, deltagelse i puljeordninger o.l. fortsættes.
Der vil  

 blive gennemført stikprøvekontrol vedrørende salg af danske aktier, der er  

 udbudt i fastkursemmission i 1989, samt af enkelte udenlandske papirer, hvor  

 der skønnes at være realiseret avancer ved kort besiddelsestid.
 Der gennemføres en pilotundersøgelse vedrørende de skattemæssige  

 konsekvenser af omstruktureringen indenfor ejendomsformidling med  

 udgangspunkt i de overdragelser, der er sket fra ejendomsmæglerne til  

 finansielle koncerner.
 Statsskattedirektoratets samarbejde med de udenlandske skattemyndigheder  

 fortsættes med udveksling af oplysninger til forbedring af  

 ligningsgrundlaget, såvel vedrørende enkeltoplysninger som i større  

 revisionssager samt gennemførelse af simultanrevision.
Det sikres ved udsendelse af retningslinier mv., at ansvarssagerne  

 behandles ensartet.
Statsskattedirektoratet medvirker til, at  

 sagsbehandlingen ved politi og domstole fremmes mest muligt.
Regionalt Amtsskatteinspektoraterne tilrettelægger et samarbejde med kommunerne i  

 reegionen med henblik på at sikre den bedst mulige ligning.
 Amtsskatteinspektoraternes kontrolindsats gennemføres efter en regional  

 ligningsplan.
 Amtsskatteinspeltoraterne fortsætter deres medvirken i ligning og revision  

 af de lokale selskaber og koordinerer ligningen og kontrollen af selskaber og  

 deres hovedaktionærer og hovedanpartshavere, når de er hjemmehørende i  

 forskellige kommuner.
 Hvis det konstateres, at selskabs- og regnskabsligningen ikke fungerer  

 tilfredsstillende, udtages et passende antal sager til egentlig ligning i  

 amtsskatteinspektoraterne.
 Amtsskatteinspektoraterne yder bistand til kommunerne ved gennemførelse af  

 større revisionssager og tilrettelægger i samarbejde med kommunerne i  

 regionen fælles større kontrolaktioner.
 I et samarbejde med Statsskattedirektoratet vurderes ligningsindsatsen i  

 regionen dels på grundlag af de kommunale ligningsplaner dels på grundlag af  

 de opnåede ligningsresultater.
 Amtsskatteinspektoraterne påser, at der sker den fornødne indberetning fra  

 de lokale ligningsmyndigheder om fortolkningsproblemer og andre erfaringer  

 fra ligningen.
Amtsskatteinspektoratet fører tilsyn med arbejdsgiverkontrollen og den  

 kommunale tvangsinddrivelse.
Tilsynet omfatter en koordination af ligning og  

 inddrivelse i forbindelse bl.a. restancer opstået som følge af taxation.  

 Amtsskatteinspektoratet påser, at fordringer sikres og inddrives, og at  

 uerholdelige restancer afgangsføres.
Amtsskatteinspektoratet fører tilsyn med arbejdsgiverkontrollen og den  

 kommunale tvangsinddrivelse.
Tilsynet omfatter en koordination af ligning og  

 inddrivelse i forbindelse med bl.a. restancer opstået som følge af taxation.  

 Amtsskatteinspektoratet påser, at fordringer sikres og inddrives, og at  

 uerholdelige restancer afgangsføres.
 Amtsskatteinspektoraterne påser, at der ved straffesager er en ensartet  

 udtagelse og bedømmelse af skattekontrollovs- overtrædelser, og at der ikke  

 rejses bagatelsager.
Statsskattedirektoratets informationsvirksomhed Centralt Ligningsrådet og Statsskattedirektoratet orienterer om ny skattelovgivning  

 mv.
Der lægges vægt på, at skattereglerne skal være forståelige for  

 skatteyderne og for myndighederne.
 Der udsendes anvisninger om ligningen for 1989 i januar 1990.  

 Anvisningerne, der er vedtaget af Ligningsrådet, er bindende for de lignende  

 myndigheder.
 Den årlige ligningsvejledning udsendes i marts 1990 og finder anvendelse  

 ved ligningen for indkomståret 1989. Den giver udtryk for  

 Statsskattedirektoratets opfattelse af gældende ret og skal i almindelighed  

 følges.
 Instruktionsvirksomheden om ny lovgivning og praksis bliver gennemført ved  

 et antal årlige instruktionsmøder, hvor Statsskattedirektoratets opfattelse  

 videregives til amtsskatteinspektoraternes instruktører.
Regionalt Amtsskatteinspektoraterne orienterer om ny skattelovgivning, erfaringer på  

 lignings- og revisionsområdet m.m.
Formidlingen sker bl.a. ved  

 instruktionsmøder og udsendelse af skriftlig information.
