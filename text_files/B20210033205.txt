Bekendtgørelse om tilsyn med Frøstruplejren I medfør af § 6, stk. 2 og 3, i lov om anvendelse af Frøstruplejren, jf. lovbekendtgørelse nr. 791 af 21. juni 2007, fastsættes:
§ 1. Kommunalbestyrelsen i Thisted Kommune er bemyndiget til at påse, at vilkårene i den til enhver tid gældende tilladelse, som ministeren har meddelt til fortsat at anvende Frøstruplejren til helårslejrplads og til at afholde sommerlejr, overholdes.
Kommunalbestyrelsen i Thisted Kommune kan meddele påbud eller forbud herom.
Hvis påbud eller forbud ikke efterkommes, kan kommunalbestyrelsen lade foranstaltningen udføre for den ansvarliges regning.
 § 2. Afgørelser, der er truffet af kommunalbestyrelsen i Thisted Kommune i henhold til bemyndigelsen, kan ikke indbringes for indenrigs- og boligministeren.
 § 3. Bekendtgørelsen træder i kraft den 5. marts 2021.
 Stk. 2. Bekendtgørelse nr. 431 af 28. april 2006 om tilsyn med Frøstruplejren ophæves.
