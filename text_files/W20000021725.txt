Skrivelse om, hvorvidt et byrådsmedlem,  

 der er idømt en bøde på 5.000 kr. for overtrædelse  

 af Landbrugsministeriets bekendtgørelse om jordbrugets anvendelse af  

 gødning samt gødningsregnskab i jordbruget, er valgbar (Fra Valgbarhedsnævnet til et byråd) Ved brev af 14. april 2000 har X Byråd i henhold til  

 den kommunale valglovs § 101, stk. 4, indberettet til  

 Valgbarhedsnævnet, at byrådsmedlem NN den 29. marts 2000 ved  

 Retten Y er idømt en bøde på 5.000 kr. for  

 overtrædelse af Landbrugsministeriets bekendtgørelse om  

 jordbrugets anvendelse af gødning samt gødningsregnskab i  

 jordbruget.
 Det fremgår af sagen, at den pågældende  

 er idømt bøde for overtrædelse af § 13, jf.  

 § 2, i Landbrugsministeriets bekendtgørelse nr. 624 af 15. juli  

 1997 om jordbrugets anvendelse af gødning samt gødningsregnskab  

 i jordbruget ved i planperioden 1997/98 som bruger/ejer af en  

 jordbrugsbedrift at have gennemført gødskning med  

 tilførsel af 4.363 kg kvælstof, hvilket oversteg det i henhold  

 til Plantedirektoratets regler opgjorte behov på 4.025 kg  

 kvælstof med 338 kg.
 I denne anledning skal man meddele, at  

 Valgbarhedsnævnet har fundet, at den begåede handling ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for  

 valgbar.
