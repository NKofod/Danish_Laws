Skriftlig fremsættelse (31. marts 2004) Forsvarsministeren  

  

 (Svend Aage Jensby):
 Herved tillader jeg mig for Folketinget at fremsætte:
 Forslag til lov om  

 ændring af lov om anvendelse af Christianiaområdet (Ændret formål og ejerskab  

 til området m.v.).
(Lovforslag nr.
L 205).
Formålet med lovforslaget er at muliggøre en udvikling af  

 Christianiaområdet som et bæredygtigt kvarter i København.
Området skal som  

 led  

 heri omfattes af de almindeligt gældende love og regler, og der skal ske en  

 ændring af ejerskabet.
Det betyder ikke, at Christianiaområdet skal ensrettes med  

 andre byområder.
Regeringens mål for udviklingen af Christiania er, at  

 området  

 fortsat være et grønt og bilfrit kvarter i København, hvor der er plads til  

 at  

 leve på en anden måde, men indenfor lovgivningens almindelige regler uden  

 særlov, uden hashhandel, med huslejebetaling og åben boligtildeling, med  

 opretning af de bevaringsværdige bygninger, og med opretning og sikring af  

 fæstningsanlægget som et åbent, rekreativt område for christianitter,  

 københavnere  

 og den øvrige befolkning.
 Forslaget indebærer, at de bestemmelser i Christianialoven,  

 der undtager Christianiaområdet fra bygningsfredningslov,  

 naturbeskyttelseslov,  

 byggelovgivning og planlovgivning, ophæves med virkning fra lovændringens  

 ikrafttrædelse.
For at skabe grundlag for en ny udvikling for området giver  

 lovforslaget hjemmel til at bringe den kollektive brugsret, som i dag følger  

 af rammeaftalen mellem Christiania og Forsvarsministeriet, til ophør.
Med et  

 opsigelsesvarsel på 1½ år sikres tid til at få en permanent løsning på plads  

 i  

 dialog med Københavns Kommune, beboere og naboer.
 Beboere og virksomheder mv. skal anmelde brugsret til  

 bygninger eller arealer inden 31. december 2004. Denne anmeldelsesordning  

 skal bl.a. sikre klarhed over, hvem der bor hvor, da næsten alle beboere i  

 dag  

 er registreret på samme adresse.
Lovforslaget opdeler området i tre delområder og fastlægger  

 det overordnede formål for udviklingen for hvert af disse delområder.
De  

 nærmere  

 rammer for denne udvikling skal fastlægges i en ny lokalplan for området, som  

 er forudsat gennemført i regi af Københavns Kommune efter planlovgivningens  

 almindelige regler.
Forslaget indebærer en udvidelse af den gældende lovs pligt  

 til at tilbyde erstatningsbolig samt en pligt til at yde godtgørelse af  

 flytteudgifter.
Bestemmelser om politibistand i forbindelse med fjernelse af  

 beboere ophæves samtidig.
Med lovforslaget tilsigtes en væsentlig styrkelse af den  

 statslige forvaltning af området i perioden frem til overgangen til nye  

 ejerformer.
Merudgifterne afholdes inden for eksisterende rammer.
 Der er forudsat en revision af Christianialoven senest i  

 folketingsåret 2010-11. Med den forudsatte udviklingsproces forventes  

 revisionen at bestå i en ophævelse af loven.
 Det foreslås, at lovforslaget træder i kraft den 15. juni  

 2004.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
