Skrivelse om lovgivning vedrørende overførsel af Pensionsstyrelsens opgaver til Udbetaling Danmark Til samtlige kommuner, Udbetaling Danmark m.fl.
 Skrivelse med orientering om Forslag til lov om ændring af lov om Udbetaling Danmark, lov om social pension, lov om højeste, mellemste, forhøjet almindelig og almindelig førtidspension m.v. og forskellige andre love. (Overførsel af Pensionsstyrelsens opgaver til Udbetaling Danmark).
 Folketinget har den 14. maj 2013 vedtaget:
  L 159 Forslag til lov om ændring af lov om Udbetaling Danmark, lov om social pension, lov om højeste, mellemste, forhøjet almindelig og almindelig førtidspension m.v. og forskellige andre love. (Overførsel af Pensionsstyrelsens opgaver til Udbetaling Danmark).
Overdragelse af statslige myndighedsopgaver til Udbetaling Danmark Med vedtagelsen af loven får Udbetaling Danmark overført hovedparten af de opgaver, der i dag varetages af Pensionsstyrelsen.
Udbetaling Danmark får således overført myndighedsopgaver på følgende områder:
  Pensionssager (folke- og førtidspension) for borgere med fast bopæl i udlandet mv.
  Kontaktorgan ved ansøgning om social pension fra udlandet mv.
 Bopælssager (sager om opgørelse af dansk optjeningstid mv.)  Forsørgelse af borgere i udlandet efter § 6 i lov om aktiv socialpolitik  Efterlevelseshjælp til borgere med bopæl i udlandet  Udbetaling af reintegrationsbistand efter repatrieringslovens § 10  Udstedelse af attest til sygesikring og det blå EU-sygesikringskort til pensionister og deres familiemedlemmer med bopæl i udlandet  Lovvalgssager efter EF- forordningerne nr. 1408/71 og 883/04 om koordinering af social sikring og efter bilaterale aftaler om social sikring  Generel og konkret vejledning om international social sikring til myndigheder, borgere og virksomheder om international social sikring.
 Følgende områder, som hidtil blev varetaget af Pensionsstyrelsen, forbliver i staten:
 Godkendelse af sociale fonde med henblik på fritagelse for skat ved udbetalinger  varetages fremover af Skatteministeriet  Tilskud til besøgsrejser i Grønland  varetages af Social- og Integrationsministeriets departement Pensionsstyrelsen nedlægges Som følge af overflytningen af opgaverne nedlægges Pensionsstyrelsen.
Opgaverne forbliver indtil videre samlet i en særlig afdeling i Udbetaling Danmark, International Pension og Social Sikring, på Pensionsstyrelsens hidtidige adresse Sortemosevej 2, 3450 Allerød.
Mindre ændringer i Udbetaling Danmark-loven Der sker alene få justeringer i Udbetaling Danmark-loven, som i forvejen tager højde for, at Udbetaling Danmark kan administrere opgaver for staten.
Der sker alene mindre justeringer af reglerne for betaling af statens administrationsbidrag til Udbetaling Danmark.
 Finanslovsbevillingen på det enkelte ressortområde vil udgøre den budgetmæssige ramme for det administrationsbidrag, der kan opkræves som betaling for Udbetaling Danmarks varetagelse af opgaver for staten.
 Herudover forhøjes maksimumrammen til optagelse af korte lån i Udbetaling Danmark fra 75 til 80 mio. kr.
 Omkostningerne til den praktiske overførsel af de statslige opgaver fra Pensionsstyrelsen finansieres alene af statslig bevilling.
Lovens ikrafttræden Loven træder i kraft den 1. juni 2013.
Nye bekendtgørelser Der vil blive foretaget de fornødne konsekvensrettelser i de relevante bekendtgørelser, jf. høring af 21. april 2013. Der henvises til høringsportalen på borger.dk.
https://bdkv2.borger.dk/Lovgivning/Hoeringsportalen/Sider/Fakta.aspx?hpid=2146004436 Bekendtgørelserne træder i kraft den 1. juni 2013.
