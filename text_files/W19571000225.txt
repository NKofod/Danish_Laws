Et firma i et landdistrikt klagede over ikke at kunne opnå leverancer  

 af service- og kunstporcelæn fra Bing & Grøndahl.
Monopoltilsynet  

 udstedte leveringspålæg, som Bing & Grøndahl indbragte for  

 Monopol-ankenævnet.
Ankenævnet ophævede pålægget og lagde bl.a. vægt på, at  

 forhandlere af porcelæn også uden at føre Bing & Grøndahl's varer - der  

 ikke har karakter af almindelige forbrugsvarer af særlig forsyningsmæssig  

 betydning - ville være i stand til i betydeligt omfang at tilfredsstille  

 efterspørgslen efter porcelænsvarer.
 KENDELSE:
 Ved kendelse af 4. oktober 1957 har højesteretssagfører Gert Jessen som  

 sagfører for Aktieselskabet Bing & Grøndahl's Porcellænsfabrik klaget  

 over en af monopoltilsynet under 27. juni 1957 truffen afgørelse, hvorefter  

 tilsynet i henhold til monopollovens § 12, stk. 2, har pålagt selskabet inden  

 1. november 1957, at ændre de almindelige betingelser for antagelse af  

 forhandlere, således at selskabet uden for byer og bymæssige bebyggelser med  

 mere end 5000 indbyggere som forhandlere antager isenkræmmere og blandede  

 forretninger med speciel afdeling for salg af isenkram på samme vilkår som  

 selskabets øvrige forhandlere, når der ikke kan gøres berettigede  

 indvendinger imod de pågældende forretninger, f.eks. vedrørende deres udstyr  

 og standard . Efter pålæget vil selskabet dog som betingelse for antagelse af  

 forhandlere kunne stille krav om, at de pågældende forpligter sig til at  

 aftage varer for mindst 3000 kr. om året .
 Under 30. oktober 1957 har monopoltilsynet efter omstændighederne tiltrådt  

 et af klageren fremsat ønske om, at fristen for efterkommelse af det  

 påklagede pålæg forlænges indtil 1. januar 1958, idet tilsynet dog  

 forudsætter, at pålæget gennemføres, så snart ankenævnets afgørelse  

 foreligger .
 Sagen har været behandlet på et møde i nævnet den 22. november 1957, hvor  

 såvel klageren som monopoltilsynet og De samvirkende Købmandsforeninger i  

 Danmark var repræsenteret.
 Klageren har nedlagt påstand om, at det under 27. juni 1957 meddelte pålæg  

 ophæves.
 Monopoltilsynet har påstået den påklagede afgørelse stadfæstet, og hertil  

 har De samvirkende Købmandsforeninger i Danmark sluttet sig.
Det fremgår af sagen, at monopoltilsynet efter i august 1955 at have  

 modtaget en besværing fra firmaet Hoff-Nielsen & Mogensen, Dianalund,  

 over at firmaet ikke havde kunnet opnå at blive forhandler af klagerens  

 varer, under 15. december 1955 meddelte klageren, at tilsynet efter de  

 foreliggende oplysninger ikke havde fundet grundlag for indgriben i henhold  

 til monopollovens § 12, stk. 3. Videre fremgår det, at den nu påklagede  

 afgørelse er truffet, efter at tilsynet havde optaget sagen til fornyet  

 behandling efter henstilling herom i skrivelse af 12. januar 1956 fra firmaet  

 Hoff-Nielsen & Mogensen, og under hensyn til firmaets oplysninger om  

 klagerens salg gennem Fællesforeningen for Danmarks Brugsforeninger (F.D.B.)  

 til brugsforeningerne.
Firmaet, der er en blandet landhandel med speciel  

 afdeling for salg af isenkram og porcellænsvarer, har i 1956 haft en samlet  

 omsætning som foruden isenkram omfatter kolonial, foderstoffer, trælast,  

 brændsel og byggematerialer, på ca. 2,2 mill. kr.
Salget i  

 isenkramafdelingen, hvor porcellænsvarerne forhandles, beløber sig til ca.  

 200.000 kr. om året, og firmaet har i 1956 indkøbt for ialt 15.556 kr.  

 porcellæns- og fajancevarer.
Endvidere er det oplyst, at klageren, der fremstiller service og  

 kunstgenstande af porcellæn, men ikke fajancevarer, anslås at have ca. 20  

 pct. af den samlede indenlandske omsætning af porcellæns- og fajancevarer, og  

 at her i landet - foruden klageren - A/S Den Kongelige Porcellainsfabrik, A/S  

 Niels Holst & Søn og nogle mindre fabrikker, fremstiller service og  

 kunstgenstande af porcellæn, hvortil kommer en ret betydelig import af disse  

 varer.
Klageren begrænser - uden at etablere et eneforhandlersystem og uden  

 at være bundet af aftaler til nogen sider - efter sit skøn kredsen af  

 forhandlere af de af klageren fremstillede varer, idet klageren herved ønsker  

 at sikre, at den enkelte forhandler holder et rimeligt lager og har en  

 rimelig omsætning af de pågældende varer, og at disse kun føres i  

 forretninger af en sådan standard, at varerne ved udstilling etc. fremtræder  

 i omgivelser, der passer for en kunstindustriel vare af den kvalitet, der her  

 er tale om.
Klageren har 463 forhandlere inclusive et antal boghandlere,  

 medens Statistisk Departement anslår, at der er ca. 1400 forretninger  

 indenfor kategorien handel med glas, porcellæn, isenkram .
 Det er af klageren anført, at beslutningen om ikke at antage firmaet  

 Hoff-Nielsen & Mogensen som forhandler er bestemt af ovennævnte hensyn i  

 forbindelse med, at der er lagt vægt på, at klageren i forvejen på fuldt  

 tilfredsstillende måde er dækket af forhandlere indenfor det pågældende  

 stedlige område.
Til støtte for sin påstand har klageren gjort gældende, at der ikke i  

 monopollovens § 12, stk. 2, er hjemmel for den trufne afgørelse, og har i  

 denne henseende anført, at monopoltilsynet er enigt i, at det ikke i  

 medfør af lovens § 12, stk. 3, kan pålægges klageren at levere varer til  

 firmaet Hoff-Nielsen & Mogensen, at tilsynet desuagtet har meddelt  

 det ved den påklagede afgørelse givne pålæg, fordi klageren ikke har ønsket  

 at antage firmaet Hoff-Nielsen & Mogensen som forhandler, men at  

 det ikke kan være lovens mening, at et generelt pålæg efter lovens § 12, stk.  

 2, skal kunne benyttes med det formål at gennemtvinge en samhandel med et  

 enkelt firma under forhold, hvor betingelserne efter lovens § 12, stk. 3, for  

 at give pålæg om sådan samhandel ikke er til stede.
Klageren har i denne  

 forbindelse fremhævet, at tilsynet - således som det er bekræftet af dette -  

 under sine forhandlinger med klageren efter sagens genoptagelse har givet  

 udtryk for, at tilsynet indtil videre ikke ville udstede noget generelt  

 pålæg, såfremt klageren ville antage firmaet Hoff-Nielsen & Mogensen som  

 forhandler.
Endvidere har klageren i det hele henvist til, at et generelt  

 indgreb i en virksomheds salgsmetoder må have meget stærke grunde for sig,  

 navnlig når det som for klagerens vedkommende drejer sig om en  

 enkeltvirksomhed, der ikke er bundet af aftaler med andre enkeltvirksomheder  

 eller organisationer om et salg, der kun udgør en mindre del af det samlede  

 salg her i landet af de pågældende varer.
Klageren har anført, at det meddelte pålæg er vilkårligt, da  

 forskelsbehandlingen af næringsdrivende i byer med over eller under 5000  

 indbyggere netop medfører urimelig ulighed i vilkårene for erhvervsudøvelser.  

 Pålæget er derhos uden saglig begrundelse.
Et meget stort antal  

 porcellænshandlere klarer sig uden klagerens varer; for så vidt angår firmaet  

 Hoff-Nielsen & Mogensen er dette nu forhandler af varer fra Den Kgl.  

 Porcellainsfabrik - der iøvrigt også antager forhandlere efter et skøn - og  

 A/S Niels Holst & Søn, og firmaet mangler således ikke førsteklasses  

 dansk porcellæn.
Klageren har i denne forbindelse bl.a. henvist til, at Centralforeningen  

 for Danmarks Isenkræmmere i en i sagen fremlagt skrivelse af 3. oktober 1957  

 har udtalt, at en betydelig del af de af foreningens medlemmer, der driver  

 porcellænsforretning, ikke forhandler klagerens varer, og at dette er udtryk  

 for, at det meget vel kan lade sig gøre at drive en velassorteret forretning  

 med procellæn uden at have klagerens varer, ligesom foreningen videre har  

 udtalt, at der ikke fra et detailhandlersynspunkt med rette kan gøres  

 indvending mod den gældende ordning.
Klagerne mener iøvrigt, at den trufne  

 afgørelse vil føre til en meget betydelig udvidelse af forhandlerantallet, og  

 at der ved sagens afgørelse bør tages hensyn til klagerens interesse i at  

 have en begrænset kreds af forhandlere, der er interesseret i og i stand til  

 at yde en indsats netop for klagerens varer.
En spredning af salget vil efter  

 klagerens opfattelse virke omkostningsfordyrende, da det samlede salg ikke  

 vil kunne øges, fordi produktionen af tekniske grunde er begrænset og  

 markedet under de nuværende konkurrenceforhold ikke kan optage mere.
Hertil  

 kommer, at når salget skal fordeles mellem flere, og den enkelte forhandler  

 derfor ikke kan opretholde en rimelig omsætning, vil han ikke kunne føre et  

 rimeligt lager og derfor miste interessen for selskabets varer, på hvilke  

 fortjenesten under de salgsbetingelser, der har kunnet opnå monopoltilsynets  

 godkendelse, iøvrigt er væsentlig mindre end på udenlandsk porcellæn.
Endelig  

 anfører klageren, at det ved pålæget krævede minimumssalg på 3000 kr. årligt  

 ikke vil kunne blive effektivt på grund af fabrikkens leveringsvanskeligheder  

 som følge af, at produktionen ikke kan forøges.
For så vidt monopoltilsynet ved sin genoptagelse og afgørelse af sagen har  

 lagt særlig vægt på, at der må anses at være en urimelig forskel i vilkårene  

 for erhvervsudøvelse derved, at brugsforeningerne, som et firma som  

 Hoff-Nielsen & Mogensen må konkurrere med, uden særlige betingelser har  

 adgang gennem F.D.B. til at forhandle klagerens varer, bemærker klageren, at  

 dette salg er historisk begrundet i ønsket om at undgå F.D.B.'s oprettelse af  

 en ny fabrik og har forholdsvis underordnet betydning (i 1956 en omsætning af  

 serviceporcellæn på ca. 5 pct. af klagerens samlede indenlandske omsætning),  

 og at dette salg også medfører, at varerne kan forhandles af  

 brugsforeningerne i byer og bymæssige bebyggelser med over 5000 indbygger der  

 ikke omfattes af pålæget, men hvor brugsforeningssalget betyder mere end på  

 landet.
Særligt med hensyn til 3 brugsforeninger på den pågældende egn, der  

 af firmaet Hoff-Nielsen & Mogensen er anført som konkurrenter til  

 firmaet, fremhæver klageren, at den ene af disse slet ikke i 1956 har  

 forhandlet klagerens porcellæn, og at omsætningen af denne vare i de to andre  

 i 1956 tilsammen har andraget 1300 kr.
Salget igennem brugsforeningerne  

 omfatter iøvrigt delvis stel, som brugsforeningerne har eneret på, og som  

 således ikke findes i den almindelige handel, ligesom der omvendt findes en  

 række stel, som klagerens egne forhandlere har eneret på.
Monopoltilsynet har overfor det af klageren således anførte gjort  

 gældende, at firmaet Hoff-Nielsen & Mogensen og antagelig en række andre  

 tilsvarende forretninger i landdistrikterne og de mindre byer må antages at  

 have en væsentlig erhvervsmæssig interesse i at føre klagerens varer, og at  

 den af klageren praktiserede udvælgelse af forhandlere, hvorved der bl.a.  

 ydes hidtidige forhandlere en beskyttelse, indebærer en urimelig ulighed i  

 vilkårene for erhvervsudøvelse, jfr. monopollovens § 11. Tilsynet har i denne  

 henseende fremhævet, at klageren er optaget i tilsynets register, og  

 at klagerens varer efter tilsynets opfattelse såvel af forbruger som  

 forhandler er genstand for speciel efterspørgsel, at klagerens  

 antagelse af forhandlere ikke sker konsekvent, idet klageren, der iøvrigt  

 tidligere har leveret til en grossistvirksomhed med ca. 65 kunder, leverer  

 til F.D.B., hvorved brugsforeninger får mulighed for uden nogen individuel  

 bedømmelse i hvert enkelt tilfælde at forhandle klagerens varer, samt  

at firmaet Hoff-Nielsen & Mogensen, hvad angår udstyr og standard  

 samt muligheden for at aftage et passende varekvantum, må anses for at kunne  

 sidestilles med klagerens nuværende forhandlere.
Tilsynet har ved den trufne  

 afgørelse fundet det muligt uden anvendelse af lovens § 12, stk. 3, ved en  

 objektivering af klagerens almindelige forretningsbetingelser at  

 tilvejebringe lighed i vilkårene for erhvervsudøvelse og har iøvrigt med  

 hensyn til pålægets nærmere udformning tilbudt klageren en drøftelse i så  

 henseende, men klageren har næget at deltage heri.
Endvidere fremhæver monopoltilsynet, at man ved sagens behandling navnlig  

 har haft forholdene i landdistrikterne og de mindre byer for øje uden herved  

 at ville afskære sig fra på given foranledning også at tage forholdene i de  

 større byer op til undersøgelse.
Medens en mere vidtgående specialisering er  

 almindelig i de større byer, således at de enkelte forretninger kun fører et  

 begrænset vareudvalg, finder tilsynet, at det for landdistrikternes blandede  

 købmandsforretninger, der foruden at konkurrere med specialforretningerne i  

 byerne især må konkurrere med almindelige brugsforeninger, kan være af  

 væsentlig betydning ikke at være tvunget til at afvise kunder, der  

 efterspørger varer, som det er muligt at købe i brugsforeninger, uanset om  

 disse har særlig afdeling for isenkram.
Tilsynet finder ikke, at klagerens  

 salgspolitik belyses ved, at et væsentligt antal af de ca. 1400 forretninger  

 indenfor gruppen handel med glas, porcellæn, isenkram ikke fører klagerens  

 varer, idet denne erhvervsgruppe omfatter en betydelig række  

 specialforretninger, herunder rene isenkramforretninger, der ingen anledning  

 har til at føre disse varer.
 De samvirkende Købmandsforeninger i Danmark har særligt fremhævet den  

 urimelige ulighed i vilkårene for erhvervsudøvelse, som klageren efter  

 organisationens opfattelse skaber ved en udpræget forskelsbehandling af to  

 kategorier af forretninger, der under en meget stærk konkurrencesituation  

 henvender sig til det samme publikum, idet klageren gennem F.D.B. kan afsætte  

 sine varer til alle landets ca. 1700 land-brugsforeninger uden hensyn til, om  

 der til disse er knyttet en særlig isenkramafdeling, medens  

 landkøbmandsforretningerne med samme struktur ganske er udelukket fra  

 forhandling af disse varer.
Selv om nævnet er enigt med monopoltilsynet i, at der foreligger en  

 ulighed i firmaet Hoff-Nielsen & Mogensen's og brugsforeningernes adgang  

 til forhandling af klagerens varer, finder nævnet, at dette forhold, der fra  

 klagerens side har en rimelig og saglig forretningsmæssig begrundelse, ikke i  

 sig selv kan give tilstrækkelig anledning til at gribe ind i klagerens adgang  

 til efter et skøn ud fra sine forretningsmæssige interesser at bestemme, hvem  

 klageren vil handle med.
Endvidere må nævnet lægge væsentlig vægt på, at  

 forhandlere af procellæn også uden at føre klagerens varer - der ikke har  

 karakter af almindelige forbrugsvarer og ikke for forbrugerne har særlig  

 forsyningsmæssig betydning - vil være i stand til i betydeligt omfang at  

 tilfredsstille efterspørgslen efter porcellænsvarer.
 Herefter og efter det iøvrigt foreliggende finder nævnet, at der ikke  

 foreligger tilstrækkeligt grundlag for det i medfør af monopollovens § 12,  

 stk. 2, meddelte pålæg om ændringer i klagerens forretningsbetingelser.
 Klagerens påstand vil derfor være at tage til følge.
 Herefter bestemmes:
 Det ovennævnte af monopoltilsynet under 27. juni 1957 meddelte pålæg  

 ophæves.
