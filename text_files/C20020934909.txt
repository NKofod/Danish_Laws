Cirkulære om samarbejdsregler i  

 forsvaret I medfør af lov nr. 244 af 7. juni 1967 om samarbejdsregler i  

 forsvaret, der vedlægges dette cirkulære, fastsættes  

 følgende:
 Kapitel 1.
 Hensigt.
 § 1. Hensigten med samarbejdsordningen er at skabe  

 en fri og i begge retninger åben informationskanal mellem ledelse og  

 medarbejdere med henblik på at fremme den enkeltes trivsel, styrke  

 fællesskabet og øge forsvarets effektivitet gennem et aktivt  

 medarbejderskab.
Ifølge lov om samarbejdsregler i forsvaret, §1, stk. 1,  

 hører etablering af en samarbejdsordning under chefers ansvar.
Et  

 samarbejde vil imidlertid ikke kunne etableres uden positiv medvirken fra  

 alle personelgruppers side, dvs. at både ledelse og medarbejdere skal  

 medvirke til, at samarbejdet bliver til gavn for enheden og dermed for  

 fællesskabet, personellets trivsel og forsvarets effektivitet.
De mange organisationsformer og forskelligartede arbejdsopgaver inden for  

 forsvaret gør det uhensigtsmæssigt at fastsætte ensartede  

 regler for, hvorledes samarbejdet skal organiseres.
Loven har da også  

 kun fastlagt rammen for en ordning, inden for hvilken det lokale samarbejde  

 skal udvikles.
Samarbejdet har endvidere udviklet sig uden for det  

 område, der omfattes af samarbejdsloven.
Nærværende  

 bestemmelser samt vejledning om samarbejdsregler i forsvaret, der er vedlagt  

 som bilag, indeholder derfor også retningslinjer for dette  

 videregående samarbejde.
 Samarbejdsordningen giver medarbejderne mulighed for medindflydelse  

 på egen arbejdssituation og tjenesteforhold, hvorved forstås, at  

 alle samarbejdspartnere skal gives gode muligheder for udveksling af  

 synspunkter og forslag, der herefter indgår i grundlaget for ledelsens  

 beslutning, uden at dette dog begrænser ledelsens ret til at lede og  

 fordele arbejdet.
I samarbejdet skal ledelsen og medarbejderne naturligvis respektere  

 gældende lov samt administrative og forvaltningsmæssige  

 bestemmelser mv.
Nærværende bestemmelseskompleks er  

 udfærdiget i en bestemmelsesdel i cirkulæreform og en  

 vejledningsdel som bilag til cirkulæret som anbefalet i rapport af maj  

 1990 om justering af samarbejdsregler i forsvaret afgivet af den af  

 Forsvarsministeriet den 27/5 1988 nedsatte arbejdsgruppe vedrørende  

 samarbejdsregler mv. i forsvaret.
Opmærksomheden henledes på, at  

 vejledningsdelen i videst muligt omfang forudsættes fulgt af alle.
Der  

 skal således foreligge vægtige grunde til en eventuel afvigelse  

 herfra.
 Kapitel 2.
 Orientering om samarbejdsreglerne mv.
 § 2. Den nærmest foresatte chef ved de  

 militære enheder skal drage omsorg for, at personellet til stadighed er  

 orienteret om samarbejdsreglerne, jf. lovens § 2. Denne orientering skal  

 bl.a. omfatte aftalen om samarbejde og samarbejdsudvalg i statens  

 virksomheder og institutioner.
 Stk. 2. Den første mundtlige orientering, der skal  

 gives alt menigt personel senest 2 uger efter mødet ved forsvaret,  

 skal omfatte:
 1)	Gennemgang af lovens regler, herunder dens formål og  

 talsmændenes virkeområde.
 2)	Talsmandsordningens placering i forsvarets organisation.
 3)	Muligheden for ordningens lokale tilrettelæggelse og  

 udbygning.
 4)	Personellets ret til at foreslå forbedringer i tjenestestedets  

 samarbejdsordning.
 Stk. 3. Med henblik på at opnå en bedre  

 forståelse af samarbejdsreglerne kan den pågældende chef  

 anmode kontaktudvalget, jf. kapitel 4, om at stille et medlem til  

 rådighed for orienteringen (eksempelvis tillidsrepræsentanten  

 eller landstalsmanden).
 Valg af talsmænd.
 Tidsfrist.
§ 3. Senest 3 uger efter menigt personels  

 møde ved forsvaret afholdes valg af talsmænd ved den  

 nærmest foresatte chefs foranstaltning.
Hvis forholdene ikke taler imod  

 det, bør valget dog ikke foretages tidligere end 2 uger efter  

 mødet.
 Opdeling i valggrupper.
 § 4. I forbindelse med den i § 2 nævnte orientering  

 opdeles de menige i medfør af lovens § 3 i mindre valggrupper,  

 idet organisatoriske personelinddelinger så vidt muligt følges.  

 Grupperne sammensættes således, at der bliver den størst  

 mulige kontakt mellem gruppemedlemmerne.
Stk. 2. Frivilligt, menigt personel, der har samme  

 nærmest foresatte chef, udgør mindst 1 valggruppe.
Det samme  

 gælder for korporaler, sergenter og løjtnanter til pligtig  

 tjeneste.
 Stk. 3. Kvinder på værnepligtslignende  

 vilkår indgår i henholdsvis valggrupperne for værnepligtige  

 menige og værnepligtige befalingsmænd/ befalingsmandselever.
 Stk. 4. På tjenestesteder, hvor antallet af menige ikke  

 overstiger 30, etableres normalt kun 1 valggruppe.
 Valgbestyrelse.
 § 5. Blandt hver valggruppes medlemmer udpeges - enten af  

 valggruppen selv, hvis den ønsker det, eller af den nærmest  

 foresatte chef - en valgbestyrelse på 3 personer, der fra  

 valggruppemedlemmerne indhenter forslag til talsmandskandidater.  

 Kandidaternes navne bekendtgøres ved opslag på tjenestestedet  

 snarest muligt og senest 2 arbejdsdage før valget af  

 talsmænd.
 Valg af talsmand og suppleant.
§ 6. Hver valggruppe vælger af sin midte en talsmand og en  

 suppleant for denne.
Når særlige omstændigheder taler  

 herfor, kan den nærmest foresatte chef tillade en valggruppe at  

 vælge flere talsmænd og suppleanter for disse.
Det bør  

 normalt ske i tilfælde, hvor der kun er 1 valggruppe på et  

 tjenestested.
 Afstemningsform.
§ 7. Valg af talsmænd sker ved hemmelig afstemning og  

 afgøres ved simpelt stemmeflertal, jf. lovens § 3, stk. 1. I  

 tilfælde af stemmelighed foretages omvalg.
Såfremt stemmerne  

 fortsat står lige efter omvalget, foretages lodtrækning blandt  

 kandidater med samme stemmetal.
 Valghandlingen og valgbestyrelsens pligter.
 § 8. Valghandlingen finder sted i den daglige  

 tjenestetid, men udstrækkes dog så længe, at alle  

 stemmeberettigede, der på valgdagen gør tjeneste ved enheden,  

 har haft lejlighed til at afgive stemme.
 Stk. 2. Kun stemmeberettigede må overvære  

 valghandlingen, der ledes af vedkommende gruppes valgbestyrelse.  

 Valgbestyrelsen modtager og kontrollerer stemmesedler, optæller de  

 afgivne stemmer og foretager den eventuelt fornødne lodtrækning.  

 Valgbestyrelsen giver herefter meddelelse om valgets udfald til den  

 nærmest foresatte chef, der drager omsorg for, at valgets resultat  

 bekendtgøres ved opslag på tjenestestedet.
 Fravigelse af valgbestemmelserne.
§ 9. I uddannelsesenheder, hvor uddannelsestiden er mindre end 6  

 uger, kan bestemmelsen om valg af talsmænd fraviges.
I sådanne  

 tilfælde skal et af kontaktudvalgets medlemmer tillige varetage hvervet  

 som talsmand ved enheden. (Om kontaktudvalg se kapitel 4). Som dennes  

 hjælper og kontaktperson udpeger chefen for enheden inden 1. uges  

 udgang en repræsentant for hver 30 personer til at fungere som  

 talsmand.
Den, der udpeges, skal være indforstået med at  

 påtage sig denne opgave.
 Forflyttelse og udtagelse til  

 befalingsmandsuddannelse.
 § 10. Forflyttelse af talsmænd og udtagelse  

 af talsmænd som befalingsmandselever kan kun finde sted, når  

 særlige tjenstlige hensyn gør dette nødvendigt, jf.  

 lovens § 7. Foranstaltninger af denne art skal i hvert enkelt  

 tilfælde godkendes af Forsvarskommandoen.
Andre bestemmelser § 11. Udpegning af en talsmand ved chefens  

 foranstaltning kan finde sted i henhold til lovens § 3,  

 stk. 2.
 Stk. 2. Den, der vælges eller udpeges som talsmand, kan  

 nægte at modtage hvervet, ligesom den pågældende til enhver  

 tid senere kan frasige sig dette, jf. lovens § 4.
 Stk. 3. Hvis en valggruppe ingen kandidater opstiller, udpeger  

 den nærmest foresatte chef 3 talsmandskandidater blandt valggruppens  

 medlemmer.
 Kapitel 3.
 Talsmandsudvalg.
 Formål.
§ 12. Formålet med talsmandsudvalget er at  

 udbygge samarbejdet mellem chefen og dennes underordnede gennem  

 regelmæssige møder.
Chefen  

 er ifølge lovens § 9 formand for udvalget, hvorved der er skabt  

 mulighed for, at pågældende kan varetage sit ansvar og  

 udøve sin myndighed efter bl.a. at være informeret om og have  

 vurderet de synspunkter, talsmændene fremfører i udvalget.  

 Chefen vil således kunne træffe sine beslutninger på et  

 bredt grundlag.
Den forståelse mellem personellet og ledelsen, som det er hensigten  

 at skabe gennem talsmandsudvalgene, indebærer, at personellet får  

 indflydelse på dets arbejdsforhold og en større indsigt i  

 tjenestens vilkår.
Derved fremmes interessen for tjenesten, og det  

 skulle give også talsmændene en følelse af medansvar for,  

 hvad der foregår i hverdagen.
 Det bemærkes, at udvalget ikke har besluttende myndighed, jf. lovens  

 § 9, stk. 3. Endvidere kan udvalget ikke behandle forhold  

 vedrørende militær sikkerhed og enkeltpersoners privatliv,  

 jf.  lovens § 9, stk. 5.
 Talsmandsudvalgets sammensætning.
§ 13. Talsmandsudvalg sammensættes af -	chefen, -	talsmænd for menigt personel, -	talsmænd for værnepligtige korporaler og sergenter,  

 herunder kvindelige korporaler og sergenter på  

 værnepligtslignende vilkår, samt -	repræsentanter for øvrige personelgrupper, herunder  

 løjtnanter til pligtig tjeneste og kvindelige løjtnanter  

 på værnepligtslignende vilkår.
 Stk. 2. Der udpeges mindst en talsmand for hver 30-40 menige,  

 korporaler og sergenter.
 Stk. 3. Den enkelte talsmand eller gruppe af talsmænd  

 kan - uden for talsmandsudvalget - forlange særskilt møde med  

 chefen.
 Stk. 4. Repræsentanter for øvrige personelgrupper  

 skal - eventuelt på organisationsmæssig basis - være valgt  

 af den repræsenterede personkreds.
 Stk. 5. Endelig kan særligt sagkyndige indkaldes, jf.  

 lovens § 9, stk. 4.
 Talsmandsudvalgets opgaver.
§ 14. Den generelle karakter af talsmandsudvalgets  

 opgaver fremgår af lovens § 9. Udvalgets opgaver er 1)	at formidle information om og drøfte alle forhold af  

 betydning for enhedens arbejds- og personaleforhold samt 2)	at øve medindflydelse ved fastlæggelsen af  

 retningslinjer for tilrettelæggelsen af enhedens arbejds- og  

 personaleforhold.
Det påhviler nærmest foresatte chef at informere om alle  

 væsentlige forhold af betydning for enhedens arbejds- og  

 personaleforhold.
Tilsvarende påhviler det udvalgets øvrige  

 medlemmer at informere udvalget om synspunkter og forhold hos det personel,  

 de repræsenterer, og som er af betydning for samarbejdet ved  

 enheden.
Med henblik på at inddrage personellet ved enheden i et samarbejde  

 om den militære tjeneste og øge dets forståelse for de  

 hermed forbundne vilkår drager den nærmest foresatte chef omsorg  

 for, at forhandlingerne på talsmandsudvalgets møder  

 tilrettelægges og ledes således, at der bliver lejlighed til en  

 almindelig drøftelse af alle rejste spørgsmål, som enten  

 personellet eller chefen bør orienteres om af hensyn til samarbejdet i  

 enheden.
Det påhviler således den enkelte chef at drøfte  

 spørgsmål af væsentlig interesse for de nævnte  

 personelgrupper med talsmændene, før afgørelse  

 træffes eller indstilling til højere myndighed afgives, ligesom  

 chefen i videst muligt omfang bør drage talsmændene ind i  

 tilrettelæggelsen af den daglige tjeneste ved enheden.
 Chefen bør herunder give en orientering om en forestående  

 øvelse samt efter øvelsen drøfte denne.
Stk. 2. I talsmandsudvalget skal man bl.a. kunne drøfte  

 retningslinjerne med hensyn til 1.	Placering af den daglige arbejds- og undervisningstid samt  

 pauser.
 2.	Fastsættelse af arbejds- og undervisningsmetoder.
 3.	Tilrettelæggelse af arbejdet/undervisningen, herunder arbejds-  

 og undervisningstidens udnyttelse.
 4.	Afvikling af ferie, ferieorlov og fridage.
 5.	Indretning og udnyttelse af undervisningsmidler og -anlæg,  

 arbejds- og undervisningslokaler, maskiner, materialer mv.
 6.	Udarbejdelse af interne ordensforskrifter.
 7.	Arbejdsmiljøspørgsmål.
 8.	Omplacering, omskoling og efteruddannelse.
 9.	Udformning og gennemførelse af introduktionskurser.
 10.	Fritids- og velfærdsforanstaltninger samt  

 gennemførelse af disse.
Den nævnte opremsning er begrundet i hensynet til  

 mulighederne for at koordinere arbejdet i talsmandsudvalgene med arbejdet i  

 samarbejdsudvalgene.
Der er ikke hermed tilsigtet nogen indskrænkning  

 af talsmandsudvalgenes muligheder.
 Stk. 3. Såfremt et spørgsmål, der er rejst  

 i talsmandsudvalget, ikke kan færdigbehandles i dette udvalg, eller  

 afgørelsen formodes at indebære konsekvenser for tjenesten ved  

 andre enheder inden for samme tjenestested, kan spørgsmålet  

 henvises til drøftelse i vedkommende kontaktudvalg.
Stk. 4. Reglerne for behandling af sager er indeholdt i  

 vejledning om samarbejdsregler i forsvaret vedlagt som bilag til dette  

 cirkulære Mødeindkaldelse og forberedelse.
§ 15. Den nærmest foresatte chef indkalder  

 talsmandsudvalget til møde senest 7 arbejdsdage, efter at valg af  

 talsmænd har fundet sted, og derefter således, at der  

 højst forløber 1 måned mellem udvalgets møder Stk. 2. I enheder, hvor der kun er en valggruppe, indkalder  

 chefen talsmændene til drøftelse med regelmæssige  

 mellemrum.
I øvrigt indkalder chefen talsmandsudvalget til  

 møde, når der findes behov herfor, eller et af medlemmerne  

 fremsætter begæring herom.
 Stk. 3. Hvis den nærmest foresatte chef - under hensyn  

 til arten af de sager, som ønskes forhandlet, eller forholdene i  

 øvrigt - finder det urimeligt straks at imødekomme et medlems  

 begæring om udvalgets samling, kan mødet udskydes, indtil der er  

 forløbet 14 arbejdsdage, siden talsmandsudvalget sidst har været  

 samlet.
 Stk. 4. Den nærmest foresatte chef indkalder til  

 møde i talsmandsudvalget med mindst 7 arbejdsdages varsel, hvorefter  

 hver talsmand senest 4 arbejdsdage for mødedagen afholder forberedende  

 møde med sin valggruppe - jf. vejledning om samarbejdsregler i  

 forsvaret - med henblik på drøftelse af de anliggender, som  

 gruppens medlemmer ønsker optaget på dagsordenen for det  

 indvarslede møde i talsmandsudvalget.
 Stk. 5. De nævnte frister kan fraviges, såfremt  

 den nærmest foresatte chef - efter samråd med talsmanden -  

 skønner, at særlige omstændigheder gør dette  

 nødvendigt.
 Dagsorden.
 § 16. Senest 3 arbejdsdage inden afholdelse af møde i  

 talsmandsudvalget afleverer hvert medlem en liste over de anliggender, som  

 ønskes drøftet, til den nærmest foresatte chef, der  

 herefter udarbejder mødets dagsorden.
Stk. 2. Dagsordenen bekendtgøres ved opslag på  

 tjenestestedet senest 2 arbejdsdage før mødet i  

 talsmandsudvalget.
Samtidig udleveres et eksemplar af dagsordenen til  

 udvalgets medlemmer.
 Mødereferat.
§ 17. Efter hvert talsmandsmøde  

 udfærdiges et referat.
Referatet underskrives og godkendes af alle  

 mødedeltagerne i tilslutning til eller umiddelbart efter mødets  

 afholdelse.
 Stk. 2. Efter hvert møde sendes en kopi  

 af referatet til formanden for vedkommende kontaktudvalg, ligesom der  

 på tjenestestedet opsættes en kopi af referatet.
 Kapitel 4.
 Kontaktudvalg.
 Formål.
 § 18. Formålet med kontaktudvalget er at  

 formidle en forbindelse mellem personellet og dets højere chefer.  

 Hermed tilgodeses bl.a. de interesser, der er fælles for flere enheder  

 inden for samme myndighed (regiment, eskadre eller flyvestation), og som  

 ligger uden for den nærmest foresatte chefs myndighed.
 Kontaktudvalgets oprettelse.
 § 19. I overensstemmelse med lovens § 11  

 oprettes kontaktudvalg inden for et regiment, en eskadre eller en  

 flyvestation, jf. dog nedenfor.
1)	Hvor der kun skal etableres 1 talsmandsudvalg inden for  

 nærmest foresatte højere chefs tjenesteområde, oprettes  

 ikke kontaktudvalg.
I disse tilfælde er den nærmest foresatte  

 højere chef formand for talsmandsudvalget.
 2)	For enheder, inden for hvilke der kun er oprettet 1 talsmandsudvalg,  

 og som geografisk er placeret således, at personellet ikke har  

 interesser vedrørende tjenestestedet fælles med andre enheders  

 personel, oprettes ikke kontaktudvalg, medmindre dette i særlige  

 tilfælde skønnes hensigtsmæssigt.
 3)	Når en afdeling i mere end 6 uger vil være fjernet fra  

 det regiment, hvortil den hører, oprettes kontaktudvalg ved  

 afdelingschefens foranstaltning.
 Stk. 2. I de tilfælde, hvor der ikke oprettes  

 kontaktudvalg, varetager samarbejdsudvalget tillige de opgaver, som ellers  

 påhviler et kontaktudvalg, og fremsender kopi af referat som  

 foreskrevet for sidstnævnte udvalg, jf. § 22.
 Kontaktudvalgets sammensætning.
§ 20. Kontaktudvalget består af -	vedkommende chef, der er formand, -	en menig repræsentant for hver af de inden for vedkommende  

 tjenesteområde oprettede talsmandsudvalg, -	en repræsentant for værnepligtige koporaler og sergenter,  

 herunder kvindelige korporaler og sergenter på  

 værnepligtslignende vilkår, samt -	repræsentanter for øvrige personelgrupper, herunder  

 løjtnanter til pligtig tjeneste og kvindelige løjtnanter  

 på værnepligtslignende vilkår.
 Stk. 2. Talsmændene for værnepligtige  

 befalingsmænd i de talsmandsudvalg, der er oprettet inden for  

 vedkommende tjenesteområde, vælger af deres midte en  

 repræsentant til kontaktudvalget.
 Stk. 3. Repræsentanter for øvrige personelgrupper  

 skal - eventuelt på organisationsmæssig basis - være valgt  

 af den repræsenterede personelkreds.
 Stk. 4. Landstalsmændene ved en enhed er - uanset om de  

 vælges efter foranstående regler - altid medlemmer af enhedens  

 kontaktudvalg.
 Stk. 5. Den enkelte talsmand eller gruppe af talsmænd  

 kan - uden for kontaktudvalget - forlange særskilt møde med  

 chefen.
Stk. 6. I tilfælde, hvor mindst 2/3 af enhedens menige  

 er antaget til frivillig tjeneste, er en af disses repræsentanter i  

 talsmandsudvalget tillige medlem af kontaktudvalget.
I andre tilfælde,  

 hvor en betydelig del af en underafdelings eller tilsvarende enheds menige  

 forretter frivillig tjeneste, kan kontaktudvalgets formand bestemme, at en  

 talsmand for denne gruppe skal være medlem af udvalget.
Såfremt  

 der inden for tjenesteområdet er frivillige menige, som ikke efter  

 foranstående regler bliver repræsenteret i kontaktudvalget,  

 vælger disses talsmænd af deres midte en repræsentant til  

 udvalget.
 Stk. 7. Såfremt formanden for kontaktudvalget  

 tillige er chef for en etablissementsforvaltende myndighed, skal denne  

 tilsikre, at alle talsmandsudvalg i de på etablissementet samplacerede  

 enheder/myndigheder er repræsenteret med henblik på behandling af  

 sager vedrørende etablissementets fælles faciliteter.
 Kontaktudvalgets opgaver.
 § 21. De i § 14 og i vejledning om samarbejdsregler i  

 forsvaret fastsatte regler om mødeemner og behandling af sager finder  

 med fornødne lempelser tilsvarende anvendelse for kontaktudvalget.
 Mødeindkaldelse og -referat.
§ 22. Kontaktudvalget indkaldes til møde mindst 2 gange  

 hvert kvartal samt i øvrigt efter ønske fra kontaktudvalgets  

 formand eller mindst 2 andre medlemmer af udvalget.
Referat af  

 møder i kontaktudvalget underskrives og godkendes af alle  

 mødedeltagere.
Stk. 2. Hvis tjenstlige forhold forhindrer  

 kontaktudvalgsmedlemmer i at deltage i et møde, kan de forelægge  

 spørgsmål skriftligt i udvalget.
Efter mødet tilsendes de  

 pågældende kopi af referatet.
 Kapitel 5.
 Arbejdsudvalg.
 Arbejdsudvalg vedrørende fritids- og  

 velfærdsvirksomheden.
§ 23. I tilknytning til hvert af de i lovens § 11,  

 stk. 1 og 2, nævnte kontaktudvalg oprettes faste arbejdsudvalg  

 vedrørende fritidsvirksomheden.
Disse udvalgs hovedopgave er at  

 søge personellet inddraget aktivt i denne virksomhed.
 Stk. 2. Som medlemmer af udvalgene vælges personer, der  

 har særlige forudsætninger for at foreslå og fremme  

 foranstaltninger, der kan være en støtte for den enkeltes  

 personlige udvikling og trivsel samt for tjenestestedets fritidsvirksomhed  

 som helhed.
 Stk. 3. Udvalget vedrørende fritidsvirksomheden  

 sammensættes af:
 1)	Tjenestestedets kontakt- og  

 velfærdsofficer/-befalingsmand (KVO/KVBM), der er  

 udvalgets formand.
 2)	1 menig repræsentant for kontaktudvalget, valgt af og blandt  

 dettes medlemmer.
3)	1 af hvert talsmandsudvalg valgt menig repræsentant, der ikke  

 behøver at være talsmand.
Denne skal være  

 værnepligtig, såfremt det drejer sig om en  

 værnepligtsenhed. (dog jf. § 20, stk. 6.), samt eventuelt 4)	andre medlemmer valgt blandt befalingsmænd, menige eller det  

 til tjenestestedet hørende civile personel efter kontaktudvalgets  

 nærmere bestemmelse, herunder kvindeligt personel på  

 værnepligtslignende vilkår.
 Stk. 4. Arbejdsudvalget kan oprette varige eller midlertidige  

 arbejdsgrupper med henblik på udførelse af enkelte dele af  

 fritidsvirksomheden eller tidsmæssigt afgrænsede enkeltopgaver  

 inden for dette område.
 Stk. 5. Udvalget træder sammen efter behov dog normalt  

 mindst 1 gang i kvartalet.
 Stk. 6. I udvalget kan drøftes ethvert  

 spørgsmål vedrørende personellets udnyttelse af fritiden.  

 Udvalget træffer endvidere beslutning om anvendelsen af de midler, der  

 er stillet til rådighed for dette.
 Infirmeriudvalg.
 § 24. Chefen for et tjenestested med infirmeri  

/lægestue er ansvarlig for, at der oprettes et infirmeriudvalg  

 til behandling af spørgsmål vedrørende  

 lægetjenesten ved tjenestestedet.
 Stk. 2. Formålet med udvalget er gennem etablering af et  

 samarbejde at effektivisere lægetjenesten for derigennem at  

 tilstræbe den bedst mulige lægelige behandling af  

 personellet.
 Stk. 3. Infirmeriudvalget bør sammensættes  

 af:
 1)	Tjenestestedets overlæge.
 2)	Landstalsmand.
 3)	Sygeplejerske.
 4)	Socialrådgiver.
 5)	Idrætsofficer/-befalingsmand.
 6)	Værnepligtige repræsentanter fra hvert  

 talsmandsudvalg.
 Stk. 4. Socialrådgiveren fungerer tillige som  

 »lægelig tillidsmand« efter Forsvarskommandoens nærmere  

 forskrifter.
 Stk. 5. Forretningsorden:
 1)	Formanden vælges af Infirmeriudvalgets medlemmer blandt  

 udvalgets ansatte personel.
 2)	Såfremt ingen af de ansatte medlemmer ønsker at modtage  

 valg som formand, udpeger tjenestestedets chef en formand.
3)	Valgperioden er 1 år, og der afholdes nyvalg af formand i  

 første kvartal.
Såfremt den valgte formand afgår i utide,  

 afholdes der nyvalg.
 4)	Resultatet af ethvert formandsvalg meddeles tjenestestedets chef  

 umiddelbart efter valghandlingen.
5)	Udvalget træder sammen efter behov, dog mindst 1 gang i  

 kvartalet.
Formanden indkalder til møderne efter lokale  

 bestemmelser.
§ 25. Formænd for kontaktudvalg kan  

 endvidere oprette særlige arbejdsudvalg til varetagelse af opgaver  

 inden for det i lovens § 5 nævnte sagsområde  

 vedrørende tjenstlige forhold.
Medlemmer til disse udvalg kan  

 vælges blandt samtlige ansatte og tjenstgørende på  

 tjenestestedet.
 Stk. 2. Formænd for talsmandsudvalg kan efter  

 tilsvarende retningslinjer oprette særlige arbejdsudvalg i tilknytning  

 til talsmandsudvalget.
 § 26. Under henvisning til cirkulære nr.  

 02-710-1 om aftale om samarbejde og samarbejdsudvalg i statens virksomheder  

 og institutioner af 29/5 2002, der er vedlagt som bilag til vejledning om  

 samarbejdsregler i forsvaret, oprettes der under samarbejdsudvalgene på  

 alle niveauer under Forsvarskommandoen underudvalg vedrørende  

 cafeteriavirksomheden, såfremt værnepligtige er omfattet af  

 cafeteriavirksomheden inden for det pågældende  

 myndighedsområde.
 Disse underudvalg oprettes i overensstemmelse med  

 bestemmelserne i den gældende aftale, dog således at  

 repræsentanter for værnepligtigt personel på det lokale  

 niveau repræsenteres med et medlem for hver tjenstgørende  

 enhed.
 Opfølgende møder.
§ 27. Som det fremgår af lovens § 15, afholder  

 formændene for talsmands- og kontaktudvalg efter møde i disse  

 udvalg møde med repræsentanter for det under de  

 pågældende tjenstgørende militære personel, som ikke  

 har været repræsenteret i udvalget, med henblik på  

 drøftelse af det i udvalget passerede.
Udvalgsformanden kan, når  

 dette skønnes hensigtsmæssigt, indkalde særligt sagkyndige  

 eller andre til at deltage i de nævnte møder.
 Kapitel 6.
 Landstalsmænd og grupper.
 Landstalsmænd.
§ 28. Af og blandt de ved enheden/enhederne  

 valgte talsmænd vælges en landstalsmand og en suppleant for  

 henholdsvis værnepligtige menige og værnepligtige  

 befalingsmænd/befalingsmandselever.
Valget foretages på et af de  

 i vejledning om samarbejdsregler for forsvaret nævnte  

 fællesmøder.
Valg af landstalsmænd foregår efter  

 hemmelig afstemning og afgøres ved simpel stemmeflerhed.
Hver talsmand  

 kan afgive 1 stemme.
Nærmere regler om, for hvilke enheder der skal  

 vælges talsmænd, fastsættes af Forsvarskommandoen efter  

 drøftelse med det i kapitel 7 omtalte Værnepligtsråd.
 Stk. 2. Kvinder på værnepligtslignende  

 vilkår kan ikke vælges til landstalsmænd.
 Grupper.
 § 29. Landstalsmændene opdeles i grupper  

 således:
 1)	Menige landstalsmænd i hæren.
 2)	Menige landstalsmænd i søværnet.
 3)	Menige landstalsmænd i flyvevåbnet.
 4)	Landstalsmænd for værnepligtige  

 befalingsmænd/befalingsmandselever.
 Landsmøder og gruppemøder.
 Formål.
 § 30. Formålet med landsmøder og  

 gruppemøder er at drøfte spørgsmål af  

 værnepligtsfaglig karakter for tjenstgørende værnepligtige  

 mellem landstalsmænd indbyrdes og mellem disse og forsvarets  

 øverste myndigheder.
 Landsmøder.
 § 31. På landsmøder  

 gennemføres interne talsmandsdrøftelser, informationsudveksling  

 med forsvarets myndigheder og drøftelse med forsvarsministeren.
 Stk. 2. Der afholdes 2 landsmøder om året af  

 normalt 5 dages varighed.
 Stk. 3. I landsmøderne deltager landstalsmændene  

 samt Værnepligtsrådet (omtalt i kapitel 7).
 Gruppemøder.
§ 32. På gruppemøder  

 gennemføres interne talsmandsdrøftelser - især af  

 værnsspecifik karakter - og efter behov informationsudveksling med  

 forsvarets myndigheder samt forberedelse til landsmøde.
Der afholdes 2  

 gruppemøder om året, hver af 1 til 2 dages varighed, i  

 hver af de i § 24 nævnte grupper.
De resterende 2 til 4 dage, af i  

 alt normalt 6 dage, anvendes til andre gruppemøderelaterede  

 samlinger.
 Stk. 2. Forsvarskommandoen kan i særlige tilfælde,  

 hvor faciliteter mv. giver mulighed herfor, tillade, at 2 eller flere  

 gruppemøder afholdes samme tid og sted.
 Stk. 3. I gruppemøder skal pågældende  

 gruppes landstalsmænd samt gruppens medlem eller medlemmer af  

 Værnepligtsrådet deltage.
Stk. 4. Værnepligtsrådet har udover at  

 være praktisk arrangør af gruppemøderne tillige den  

 forpligtelse i samarbejde med de operative kommandoer at afholde  

 gruppemødernes resterende 2 til 4 dage for de i § 24 nævnte  

 grupper.
Disse resterende dage kan modsat gruppemøderne bruges til  

 værnsfælles og værnsspecifikke samlinger.
 Mødeindkaldelse og dagsorden.
§ 33. Indkaldelse til landsmøder og gruppemøder  

 sker henholdsvis ved Forsvarskommandoens og ved de operative kommandoers  

 foranstaltning efter drøftelse med Værnepligtsrådet senest  

 1 måned før mødet.1) Stk. 2. Mødeindkaldelsen skal indeholde et oplæg  

 til dagsorden.
Landstalsmænd, der ønsker emner behandlet  

 på et landsmøde eller et gruppemøde, indsender meddelelse  

 herom til Værnepligtsrådet senest 14 dage før  

 pågældende møde.
Endelig dagsorden udsendes af  

 Forsvarskommandoen/de operative kommandoer efter drøftelse med  

 Værnepligtsrådet.
 Stk. 3. For landsmøder og gruppemøder udarbejdes  

 af Forsvarskommandoen og de operative kommandoer efter drøftelse med  

 Værnepligtsrådet en dagsorden, der fordeles til forsvarets  

 myndigheder og landstalsmændene.
 Gennemførelse af landsmøder og  

 gruppemøder.
§ 34. Landsmøder og gruppemøder afholdes på  

 et af forsvarets tjenestesteder efter nærmere drøftelse mellem  

 Forsvarskommandoen, de operative kommandoer og  

 Værnepligtsrådet.
Landsmødernes
gennemførelse tilrettelægges af Forsvarskommandoen i samarbejde med Værnepligtsrådet,  der udsender referat af møderne.
Der skal på landsmøderne åbnes  

 mulighed for værnsvise drøftelser af værnsspecifikke  

 forhold.  Gruppemødernes  

 gennemførelse tilrettelægges af de operative kommandoer i  

 samarbejde med Værnepligtsrådet.
 Time- og dagpenge ved landsmøder.
§ 35. Under deltagelse i landsmøder kan der  

 til værnepligtige menige og befalingsmandselever udbetales time-  

 og dagpenge mv. for den tid, der medgår til selve rejsen til og fra  

 vedkommende militære etablissement.
Det er dog en betingelse for  

 udbetaling af timepenge mv., at den værnepligtige er forhindret i at  

 deltage i et eller flere måltider i forsvarets cafeterier.  

 Såfremt møderne gennemføres under internatlignende  

 vilkår gælder særlige ydelser efter Forsvarskommandoens og  

 de operative kommandoers bestemmelse.
 Stk. 2. Værnepligtige befalingsmænd  

 oppebærer ved deltagelse i lands- og gruppemøder ydelser efter  

 reglerne i KFF B.5-32, § 12. stk. 1.
 Stk. 3. Under landsmøder og gruppemøder  

 finder indkvartering sted på militært etablissement.
 Stk. 4. For medlemmer af Værnepligtsrådet  

 godtgøres eventuelle merudgifter til kost og logi af den myndighed,  

 hvor medlemmerne forretter tjeneste.
 Kapitel 7.
Værnepligtsrådet Formål.
 § 36. Det påhviler  

 Værnepligtsrådet at varetage tjenstlige interesser i forhold til  

 Forsvarsministeriet og forsvarets myndigheder over lokalniveau for det  

 værnepligtige personel, der gennemgår den første samlede  

 tjeneste i forsvaret.
 Opgaver.
§ 37. Værnepligtsrådet varetager  

 spørgsmål af værnepligtsfaglig karakter for de  

 værnepligtige.
De medvirker endvidere til fremme af de  

 værnepligtiges trivsel, styrkelse af fællesskabet og  

 forøgelse af forsvarets effektivitet samt opretholdelse af rolige og  

 stabile samarbejdsforhold ved:
 1.	Varetagelse af de værnepligtiges interesser i nedsatte  

 samarbejdsudvalg, nævn, kommissioner, råd mv., hvor de  

 værnepligtiges forhold behandles.
 2.	Information og rådgivning over for talsmændene  

 vedrørende problemer af almen karakter samt rådgivning af  

 talsmænd i konkrete situationer på grundlag af henvendelser fra  

 de pågældende.
 3.	Varetagelse af de værnepligtiges interesser vedrørende  

 økonomiske, sociale og tjenestemæssige spørgsmål  

 over for Forsvarskommandoen, Forsvarsministeriet samt andre ministerier  

 mv.
4.	Formidling af drøftelser på landsplan blandt det  

 værnepligtige personel af spørgsmål af  

 værnepligtsfaglig karakter, herunder tilrettelæggelse og  

 gennemførelse af landsmøder og gruppemøder.
Udvalgene  

 udarbejder forslag til dagsorden samt udsender referat af omhandlede  

 møder.
 5.	Deltagelse i samarbejdsorienteringen ved den lokale  

 talsmandsuddannelse.
 Udførelse.
 § 38. Det er alene det til enhver tid  

 siddende Værnepligtsråd, der på de værnepligtiges  

 vegne kan optage drøftelser og forhandle om værnepligtsforhold i  

 henhold til Værnepligtsrådets opgaver.
 Stk. 2. Forsvarsministeriet og Forsvarskommandoen mfl.  

 drøfter med Værnepligtsrådet forslag til bestemmelser om  

 de værnepligtiges tjenstlige forhold, såfremt der er tale om  

 forslag, som der skal indgås aftale om eller føres forhandlinger  

 om med øvrige personelgruppers faglige organisationer i henhold til de  

 derfor fastsatte bestemmelser.
 Stk. 3. Såfremt Værnepligtsrådet mener, at  

 den ovenfor under stk. 2. fastsatte bestemmelse ikke er overholdt, kan  

 sagen indbringes for Forsvarsministeriet, der kan foranledige  

 drøftelser optaget og eventuelt suspendere fastsatte bestemmelser,  

 indtil en drøftelse har fundet sted.
Stk. 4. Drøftelser kan føres mundtligt eller  

 skriftligt, idet skriftlige henvendelser besvares skriftligt.
Såfremt  

 en af parterne fremsætter anmodning herom, optages der referat af  

 mundtlige drøftelser.
Drøftelser mellem parterne skal normalt  

 indledes senest 3 uger, efter at anmodning herom er modtaget, medmindre der  

 er enighed om andet.
 Stk. 5. Drøftelserne anses for afsluttet, når den  

 ene part meddeler den anden dette.
 Kompetence.
 § 39. Kompetencen til at varetage de  

 tjenstgørende værnepligtiges interesser ud over det enkelte  

 tjenestestedsniveau tilkommer alene Værnepligtsrådet.
 Stk. 2. Værnepligtsrådets medlemmer, der  

 indgår i samarbejdsudvalg mv., har samme kompetence med hensyn til  

 medbestemmelse og medindflydelse som øvrige  

 personalerepræsentanter i pågældende udvalg.
 Værnepligtsrådets  

 sammensætning.
 § 40. I Værnepligtsrådet etableres der 1 udvalg for  

 det værnepligtige menige personel, benævnt  

Menigudvalget, og 1 udvalg for de værnepligtige  

 befalingsmænd/befalingsmandselever, benævnt  

Befalingsmandsudvalget, bestående af henholdsvis 5 og 4  

 medlemmer.
 Valg til Værnepligtsrådet.
§ 41. Medlemmer til Værnepligtsrådet vælges af  

 og blandt landstalsmændene ved simpel stemmeflerhed på  

 landsmøde.
Landstalsmænd og medlemmer af  

 Værnepligtsrådet har stemmeret.
 Stk. 2. Landstalsmændene for menigt personel opdeles i 3  

 valggrupper, jf. § 29.
 Stk. 3. Hver gruppe opstiller medlemmer til  

 Værnepligtsrådet således:
 Fra gruppe 1) vælges 2  

 medlemmer blandt landstalsmænd fra  

 hæren.
 Fra gruppe 2) vælges 1  

 medlem blandt landstalsmænd fra søværnet.
 Fra gruppe 3) vælges 1  

 medlem blandt landstalsmænd fra flyvevåbnet.
Desuden vælges blandt samtlige landstalsmænd  

 på landsmøde, jf. § 31, 1 landstalsmand som  

 værnsfælles medlem af Værnepligtsrådet.
Dette medlem  

 kan frit vælges mellem alle 3 værns landstalsmænd.
 Stk. 4. Forsvarskommandoen kan i samarbejde med Menigudvalget,  

 hvis specifikke forhold taler for det, indstille til Forsvarsministeriet om  

 at se bort fra de i stk. 3 foreskrevne procedurer om dannelser af  

 valggrupper og omdanne en af valggrupperne til en værnsfælles  

 valggruppe.
 Stk. 5. Landstalsmændene for værnepligtige  

 befalingsmænd/befalingsmandselever udgør 1 valggruppe, der  

 vælger 4 medlemmer til Værnepligtsrådet, herunder 1  

 værnsfælles og så vidt muligt et fra hvert værn.
 Stk. 6. Valgte landstalsmænd, der på  

 valgtidspunktet ikke har forrettet mindst 2 måneders tjeneste, kan dog  

 først tiltræde Værnepligtsrådet på  

 2-månedersdagen.
Stk. 7. Valgbar til Befalingsmandsudvalget er  

 landstalsmænd, der gennemgår eller har gennemgået  

 befalingsmandsuddannelsen.
Befalingsmandselever kan dog først  

 indtræde i udvalget efter endt befalingsmandsuddannelse og  

 udnævnelse til sergent /løjtnant.
 Stk. 8. Den, der vælges til medlem af  

 Værnepligtsrådet, skal om fornødent forpligte sig til at  

 forrette frivillig tjeneste.
 Stk. 9. Såfremt der ved lands- eller gruppemøde  

 stilles mistillidsvotum til et medlem af Værnepligtsrådet,  

 afgår denne, og der foretages med øjeblikkelig virkning valg af  

 nyt medlem.
 Genvalg til Værnepligtsrådet.
§ 42. Ved eventuelt genvalg til  

 Værnepligtsrådet skal medlemmerne forpligte sig til frivilligt at  

 få forlænget tjenesten ud over den første samlede  

 værnepligtstjeneste.
Forlængelsen sker efter Forsvarskommandoens  

 nærmere bestemmelser.
Stk. 2. Værnepligtige befalingsmænd kan ud over  

 den maksimale værnepligtstid få forlænget tjenesten i  

 Værnepligtsrådet i indtil 9 måneder.
Forlængelsen er  

 betinget af, at befalingsmanden med Forsvarskommandoen indgår en  

 tidsbestemt kontrakt på vilkår, svarende til dem, den  

 pågældende var omfattet af ved værnepligtstidens  

 afslutning.
 Indkaldelse til Værnepligtsrådet mv.
§ 43. Medlemmerne af Værnepligtsrådet indkaldes til  

 varetagelse af rådsarbejdet i hele valgperioden, tillagt en  

 overdragelsesperiode af ca. 4 ugers varighed, idet de pågældendes  

 tilhørsforhold til det oprindelige tjenestested bevares af hensyn til  

 den værnsvise valgbarhed.
I valgperioden betragtes medlemmerne som  

 tjenstgørende ved Forsvarets Oplysnings- og Velfærdstjeneste,  

 som varetager administrative funktioner vedr. løn, ferie, hjemsendelse  

 mv.
 Stk. 2. Rettergangsmyndighed for tjenstgørende  

 medlemmer af Værnepligtsrådet er, afhængig af  

 værnstilhørsforhold, kommandanten for nærmeste  

 garnison/chefen for nærmeste flådestation/flyvestation, jf.  

 Forsvarsministeriets bekendtgørelse nr. 78 af 14/2 1991 om  

 rettergangsmyndighed i det militære forsvar.
 Bistand til Værnepligtsrådet.
 § 44. Forsvaret stiller lokaler samt  

 sekretariatsbistand mv. til rådighed for Værnepligtsrådet  

 efter Forsvarsministeriets nærmere bestemmelser, jf. § 8 i  

 Kundgørelse for Forsvaret B.2-6.
 Kommunikation undergiven   foresat.
 § 45. Selv om talsmanden har den formidlende opgave i forholdet  

 mellem chefen og personellet, må talsmandsordningen ikke forhindre en  

 direkte kommunikation mellem foresatte og de enkelte undergivne, jf. lovens  

 § 1, stk. 3.
 Undtagelsesbestemmelser.
§ 46. De enkelte enheders organisatoriske forhold  

 - især inden for søværnet og flyvevåbnet - kan  

 indebære, at lovens regler ikke uden videre kan anvendes.
Såfremt  

 der stilles forslag til ændringer, må det tilsikres, at de  

 værnepligtige ikke stilles dårligere end beskrevet i disse  

 regler.
I sådanne tilfælde kan forsvarsministeren ifølge  

 lovens § 17 fravige reglerne i lovens §§ 3-15. Endvidere kan loven  

 fraviges i krigstid og under andre forhold, jf. lovens § 18.
 § 47. Dette cirkulære træder i kraft  

 den 1. juli 2002 og erstatter Kundgørelse for Forsvaret B. 4-38 af  

 28/8 1992.
Forsvarsministeriet, den 16. juli  

 2002 P.M.V.E.B.Francis Zachariae Bilag 1 LOV NR. 244 AF 7. JUNI 1967 OM SAMARBEJDSREGLER I  

 FORSVARET Kapitel I.
 Almindelige bestemmelser.
 § 1. Med henblik på at fremme den enkeltes trivsel,  

 styrke fællesskabet og øge forsvarets effektivitet gennem et  

 aktivt medarbejderskab påhviler det enhver chef inden for det  

 militære forsvar at drage omsorg for, at der etableres en  

 samarbejdsordning, som under hensyn til de særlige forhold inden for  

 hvert enkelt tjenesteområde findes bedst egnet til at inddrage de  

 forskellige personelgrupper i et indbyrdes samarbejde.
 Stk. 2. Inden for militære enheder og skoler skal  

 reglerne i §§ 2-14 altid indgå i den samarbejdsordning, som  

 vælges for det enkelte tjenesteområdes vedkommende.
 Stk. 3. De i nærværende lov fastsatte regler  

 berører ikke den enkeltes ret til at henvende sig til sine foresatte i  

 overensstemmelse med gældende regler.
 § 2. Den nærmest foresatte chef drager omsorg for, at  

 det ham underlagte personel til stadighed er orienteret om de i  

 nærværende lov fastsatte samarbejdsregler.
 Kapitel II.
 Talsmænd.
 § 3. Menigt personel samt korporaler og sergenter til pligtig  

 tjeneste opdeles med henblik på valg af talsmænd i valggrupper.  

 Valget sker ved skriftlig, hemmelig afstemning og afgøres ved simpelt  

 stemmeflertal.
 Stk. 2. Såfremt ingen af en valggruppes medlemmer  

 afgiver stemme, udpeger den nærmest foresatte chef en talsmand, der  

 fungerer i 2 måneder, hvorefter nyt talsmandsvalg afholdes for den  

 pågældende gruppes vedkommende.
 Stk. 3. Forsvarsministeren fastsætter nærmere  

 regler om personellets opdeling i valggrupper og om afholdelse af  

 talsmandsvalg.
 § 4. Den, der vælges eller udpeges som talsmand, kan  

 nægte at modtage hvervet' ligesom han til enhver tid senere kan frasige  

 sig dette.
 Stk. 2. En valgt talsmand fratræder, dersom mindst  

 halvdelen af valggruppens medlemmer skriftligt over for den nærmest  

 foresatte chef tilkendegiver, at man ikke længere ønsker sig  

 repræsenteret af den pågældende.
Stk. 3. Nyt valg af talsmand afholdes snarest muligt,  

 når 1)	en talsmand har nægtet at modtage hvervet eller har frasagt  

 sig dette, 2)	en talsmand er fratrådt efter stk. 2, 3)	en talsmand ikke længere gør tjeneste sammen med den  

 valggruppe, som har valgt ham, 4)	halvdelem af en valggruppes medlemmer er udskiftet med andre.
§ 5. En talsmand skal virke som forbindelsesled mellem  

 valggruppen og de foresatte.
Han skal herunder på valggruppens vegne  

 varetage medlemmernes interesser med hensyn til arbejdet inden for den  

 nærmest foresatte chefs tjenesteområde, andre tjenstlige forhold  

 og vilkår, sociale forhold, velfærd og fritidsforanstaltninger.
 § 6. Afslag i en sag, der er rejst af en talsmand, skal  

 begrundes, medmindre hensynet til den militære sikkerhed eller  

 enkeltpersoners privatliv er til hinder derfor.
 § 7. En talsmand bør ikke udtages til  

 befalingsmandsuddannelse, medmindre særlige tjenstlige hensyn  

 gør dette nødvendigt.
 § 8. Forsvarsministeren fastsætter nærmere regler  

 om talsmændenes virksomhed og om behandlingen af sager, der rejses af  

 en talsmand.
 Stk. 2. Forsvarsministeren fastsætter endvidere  

 regler om uddannelse af talsmænd og om de lempelser vedrørende  

 den daglige tjeneste, som skal indrømmes talsmænd af hensyn til  

 udførelsen af deres hverv.
 Kapitel III.
 Talsmandsudvalg.
§ 9. Inden for den nærmest foresatte chefs  

 tjenesteområde medsættes et talsmandsudvalg, der består af  

 de valgte talsmænd for menigt personel med chefen som formand.
Andre  

 personelgrupper kan være repræsenteret i udvalget efter  

 forsvarsministerens nærmere bestemmelse.
 Stk. 2. På talsmandsudvalgets møder kan  

 drøftes alle spørgsmål, der vedrører de i § 5  

 nævnte forhold.
 Stk. 3. Talsmandsudvalgene har ikke besluttende  

 myndighed.
 Stk. 4. Den nærmest foresatte chef kan indkalde  

 særligt sagkyndige eller andre til at deltage i talsmandsudvalgets  

 møder, når dette skønnes hensigtsmæssigt under  

 hensyn til arten af de på dagsordenen optagne sager.
 Stk. 5. Forhold, som bør holdes hemmelige for  

 talsmændene af hensyn til den militære sikkerhed eller  

 enkeltpersoners privatliv, kan ikke behandles i talsmandsudvalg.
 Stk. 6. Forudgående behandling i talsmandsudvalg  

 forhindrer ikke, at en talsmand kan fremme en sag i overensstemmelse med de i  

 nærværende lovs kapitel II anførte regler.
 § 10. Forsvarsministeren fastsætter nærmere regler  

 for talsmandsudvalgenes virksomhed.
 Kapitel IV.
 Kontaktudvalg.
 § 11. I hæren drager hver regimentschef omsorg for, at  

 der på hans tjenestested oprettes et kontaktudvalg.
 Stk. 2. I søværnet og flyvevåbnet  

 drager de meniges nærmest foresatte højere chef omsorg for, at  

 der oprettes kontaktudvalg.
 Stk. 3. I øvrigt kan kontaktudvalg oprettes inden  

 for andre tjenesteområder, som omfatter flere talsmandsudvalg.
§ 12. Et kontaktudvalg består af vedkommende chef, der  

 er formand, og menige repræsentanter for de inden for hans  

 tjenesteområde oprettede talsmandsudvalg.
Andre personelgrupper kan  

 være repræsenteret i udvalget efter forsvarsministerens  

 nærmere bestemmelse.
 § 13. De i nærværende lovs § 9 fastsatte regler  

 finder tilsvarende anvendelse.
 § 14. Forsvarsministeren fastsætter nærmere regler  

 for kontaktudvalgenes virksomhed.
 Kapitel V.
 Forskellige bestemmelser.
§ 15. Efter møde i talsmands- eller kontaktudvalg  

 afholder formanden møde med repræsentanter for det under ham  

 tjenstgørende militære personel, som ikke har været  

 repræsenteret i udvalget, med henblik på drøftelse af det  

 i udvalget passerede.
Udvalgsformanden kan, når dette skønnes  

 hensigtsmæssigt, indkalde særligt sagkyndige eller andre til at  

 deltage i de nævnte møder.
§ 16. Forsvarsministeren kan bestemme, at der i tilknytning  

 til talsmands- og kontaktudvalgene nedsættes særlige udvalg til  

 varetagelse af specielle opgaver.
Forsvarsministeren fastsætter  

 nærmere regler om sådanne udvalgs virksomhed.
 Stk. 2. Forsvarsministeren kan endvidere fastsætte  

 nærmere regler om rådgivnings- og konsulentvirksomhed  

 vedrørende de samarbejdsordninger, der omhandles i denne lov.
 § 17. Hvis hensynet til enkelte militære enheders og  

 skolers særlige forhold gør det påkrævet, kan  

 forsvarsministeren fravige reglerne i §§ 3-15.
 § 18. I krigstid eller under ekstraordinære forhold kan  

 bestemmelserne i denne lov fraviges i det omfang, omstændighederne i  

 det enkelte tilfælde gør dette påkrævet.
 § 19. Loven træder i kraft den 1. januar 1968.
 Stk. 2. Samtidig ophæves kapitel I i lov nr. 200 af  

 11. juni 1954 om talsmænd og klageadgang for menige af det  

 militære personel.
Bilag 2 Vejledning om samarbejdsregler i forsvaret.
1. Talsmandens opgaver og rettigheder a.
Arbejdsområde.
 Det arbejdsområde, som talsmanden kan  

 beskæftige sig med, er i lovens § 5 beskrevet således, at  

 det omfatter praktisk taget ethvert spørgsmål, der står i  

 rimelig forbindelse med personellets tjeneste.
Talsmanden skal virke ved enheden og her have  

 medindflydelse på gennemførelsen af den daglige tjeneste inden  

 for rammerne af enhedens virke.
Det giver den pågældende  

 indflydelse på især placering af den daglige  

 arbejds-/undervisningstid og pauser, principper for undervisningens  

 gennemførelse, vagttjenestens tilrettelæggelse,  

 planlægning af ferie/ferieorlov og fridage inden for de givne rammer og  

 fastsættelse af interne ordensforskrifter m.m.
Hertil kommer, at  

 talsmanden har en opsøgende opgave i forbindelse med  

 erhvervsvejledningen mv. for værnepligtige.
 Talsmanden har endvidere en opgave i tilknytning til  

 samarbejdet på tjenestestedsniveau, altså ud over enhedsniveau,  

 hvor den pågældende naturligt kan beskæftige sig med  

 lignende emner i relation til tjenestestedet.
 Blandt de emner, talsmanden i øvrigt kan  

 beskæftige sig med, kan nævnes lønforhold,  

 arbejdsmiljø, sociale forhold (økonomiske, juridiske,  

 familiemæssige vilkår), der kan berøres under tjenesten,  

 tilpasningen til det militære miljø samt  

 fritidsforanstaltninger.
 Talsmanden kan herudover - efter anmodning fra  

 nærmest foresatte chef - medvirke ved den under cirkulærets  

 § 2 omtalte orientering.
b.
Opgaver Talsmanden er et forbindelsesled mellem valggruppen og de  

 foresatte.
Talsmanden forestår gennemførelsen af  

 valggruppemøderne og deltager i de formelle samarbejdsorganer.
 Talsmanden har pligt til såvel over for sin  

 valggruppe som over for nærmest foresatte chef at forklare henholdsvis  

 ledelsens og gruppens synspunkter samt efter bedste evne at bidrage til at  

 opretholde gode og stabile arbejdsforhold ved enheden.
c.
Frihed til talsmanden Der skal gives talsmanden frihed til i den daglige  

 tjeneste at udføre de opgaver, som hvervet medfører, jf. lovens  

 § 8, stk. 2, herunder også  

 regionalt samarbejde mellem landstalsmænd inden for rammerne af de  

 dage, der er afsat til gruppemøderelaterede samlinger jf.  

 cirkulærets § 32.
Hvis en talsmand som følge af denne frihed ikke  

 fuldt ud opfylder de militære uddannelseskrav, bør dette forhold  

 ikke medføre, at talsmanden flyttes fra sin valggruppe eller  

 fratræder som talsmand for denne.
Derimod kan talsmanden  

 overføres til mindre uddannelseskrævende tjeneste inden for  

 samme underafdeling under forudsætning af, at dette ikke bryder den  

 pågældende valggruppe.
 Værnepligtige befalingsmandselevers talsmænd  

 skal også gives fornøden frihed, og der må ikke på  

 grund af talsmandsarbejde gives de pågældende dårligere  

 bedømmelse med den begrundelse, at de ikke har kunnet følge  

 undervisningen på normal vis.
d.
Valggruppemøder En talsmand er berettiget til i en halv time af  

 tjenestetiden normalt hver uge efter vedkommende chefs nærmere  

 bestemmelse at afholde møde med sin valggruppe, medmindre  

 særlige tjenstlige hensyn i det enkelte tilfælde er til hinder  

 herfor.
Såfremt der opstår behov for at afholde et møde af  

 længere varighed, og tjenestetilrettelæggelsen ikke er til hinder  

 herfor, kan vedkommende chef give tilladelse hertil, dog højst til  

 møde af 1 times varighed.
I særlige tilfælde, fx  

 umiddelbart forud for et landsmøde, kan et valggruppemøde  

 afholdes som et fælles møde for en underafdelings valggruppe.
I  

 et sådant møde kan vedkommende landstalsmand deltage.
Der skal  

 på tjenestestedet anvises et passende sted til afholdelse af  

 sådanne møder.
Når flere underafdelinger har ophold på samme  

 kaserne, eller når flere skibe er samlet i samme havn, samt i lignende  

 tilfælde, skal talsmændene fra sådanne enheder kunne  

 afholde samlede møder efter behov for at drøfte anliggender af  

 fælles interesse og sammen rette henvendelse til vedkommende  

 militære myndigheder.
Der skal på tjenestestedet anvises et  

 passende sted til afholdelse af sådanne møder.
Normalt afholdes  

 disse møder i tjenestetiden.
Værnepligtsrådet kan efter  

 tilladelse fra tjenestestedschefen inviteres til at deltage.
 På tjenestesteder, hvor der er oprettet  

 kontaktudvalg, skal der være mulighed for, at samtlige talsmænd  

 ved et tjenestested afholder møde i forbindelse med kontaktudvalgs- og  

 landsmøder og i øvrigt efter behov.
e.
Materiale til talsmanden.
 Udover den ret, som alt personel har til at gøre  

 sig bekendt med bestemmelser, hvis overtrædelse kan medføre  

 strafansvar, skal talsmænd have adgang til at gøre sig bekendt  

 med alle inden for tjenesteområdet gældende reglementer og  

 forskrifter i det omfang, disse ikke skal hemmeligholdes af hensyn til den  

 militære sikkerhed.
Den nærmest foresatte chef foranlediger, at der til  

 alle nyvalgte talsmænd udleveres en talsmandsmappe, hvis nærmere  

 indhold fastsættes af Forsvarskommandoen efter aftale med  

 Værnepligtsrådet.
Mappen skal blandt andet indeholde:
-	Lov om samarbejdsregler i forsvaret med administrative  

 bestemmelser, -	militær straffelov, -	militær retsplejelov, -	Finansministeriets cirkulære af 27. september 1999 om aftale om  

 samarbejde og samarbejdsudvalg i statens virksomheder og institutioner, -	hefterne i serien »Grundbog for  

 menige« omhandlende samarbejde i forsvaret og  

 samarbejdsordninger i forsvaret samt arbejdsmiljø.
 Det er Værnepligtsrådets ansvar, at de  

 udleverede talsmandsmapper løbende ajourføres.
 Talsmandsmappen kan i øvrigt suppleres med andet  

 relevant, eventuelt mere lokalt præget, materiale.
Talsmandsmappen redigeres af Værnepligtsrådet  

 og udgives af Forsvarets Oplysnings- og Velfærdstjeneste.  

 Talsmændene gøres bekendt med ændringer til  

 ovennævnte love og bestemmelser.
Mappen udleveres til gennemsyn til  

 andet personel, som fremsætter anmodning herom.
f.
Bistand, lokale mv.
Vedkommende enheds chef foranlediger, at der ydes  

 talsmændene hjælp ved udarbejdelse af skrivelser, orientering om  

 tjenestevej i konkrete sager etc., samt sørger for, at  

 talsmændene til stadighed kan hente hjælp og vejledning  

 vedrørende samarbejdsreglernes gennemførelse Der skal gives talsmændene adgang til på  

 tjenestestedet at benytte kontormæssige hjælpemidler, herunder  

 adgang til telefon, ligesom et egnet lokale, pc  

 og forsvarets intranet stilles til rådighed, når de praktiske  

 muligheder herfor er til stede.
g.
Talsmandens afløser Talsmandens efterfølger skal i  

 afløsningsperioden have mulighed for at deltage i møder sammen  

 med talsmanden, hvis sidstnævnte stadig er tjenstgørende i  

 forsvaret.
Der kan eventuelt efter Forsvarskommandoens nærmere  

 bestemmelse indkommanderes hjemsendte talsmænd.
 2. Regler for behandling af sager rejst af en talsmand.
a.
Forelæggelse for nærmest foresatte.
Spørgsmål, som en talsmand i henhold til  

 lovens § 5 ønsker drøftet uden for talsmands- eller  

 kontaktudvalget, fremføres for den nærmest foresatte chef eller  

 en under denne tjenstgørende befalingsmand.
Såfremt henvendelsen  

 kræver, at den nærmest foresatte chef eller højere  

 myndighed træffer egentlig afgørelse, gælder  

 forvaltningslovens regler.
I afgørelsessager og erstatningssager  

 omfattet af forvaltningsloven henvises til lovens enkelte afsnit:
 -	Anvendelsesområde.
 -	Inhabilitet.
 -	Vejledning og repræsentation.
 -	Partens aktindsigt.
 -	Partshøring.
 -	Begrundelse.
 -	Klagevejledning.
 -	Tavshedspligt.
Sager, der rejses af en talsmand, skal først  

 forelægges for den nærmest foresatte chef.
Sagen behandles  

 herefter i overensstemmelse med de nedenfor anførte regler.
 Når den nærmest foresatte chef har taget  

 stilling til sagen, kan talsmanden skriftligt eller ved personlig henvendelse  

 forelægge den for nærmest foresatte højere chef.
b.
Forelæggelse for højere myndighed.
Den nærmest foresatte højere chefs  

 afgørelse kan af talsmanden skriftligt ad tjenestevejen indbringes for  

 højere myndighed.
Medmindre henvendelsens formål ville  

 forspildes derved, skal sagen dog forinden have været drøftet i  

 vedkommende talsmands- eller kontaktudvalg.
Hvis den nærmest foresatte chef finder, at en  

 forelagt sag falder uden for pågældendes kompetenceområde,  

 eller at sagens afgørelse kan have konsekvenser for andre tilsvarende  

 tjenesteområder under pågældendes nærmeste chef, skal  

 talsmanden henvises til at forelægge sagen for denne.
Samtidig med, at  

 en talsmand forelægger en sag for højere myndighed,  

 påhviler det talsmanden at give meddelelse herom til den chef, som  

 senest har taget stilling til sagen.
c.
Forelæggelse for højere myndighed ved  

 chefen.
 Hvis den nærmest foresatte chef selv  

 fore1ægger en sag, der er rejst af en talsmand, for sin foresatte, skal  

 der gives talsmanden lejlighed til at fremføre sine synspunkter  

 også over for vedkommende højere chef, inden der træffes  

 afgørelse i sagen.
d.
Forelæggelse for talsmands- eller kontaktudvalg.
Før afgørelse træffes i en sag, der er  

 rejst af en talsmand, kan vedkommende chef indkalde det talsmands- eller  

 kontaktudvalg, som chefen er formand for, til drøftelse af sagen.
I  

 så fald skal udvalget indkaldes så tidligt, at den nedenfor under  

 pkt. g. omhandlede 7 dages frist ikke af den grund overskrides.
e.
Forelæggelse for landsmøde.
Lokale spørgsmål, som af en talsmand  

 skønnes at have almen interesse for de værnepligtige, kan  

 forelægges direkte på et landsmøde uden først at  

 være fremført ad tjenestevejen.
Talsmandens nærmest  

 foresatte chef skal forud for forelæggelsen på landsmødet  

 orienteres herom.
f.
Talsmanden underrettes om afgørelse.
 Medmindre forholdene i det enkelte tilfælde taler  

 imod det, skal den afgørelse, der træffes vedrørende et  

 spørgsmål, som en talsmand har rejst, meddeles talsmanden, inden  

 valggruppens medlemmer får underretning herom.
g.
Tidsfrist For behandling af de af talsmændene rejste sager  

 gælder for hver enkelt militær chefs eller myndigheds vedkommende  

 en frist på 7 arbejdsdage, inden for hvilken afgørelsen skal  

 være truffet eller sagen bragt videre ad tjenestevejen.
Såfremt  

 særlige forhold i det enkelte tilfælde medfører, at den  

 nævnte frist ikke kan overholdes, skal begrundet meddelelse herom gives  

 talsmanden inden 7 arbejdsdage, efter at vedkommende myndighed har modtaget  

 hans henvendelse.
I øvrigt skal de her omhandlede sager behandles uden  

 unødigt ophold.
 Ved behandling af sager, der rejses af  

 Værnepligtsrådet, fastsættes de tilsvarende frister normalt  

 til 3 uger.
h.
Afslag begrundes.
 Afslag i en sag, der er rejst af en talsmand, skal  

 ifølge lovens § 6 begrundes, medmindre hensynet til den  

 militære sikkerhed eller enkeltpersoners privatliv er til hinder  

 derfor.
i.
Klagevejledning.
 Skriftlige afgørelser, der går en talsmand  

 imod, og som kan påklages til den nærmeste foresatte chef eller  

 anden forvaltningsmyndighed, skal være ledsaget af en klagevejledning  

 med angivelse af klageinstans og oplysning om fremgangsmåden ved  

 indgivelse af klage, herunder om eventuel tidsfrist.
 3. Uddannelse af talsmænd.
a.
Formål.
 Formålet med uddannelsen er at give  

 talsmændene de fornødne forudsætninger for at kunne  

 indgå aktivt i det samarbejde, som loven tilsigter.
 Uddannelsen omfatter indledende lokal talsmandsuddannelse  

 (LOKATA I) og videregående lokal talsmandsuddannelse (LOKATA II).
b.
Indledende lokal talsmandsuddannelse.
 (LOKATA I).
LOKATA I afholdes på talsmandens eget  

 tjenestested.
Umiddelbart efter  

 afholdelse af talsmandsvalg gives der de nyvalgte talsmænd og
talsmandssuppleanter en indledende lokal talsmandsuddannelse  

 (LOKATA I) af normalt 2 dages varighed.
LOKATA I har til formål at  

 etablere en uddannelse, hvor medlemmerne af talsmandsudvalget bliver  

 fortrolige med hinanden, deres opgaver og muligheder, således at de  

 bibringes de fornødne forudsætninger for at kunne deltage i  

 talsmandsudvalgsarbejde.
Uddannelsen bør gennemføres senest 1 - 2  

 uger efter talsmandsvalg og afholdes forud for eller i tilknytning til  

 afholdelsen af det første møde i talsmandsudvalget.
Uddannelsen  

 skal finde sted på det niveau, hvor der er et talsmandsudvalg.
Den skal  

 forestås af enhedens chef og tilpasses de lokale forhold.
 Enhedens chef har ansvaret for gennemførelsen af  

 talsmandsuddannelsen og udpeger en kursusleder, der forestår  

 gennemførelsen, idet chefen for den/de værnepligtsuddannende  

 enhed/er medinddrages i planlægningen og undervisningen.
 Uddannelsen bør blandt andet indeholde en  

 orientering, der omfatter:
 1)	Mandskabets uddannelse og chefens egen bemyndigelse med hensyn til  

 uddannelsens tilrettelæggelse, valg af uddannelsesmetoder mv.
 2)	Mandskabets friheder, beredskabsbestemmelser, løn- og  

 ydelsesforhold, mundering, ansvar for tabte udrustningsgenstande,  

 disciplinarmidler, straffe- og klageregler, bestemmelsernes motivering og  

 vedkommende chefs rolle med hensyn til deres administration.
 3)	De af enheden udgivne instrukser og bestemmelser af blivende  

 karakter samt disse reglers nærmere fortolkning og motivering (på  

 punkter, hvor dette ikke er umiddelbart indlysende for nyt mandskab).
 4)	Tjenestestedet og dets omgivelser.
 5)	De opgaver, der er henlagt til enhederne inden for  

 kontaktudvalgsformandens tjenesteområde.
 6)	Fritidsforanstaltninger.
 7)	Almindelig drøftelse om det forestående samarbejde.
 8)	Talsmandsvirket.
c.
Videregående lokal talsmandsuddannelse (LOKATA II).
Som opfølgning  

 på LOKATA I placeres videregående lokal talsmandsuddannelse  

 (LOKATA II) 6 - 8 uger efter indkaldelsen.
Såfremt hensynet til  

 særlige forhold gør det påkrævet, kan denne regel  

 fraviges.
Undervisningen tilpasses lokale forhold, og der lægges  

 vægt på indøvelse af talsmandsfærdigheder.  

 Varigheden af kurset er 5 dage, der kan gennemføres som  

 internatkursus.
For befalingsmandsskolerne er varigheden af kurset 2-3  

 dage.
Det skal dog tilstræbes, at LOKATA II samt de fag i  

 sergentuddannelsen, der er sammenfaldende med LOKATA II, afholdes i  

 begyndelsen af uddannelsen på den enkelte befalingsmandsskole, minimum  

 2 gange om året.
Når særlige forhold taler derfor, kan  

 befalingsmandsskolerne gennemføre uddannelsen centralt.
I  

 søværnet afholdes LOKATA II således centralt ved  

 Søværnets Grundskole.
Uddannelsen gives nyvalgte talsmænd og  

 talsmandssuppleanter, der forinden har gennemgået LOKATA I.
Uddannelsen  

 står åben for tidligere valgte talsmænd og for  

 øvrige personelkategorier i det omfang, dette er foreneligt med  

 hensynet til den militære tjeneste.
 Uddannelsen bør baseres på de  

 pædagogiske retningslinjer for forsvaret og bør udbygge de  

 på LOKATA I gennemgåede emner.
Tjenestestedschefen har overordnet ansvar for, at  

 uddannelsen gennemføres.
Den praktiske gennemførelse  

 forestås af en af tjenestestedschefen udpeget kursusleder.
Det  

 tilstræbes at inddrage interne og eksterne foredragsholdere i  

 tilknytning til uddannelsen vedrørende nedenstående emner:
 1) Forsvaret som samfundsinstitution.
 Uddannelsen omfatter orientering om forsvarets  

 formål og samfundsmæssige placering samt værnepligtens  

 betydning og totalforsvaret.
 2) Forsvarets opbygning.
 Uddannelsen omfatter orientering om forsvarets  

 organisation samt vedkommende værns organisation og kommandosystem.
 3) Uddannelsesmål og -metoder.
Som motivering for de uddannelsesmæssige krav og de  

 forskellige uddannelsesmetoders anvendelse gives et billede af de  

 kampvilkår, som forsvaret kan blive stillet overfor.
Endvidere  

 gennemgås »Forsvarets pædagogiske principper«, »Forsvarets  

 ledelsesprincipper« og værnepligtstjenestens forløb,  

 principperne og begrundelsen for udtagelse til befalingsmandsuddannelse samt  

 mulighederne for frivillig tjeneste i forsvaret.
 4) Pligter og rettigheder.
Uddannelsen omfatter orientering om  

 befalingsmændenes pligter og beføjelser i forhold til  

 efterstående samt det menige personels pligter under den daglige  

 tjeneste.
Endvidere orienteres om forplejningsbestemmelser og andre vigtige  

 administrative regler af betydning for de meniges forhold og  

 talsmændenes virksomhed, herunder bestemmelser der er specielle for  

 tjenestestedet.
 5) Udnyttelse af fritiden.
 Uddannelsen omfatter orientering om fritidsvirksomhedens  

 omfang og muligheder.
 6) Arbejdsmiljø og sikkerhed.
Uddannelsen skal give talsmanden indblik i de vigtigste  

 bestemmelser vedrørende arbejdsmiljø og sikkerhed.
Desuden skal  

 talsmanden være i stand til at søge viden og information omkring  

 emnet.
 7) Rådgivning og støtte.
Uddannelsen omfatter orientering om Forsvarets  

 Rådgivning om Omstilling (FRO) organisation, opgaver og virksomhed,  

 herunder orientering om støttemuligheder i relation til job og  

 uddannelse efter endt værnepligt, samt
orientering om socialrådgiverens virksomhed og muligheder for at  

 bistå de værnepligtige på mere socialt betonede  

 områder.
Desuden orienteres om lægetjenesten og  

 bedømmelseskommissionernes virksomhed.
 8) Retsforhold.
Uddannelsen omfatter orientering om militær  

 straffelovs og militær retsplejelovs forhold til den tilsvarende  

 borgerlige lovgivning samt om udvalgte dele af militær straffelov,  

 omfattende både meniges og befalingsmænds forhold.
Endvidere  

 orienteres om reglerne for anvendelse af disciplinarmidler og arbitrære  

 straffe samt gældende klageregler, herunder indbringelse af  

 afgørelser for Folketingets ombudsmand.
 Endelig orienteres om reglerne for personellets  

 erstatningsansvar over for statskassen, blandt andet i forbindelse med  

 bortkomne udrustningsgenstande, herunder gennemgang af procedurer for  

 udfyldelse af afgørelsesblanketter, erstatningsblanketter og  

 forsyningsblanketter mv.
 Med henblik på opnåelse af en bedre  

 forståelse af reglerne i militær straffelov og militær  

 retsplejelov kan den pågældende chef anmode vedkommende  

 auditør om at stille et medlem af auditørkorpset til  

 rådighed for den omhandlede orientering.
 9) Samarbejde.
Uddannelsen omfatter en dybtgående orientering i  

 forsvarets samarbejdsordninger og de lokale udbygninger.
Som supplement  

 hertil bør SU-træning indgå.
SU-træningen skal give  

 talsmanden en bedre forståelse af samarbejde i forsvaret og  

 færdigheder i forbindelse med mødeaktivitet i tjenestestedets  

 respektive udvalg.
d.
Uddannelse af befalingsmænd.
Samarbejdsreglernes indhold og anvendelse skal indgå  

 i undervisningen på befalingsmandsskolerne og i efteruddannelseskurser  

 for befalingsmænd.
For de befalingsmænd mfl., der skal virke som  

 ledere ved de lokale kurser, jf. pkt.c., afholdes særlige  

 kurser.
 I forbindelse med sergentuddannelsen skal meddeles en  

 uddannelse, som mindst svarer til LOKATA II uddannelsen.
 4. Rådgivnings- og konsulentvirksomhed.
 I medfør af lovens § 16, stk. 2, kan
Fakultet for Militærpsykologi, Ledelse og Pædagogik under  

 Forsvarsakademiet yde bistand i forbindelse med gennemførelse  

 af forskningsmæssig registrering af samarbejdsreglernes virkning,  

 ligesom tjenesten kan bistå myndighederne ved tilrettelæggelse og  

 gennemførelse af de foran under pkt. 3. b-d. omhandlede  

 uddannelser.
 Desuden kan Fakultet for Militærpsykologi,  

 Ledelse og Pædagogik yde konsulentbistand til chefer,  

 talsmænd og andre inden for det militære forsvar ved  

 løsningen af særlige spørgsmål, som måtte  

 opstå i forbindelse med de i loven beskrevne samarbejdsordninger.
 5. Specielle bemærkninger.
I forbindelse med fremstilling og udgivelse af de  

 værnepligtiges egne publikationer bemærkes, at omkostningerne i  

 forbindelse med udgivelsen, det vil sige papir og porto mv., er forsvaret  

 uvedkommende.
De udgifter, der er forbundet med indsamling af penge til  

 dækning af nævnte omkostninger, er ligeledes forsvaret  

 uvedkommende.
 Udvalgene vil som hidtil ikke kunne beskæftige sig  

 med andre landes forhold, ligesom det fortsat ikke vil være tilladt at  

 varetage partipolitiske interesser.
For så vidt angår deltagelse i internationalt  

 værnepligtssamarbejde gælder fortsat principperne i  

 Forsvarsministeriets skrivelse af 7. februar 1980 til forretningsudvalgene  

 (nu Værnepligtsrådet) mfl., jf. afsnit 7. Deltagelse som officiel  

 dansk repræsentant i møder mv. uden for Danmark skal  

 således ske efter reglerne i Kundgørelse for Forsvaret B.0-2  

 samt Forsvarskommandodirektiv P.358-3. Disse regler indebærer, at  

 officielle henvendelser til og fra udenlandske myndigheder skal fremsendes  

 gennem Forsvarsministeriet, der herefter træffer bestemmelse om,  

 hvorvidt og på hvilken måde den pågældende sag skal  

 nyde fremme.
Deltagelse i møder vedrørende  

 værnepligtsforhold på nordisk plan er blandt andet omfattet  

 heraf.
 Deltagelse i internationale  

 værnepligtssamarbejdsmøder og -konferencer, der er lovlige i  

 henhold til vedkommende lands love, og hvor Værnepligtsrådets  

 medlemmer ikke deltager som officielle danske  

 repræsentanter, kan ske, når de pågældende har  

 opnået fornøden tjenestefrihed, og forudsat, at deltagelse mv.  

 ikke medfører udgifter for forsvaret.
 Med hensyn til adgang til forsvarets tjenestesteder har  

 Værnepligtsrådets medlemmer samme rettigheder som  

 repræsentanter for de faglige organisationer.
 6. FINANSMINISTERIETS CIRKULÆRE AF 29/5 2002 OM AFTALE OM  

 SAMARBEJDE OG SAMARBEJDSUDVALG I STATENS VIRKSOMHEDER OG INSTITUTIONER.
 (Vedlagt i fotokopi).
 7. FORSVARSMINISTERIETS SKRIVELSE AF 7/2 1980 VEDRØRENDE  

 FORRETNINGSUDVALGENES DELTAGELSE I INTERNATIONALT  

 VÆRNEPLIGTSSAMARBEJDE.
 (Vedlagt i fotokopi).
8. OVERSIGT OVER TIDSFRISTER MV.
VEDRØRENDE  

 SAMARBEJDSORDNINGEN.
a.
Mundtlig orientering om ordningen:
 Senest 2 uger efter mødedagen.
b.
Valg af talsmand og suppleant:
 Senest 3 uger efter mødedagen.
c.
Første møde i talsmandsudvalget:
 Senest 7 arbejdsdage efter talsmandsvalget.
d.
Mødefrekvens i talsmandsudvalget:
 Mindst en gang om måneden.
e.
Varsel ved indkaldelse til møde i talsmandsudvalg:
 Mindst 7 arbejdsdage.
f.
Valggruppemøde forud for møde i  

 talsmandsudvalg:
 Mindst 4 arbejdsdage.
g.
Aflevering af forslag til dagsorden for møde i  

 talsmandsudvalget:
 Mindst 3 arbejdsdage forud for mødet.
h.
Bekendtgørelse af dagsorden for møde i  

 talsmandsudvalg:
 Mindst 2 arbejdsdage forud for mødet.
i.
Referat af talsmandsudvalgsmøde:
 Snarest muligt.
j.
Efterfølgende møde med ikke-repræsenterede i  

 talsmands- og kontaktudvalg:
 Snarest.
k.
Frist for besvarelse af sag/videresendelse:
 Maksimalt 7 arbejdsdage.
l.
Indledende lokal talsmandsuddannelse (LOKATA I):
 Senest 4 uger efter mødedagen.
m.
Videregående lokal talsmandsuddannelse (LOKATA II):
 Tidsmæssigt så hensigtsmæssigt som muligt som  

 opfølgning på LOKATA I.
n.
Mødefrekvens i Kontaktudvalg:
 Mindst 2 gange i kvartalet.
o.
Mødefrekvens i Arbejdsudvalg vedrørende fritids- og  

 velfærdsvirksomheden:
 Mindst 1 gang i kvartalet.
p.
Mødefrekvens i Cafeteriaudvalg:
 Mindst 1 gang i kvartalet.
q.
Mødefrekvens i Infirmeriudvalg:
 Mindst 1 gang i kvartalet.
Bilag 3 Bilag 4 7. FEB. 1980 6.kt.82-13.e./0267 Til Forretningsudvalget værnepligtige menige  

 talsmænd.
 Forretningsudvalget for værnepligtige befalingsmænd og  

 befalingsmandselever.
 Forsvarskommandoen.
 Forsvarets Oplysnings- og Velfærdstjeneste.
 Til efterretning for:
 Forsvarsministeriets 1. kontor, 2. kontor og 5. kontor.
 Ved skrivelse af 29. oktober 1979 har forretningsudvalget for  

 værnepligtige menige talsmænd anmodet om en skriftlig  

 tilkendegivelse angående forretningsudvalgets talsmænds  

 deltagelse i det internationale værnepligtssamarbejde.
I den anledning skal det oplyses, at internationalt  

 værnepligtssamarbejde efter forsvarsministeriets opfattelse ligger uden  

 for de rammer, der er fastsat i lov nr. 244 af 7. juni 1967 om  

 samarbejdsregler i forsvaret, jf.
Kundgørelse for Forsvaret  

 B.8-1977.
Såfremt forretningsudvalget for værnepligtige menige  

 talsmænd ønsker at deltage i møder m.v. uden for Danmark  

 som officielle danske repræsentanter, skal forsvarsministeriet henlede  

 opmærksomheden på, at dette kun kan ske efter reglerne i Love og  

 bestemmelser for forsvaret, 25. hæfte, Den militære  

 sikkerhedstjeneste, samt Kundgørelse for Forsvaret B.19-1979. Disse  

 regler indebærer, at officielle henvendelser til og fra udenlandske  

 myndigheder skal fremsendes gennem forsvarsministeriet, der herefter  

 træffer bestemmelse om, hvorvidt og på hvilken måde den  

 pågældende sag skal nyde fremme.
Deltagelse i møder  

 vedrørende værnepligtsforhold på nordisk plan er bl.a.  

 omfattet heraf.
I forbindelse med internationale værnepligtssamarbejdsmøder  

 og -konferencer, der er lovlige i henhold til vedkommende lands love, og hvor  

 forretningsudvalgenes medlemmer ikke deltager som officielle danske  

 repræsentanter, kan der af forsvarsministeriet i det enkelte  

 tilfælde meddeles den fornøden tjenestefrihed.
Det  

 forudsættes, at forretningsudvalgsmedlemmernes deltagelse i disse  

 møder og konferencer ikke må medføre udgifter for  

 forsvaret til rejser, ophold m.v.
Poul Søgaard B.
Frank kst.
 1)   Indkaldelse til gruppemøde for  

 landstalsmænd for værnepligtige  

 befalingsmænd/befalingsmandselever sker dog ved Forsvarskommandoens  

 foranstaltning.
