(Til kommuner, amtskommuner m.fl.) Efter § 16 i Socialministeriets bekendtgørelse nr. 303 af 10. juni 1988 om  

 ydelse af hjælpemidler efter bistandslovens § 58 kan det sociale udvalg yde  

 støtte til specielle optiske hjælpemidler (svagsynsoptik), brilleglas,  

 kontaktlinser og øjenproteser.
 Ved særlig synssvækkelse tilpasser og udleverer Statens Øjenklinik  

 svagsynsoptik og kontaktlinser, hvor dette ikke kan ske lokalt eller af andre  

 instanser.
 Henvisning til øjenklinikken foretages i overensstemmelse med hidtidig  

 praksis direkte fra specialister i øjensygdomme, sygehusenes øjenafdelinger,  

 Statens konsulentvirksomhed for Blinde samt de amtskommunale synskonsulenter  

 og synscentraler.
 Øjenklinikken giver efterfølgende ansøgernes opholdskommune meddelelse om  

 udleveringen af specialoptik.
For svagsynsoptik, kontaktlinser og øjenproteser, der udleveres af Statens Øjenklinik, fastsætter Socialstyrelsen takster, jfr.  

 Socialstyrelsens vejledning nr. 1 af 14. juni 1988 om ydelse af hjælpemidler  

 i henhold til bistandslovens § 58, bilag 2, afsnit NHK 21.03.
 Fra den 1. januar 1990 opkræver Statens Øjenklinik kommunal betaling med  

 følgende beløb:
 Ved tilpasning og udlevering af kontaktlinser vil Statens Øjenklinik  

 opkræve kommunal betaling på 1650 kr. uanset om der ydes en eller flere  

 kontaktlinser.
Befordringsudgifter Vedrørende betaling for befordring til personer, der skal have foretages  

 afprøvning, tilpasning eller eftersyn af svagsynsoptik eller kontaktlinser på  

 Statens Øjenklinik, henvises til reglerne om befordringsgodtgørelse i  

 hjælpemiddelbekendtgørelsen af 10. juni 1988, § 20.
 Vedrørende henvisning og befordring til øjenklinikken, som ikke vedrører  

 ydelse af hjælpemidler, henvises til Sundhedsministeriets regler.
 Denne cirkulæreskrivelse erstatter cirkulæreskrivelse nr. 11. af 14.  

 december 1988.
 Socialstyrelsen, den 20. december 1989.
