 I medfør af § 1, stk. 2 og 3, og § 28 i lov om erhvervsskoler, jf.  

 lovbekendtgørelse nr. 529 af 17. juni 1996, fastsættes:
Formål, varighed, struktur og oprettelse § 1.  En erhvervsakademiuddannelse har til formål at  

 kvalificere til selvstændigt at varetage funktioner i handels-, produktions-  

 og servicevirksomheder.
Stk. 2.  Uddannelsen varer mindst 1 og højst 3 år,  

 hvoraf omkring halvdelen udgøres af praktisk uddannelse under ansættelse i en  

 eller flere erhvervsvirksomheder.
Uddannelsens teoretiske del foregår på en  

 erhvervsskole.
§ 2.  Undervisningsministeriet godkender  

 erhvervsakademiuddannelser på den enkelte erhvervsskole efter forslag fra  

 skolen.
Erhvervsskoler kan samarbejde om oprettelse af en uddannelse.
En  

 godkendelse kan tilbagekaldes, hvis der efter ministeriets skøn ikke længere  

 er behov for uddannelsen, eller hvis skolen ikke gennemfører uddannelsen i  

 overensstemmelse med regler for uddannelsen og med den fornødne kvalitet,  

 eller skolen i øvrigt ikke overholder tilskudsbetingelser eller opfylder  

 påbud fra ministeriet om berigtigelse af nærmere angivne forhold.
Stk. 2.  Skolens forslag skal være udarbejdet i  

 samarbejde med et udvalg, der er nedsat af skolen.
Udvalget skal bestå af  

 repræsentanter for skolen og for uddannelsens forventede brugere, herunder  

 organisationer med interesse for uddannelsen, jf. § 3, nr. 3 og 6.
Stk. 3.  Når uddannelsen er godkendt, jf. stk. 1, afgør  

 skolen og udvalget i forening, om det i stk. 2 nævnte udvalg skal fortsætte  

 sin virksomhed.
Hvis udvalget nedlægges, skal skolen drage omsorg for, at  

 passende rådgivning kan ydes skolen på anden måde.
 § 3.  Forslag om oprettelse af uddannelser skal  

 angive:
Adgang, optagelse og merit § 4.  Skolen yder interesserede oplysning og  

 vejledning om uddannelsens mål og om de krav, uddannelsen stiller til de  

 studerende samt om adgangskrav m.v.
Stk. 2.  Den studerende skal have indgået aftale om  

 ansættelse i en virksomhed i overensstemmelse med § 1, stk. 2, jf. dog § 6,  

 før uddannelsen begyndes.
Ansættelsesaftalen skal sikre, at den studerendes  

 praktiske uddannelse opfylder kravene i studieordningen.
 Stk. 3.  Skolen fastsætter de yderligere adgangskrav i  

 sin studieordning, jf. § 8, nr. 8. Adgangskravene kan angå krav til  

 forudgående beskæftigelse og uddannelse.
 § 5.  Skolen optager de bedst egnede blandt de  

 ansøgere, der opfylder adgangskravene, hvis skolen ikke har plads til alle  

 egnede ansøgere.
 Stk. 2.  Som bidrag til egnethedsvurderingen kan skolen  

 indkalde ansøgere til en samtale, en vejledende optagelsesprøve eller begge  

 dele.
 Stk. 3.  Skolen kan optage ansøgere, efter at  

 uddannelsen er begyndt, hvis det efter skolens skøn må anses for sandsynligt,  

 at vedkommende vil kunne følge og gennemføre uddannelsen på tilfredsstillende  

 måde.
 § 6.  Skolen kan efter retningslinier fastsat i  

 studieordningen, jf. § 8, nr. 7, godkende, at forudgående beskæftigelse eller  

 praktisk uddannelse, herunder i udlandet, helt eller delvis kan erstatte  

 uddannelsens praktiske del.
 § 7.  Skolen kan fritage en studerende for  

 undervisning og for prøve i en del af uddannelsen, hvis den studerende har  

 gennemført og med prøve afsluttet undervisning på tilsvarende eller højere  

 niveau.
Uddannelsernes opbygning og indhold § 8.  Skolen fastsætter en studieordning inden for  

 rammerne af det uddannelsesforslag, der er godkendt af ministeriet, jf. § 3.  

 Studieordningen skal indeholde:
 Stk. 2.  Ved studieordningens udformning tages særligt  

 hensyn til, at den uddannede skal have indsigt i og forståelse af  

 miljømæssige forhold i tilknytning til uddannelsens beskæftigelsesområder.
§ 9.  Under den praktiske del af uddannelsen skal den  

 studerende erhverve indgående kendskab til de funktionsområder, som  

 uddannelsen vedrører.
Skolen kan under forløbet og efter regler fastsat i  

 studieordningen stille den studerende opgaver som led i uddannelsen.
 Stk. 2.  Ved ansættelsesforholdets afslutning udsteder  

 virksomheden en erklæring om gennemførelsen af uddannelsens praktiske del.  

 Erklæringen underskrives af virksomheden og af den studerende.
Lærerkvalifikationer § 10.  Lærerne skal have en videregående uddannelse på  

 kandidatniveau eller have specialiserede, faglige kvalifikationer inden for  

 uddannelsens fagområder.
Lærerne skal endvidere have relevant  

 erhvervserfaring.
 Stk. 2.  Lærerne skal have gennemført en pædagogisk  

 uddannelse for lærere ved erhvervsskoler eller have mindst tilsvarende  

 pædagogiske forudsætninger.
Eksamen § 11.  Den teoretiske del af uddannelsen afsluttes med  

 eksamen.
 Stk. 2.  Skolen fastlægger prøverne i uddannelsen, jf. §  

 8, nr. 3.
Stk. 3.  Uddannelsen afsluttes med en hovedopgave, som  

 omfatter emner fra uddannelsens teori og praksis.
Emnet for hovedopgaven  

 fastsættes af virksomheden, den studerende og skolen i fællesskab.
 § 12.  Erhvervsakademieksamen er bestået, når det  

 vægtede gennemsnit af samtlige karakterer er mindst 6,0.
Andre bestemmelser § 13.  Ministeriet kan tillade, at bekendtgørelsens  

 regler fraviges, når det er begrundet i usædvanlige forhold eller som led i  

 gennemførelse af uddannelsesforsøg.
 § 14.  Klager over skolens afgørelser efter denne  

 bekendtgørelse kan for så vidt angår retlige spørgsmål indbringes for  

 Undervisningsministeriet.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Skolen skal give ministeriet de  

 nødvendige oplysninger til behandling af sagen.
Ikrafttrædelses- og overgangsregler § 15.  Bekendtgørelsen træder i kraft den 1. januar  

 1997 Stk. 2.  Bekendtgørelse nr. 729 af 28. december 1982 om  

 korte videregående uddannelser på handelsskolerne ophæves.
 Stk. 3.  Studerende, der har påbegyndt en uddannelse før  

 den 1. januar 1997, fortsætter uddannelsen efter de hidtidige regler.
 Stk. 4.  Uddannelsesudvalgene, der er nedsat i henhold  

 til §13 i den i stk. 2 nævnte bekendtgørelse, opretholdes, men kan nedlægges  

 efter reglerne i denne bekendtgørelses § 2, stk. 3.
 Stk. 5.  Uddannelser, som er godkendt efter § 2 i den i  

 stk. 2 nævnte bekendtgørelse opretholdes med de ændringer, som følger af  

 reglerne i denne bekendtgørelses §§ 4-15. Godkendelsen kan tilbagekaldes  

 efter reglerne i § 2, stk. 1, 3. pkt.
