Betænkning afgivet af Retsudvalget den  

 6. maj 1999 Betænkning over Forslag til lov om  

 ændring af lov om registreret partnerskab og lov om personnavne (Ændring af betingelserne for indgåelse af  

 registreret partnerskab og ændring af gebyrer for udfærdigelse af  

 navnebevis) Udvalget har behandlet lovforslaget i nogle møder  

 og har herunder stillet spørgsmål til justitsministeren, som  

 denne har besvaret skriftligt.
Der er af justitsministeren og af nogle mindretal stillet  

 ændringsforslag, herunder om deling af lovforslaget.
Det øvrige  

 udvalg har tiltrådt delingen af lovforslaget.
Der henvises i  

 øvrigt til bemærkningerne til ændringsforslagene.
 Endvidere har udvalget modtaget skriftlige og/eller  

 mundtlige henvendelser fra:
Foreningen Far til støtte for børn og forældre, Landsforeningen for Bøsser og Lesbiske og Wohlert, Pia Maria, København N.
 Henvendelsen fra Foreningen Far samt notat m.m. fra Lov-  

 og Parlamentssekretariatet og Udvalgsafdelingen er optrykt som bilag til  

 betænkningen.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres,  

 Enhedslistens og Fremskridtspartiets medlemmer af udvalget) det under A  

 nævnte lovforslag til vedtagelse med de dertil stillede  

 ændringsforslag og det under B nævnte lovforslag til  

vedtagelse med de dertil stillede ændringsforslag.
 Et mindretal inden for flertallet (Centrum-Demokraternes  

 medlem af udvalget) har stillet ændringsforslag nr. 2 og 3, hvormed  

 forslagsstillerne ønsker at give homoseksuelle i registrerede  

 parforhold samme muligheder som ægtepar for at kunne adoptere  

 stedbørn.
Denne mulighed eksisterer ikke i gældende lov, og  

 børn i registrerede parforhold har derfor en ringere retsstilling end  

 børn i ægteskaber.
Barnet i det registrerede parforhold har i  

 nogle tilfælde kun én biologisk forælder og derfor kun  

 én juridisk forælder.
Det betyder, at dette barn har en ringere  

 retsstilling både i arvesager og ved skilsmisse.
At få to  

 forældre i juridisk forstand har også stor betydning for barnet,  

 da det registrerede par bliver ligestillet i de forhold i barnets  

 opvækst, der refererer til de offentlige myndigheder, man som  

 forældre kommer i berøring med.
 Et mindretal (Det Konservative Folkepartis, Dansk  

 Folkepartis og Kristeligt Folkepartis medlemmer af udvalget) indstiller det  

 under A nævnte lovforslag til forkastelse ved 3. behandling, men  

 vil stemme for de under nr. 4 og 5 stillede ændringsforslag, og det  

 under B nævnte lovforslag til vedtagelse med de dertil under nr.  

 6 og 7 stillede ændringsforslag.
 En del af mindretallet (Det Konservative Folkepartis  

 medlemmer af udvalget) kan ikke støtte ændringsforslagene om  

 stedbørnsadoption for registrerede partnere af følgende  

 grunde:
 For det første er der identitetsproblemer mellem de  

 stillede ændringsforslag og lovforslaget. Ændringsforslagene  

 indeholder en selvstændig og en så afvigende ændring, at de  

 ikke burde behandles som ændringsforslag. Ændringsforslagene  

 burde fremsættes som et særskilt lovforslag.
 Lovgivningen opfylder hermed ikke reglen om tre  

 behandlinger i Folketingssalen.
 Det Konservative Folkeparti indstiller herefter denne del  

 af lovforslaget til forkastelse, da et flertal forventes at stemme for de  

 nævnte ændringsforslag.
Det Konservative Folkeparti vil fastholde et barns ret til  

 at have en far og en mor, hvilket ændringsforslagene laver  

 grundlæggende om på.
Det Konservative Folkeparti mener ikke, at  

 et samtykke fra den ene part i et ægteskab/tidligere forhold i  

 forbindelse med en stedbarnsadoption berettiger til at fratage et barn det at  

 have en far eller mor.
 Et mindretal inden for mindretallet (Dansk Folkepartis  

 medlem af udvalget) støtter forslaget om at gøre det muligt  

 også at indgå registreret partnerskab i Danmark, hvis man har  

 norsk, svensk eller islandsk statsborgerskab.
 Dansk Folkeparti mener dog ikke, det er rimeligt at udvide  

 de registrerede partnerskaber til også at omfatte adoption af  

 børn, også med henvisning til henvendelsen fra Foreningen Far,  

 der er optrykt som bilag til betænkningen.
 Dansk Folkeparti har accepteret det registrerede  

 partnerskab mellem homoseksuelle, idet partiet finder, at dette er en sag  

 mellem to voksne mennesker, men vi vil ikke under nogen omstændigheder  

 acceptere, at børn skal kunne adopteres af et homoseksuelt par.  

 Ændringsforslagene til dette forslag er netop en glidebane, der  

 fører i retning af indførelsen af et mere generelt grønt  

 lys for, at personer i registreret partnerskab kan adoptere.
Dansk Folkeparti finder, at et barn har ret til  

 såvel en far som en mor, og at det vil være dybt  

 betænkeligt, at et barn skal vokse op som adopteret af et homoseksuelt  

 par.
Det er efter Dansk Folkepartis opfattelse ikke en ideel start for et  

 barn at få, og vi vil arbejde ihærdigt for at undgå en  

 sådan lovs vedtagelse.
Grænsen for frisindet går lige præcis  

 her.
At to personer af samme køn lever i et ægteskabslignende  

 forhold kan og skal ikke forbydes, men de skal ikke have lov at adoptere.
Her  

 er det barnets tarv, der kommer i første række, og det varetages  

 ikke optimalt, hvis ikke barnet har både en mor og en far.
Et af argumenterne for at give et homoseksuelt par  

 tilladelse til at adoptere hinandens børn, er i øvrigt  

 arveforholdene.
Men dette begrænsede problem kunne jo let løses  

 ved at lempe arvebeskatningsreglerne.
Når det gælder navnebeviser er det  

 selvfølgelig helt urimeligt, at man skal betale for et navn, hvis man  

 gifter sig i udlandet, mens man kan få sin partners navn gratis ved et  

 bryllup her i landet.
Derfor er Dansk Folkeparti enig i den ligestilling  

 på området, som forslaget er et udtryk for.
Et andet mindretal inden for mindretallet (Kristeligt  

 Folkepartis medlem af udvalget) finder det kritisabelt, at regeringen med det  

 fremsatte lovforslag ønsker at ændre to love, som sagligt set  

 overhovedet ikke har noget med hinanden at gøre.
Det er efter  

 mindretallets opfattelse ikke måden at begrænse antallet af  

 lovforslag på.
Partiet finder det principielt uacceptabelt, at  

 regeringen på denne måde sætter partier, der er for  

 ændringerne i den ene lov og imod ændringerne i den anden, i et  

 alvorligt dilemma ved afstemningen om det samlede lovforslag.
Kristeligt  

 Folkeparti har derfor til 2. behandling stillet ændringsforslag med  

 henblik på at få lovforslaget opdelt i to.
For så vidt angår forslag til lov om  

 ændring af lov om registreret partnerskab, indstiller Kristeligt  

 Folkeparti dette til forkastelse.
Kristeligt Folkeparti stemte i 1989 imod  

 loven om registreret partnerskab.
Partiet er fortsat imod en juridisk  

 ligestilling af det registrerede partnerskab med ægteskabet og kan  

 derfor ikke tilslutte sig regeringens ønske om at lette  

 udlændinges adgang til at indgå registreret partnerskab i  

 Danmark.
Kristeligt Folkeparti afviser endvidere de af  

 Centrum-Demokraterne stillede ændringsforslag om  

 stedbørnsadoption.
Partiet er af den klare opfattelse, at der er  

 identitetsproblemer mellem de stillede ændringsforslag og lovforslaget.  

 Det fremgår også af det notat af 12. april 1999, som Lov- og  

 Parlamentssekretariatet og Udvalgsafdelingen har udarbejdet med henblik  

 på at belyse problemstillingen i relation til de stillede  

 ændringsforslag, der er optrykt som bilag til betænkningen.
Kristeligt Folkeparti mener desuden, at  

 ændringsforslagene er blevet fremmet, uden at konsekvenserne heraf er  

 blevet belyst tilstrækkeligt.
Spørgsmålet om  

 stedbørnsadoption har ej heller været sendt i høring fra  

 ministeriets side.
 I den forbindelse er det bemærkelsesværdigt,  

 at den svenske regering i februar måned dette år igangsatte et  

 parlamentarisk udredningsarbejde om børn i homoseksuelle familier, som  

 skal danne udgangspunkt for regeringens videre overvejelser om registrerede  

 partneres eventuelle mulighed for at adoptere børn - et arbejde, som  

 skal være færdiggjort senest den 1. januar 2001.
 Kristeligt Folkeparti vil gerne henvise til, at et flertal  

 i kommissionen til belysning af homoseksuelles situation i samfundet  

 nåede frem til (betænkning nr. 1127/1988), at der særlig  

 med hensyn til stedbørn i registrerede partnerskaber næppe kan  

 være noget påtrængende behov for  

 stedbørnsadoption.
 Kristeligt Folkeparti er ligeledes af den opfattelse, at  

 registrerede partnere ikke skal have mulighed for stedbørnsadoption.  

 Et barn har ret til en far og mor   og kan kun have højst én  

 far og højst én mor.
Et andet mindretal (Venstres medlemmer af udvalget)  

 vil redegøre for sin stilling til det under A nævnte lovforslag  

 ved 3. behandling, men vil stemme for de under nr. 4 og 5 stillede  

 ændringsforslag.
Dette mindretal indstiller det under B nævnte  

 lovforslag til vedtagelse med de dertil under nr. 6 og 7 stillede  

 ændringsforslag.
Mindretallet ønsker lovforslaget til fornyet  

 udvalgsbehandling mellem 2. og 3. behandling.
 Venstre kan ikke støtte ændringsforslagene  

 fra CD om stedbørnsadoption for registrerede partnere, idet en  

 så væsentlig ændring må søges  

 gennemført som et selvstændigt lovforslag, der skal igennem de  

 tre behandlinger, som grundloven foreskriver i § 41, stk. 2.
Ændringsforslagene indeholder en principiel  

 problemstilling af selvstændigt indhold og har ikke samme formål  

 som selve lovforslaget.
Efter Venstres opfattelse er der således ikke  

 identitet mellem lovforslaget og de stillede ændringsforslag.
Der  

 må være grænser for, hvor vidtgående  

 ændringsforslag der kan indarbejdes i en lov, uden at den færdige  

 lov kommer i strid med kravet om at have gennemgået tre  

 folketingsbehandlinger.
Venstre er af den opfattelse, at den grænse  

 overskrides med ændringsforslagene. Ændringsforslagene indeholder  

 en så selvstændig og fra lovforslaget afvigende regulering, at de  

 ikke bør behandles som ændringsforslag.
Hovedformålet med grundlovens § 41, stk. 2, er at  

 sikre en vis grundighed i behandlingen af lovforslag, idet der med  

 bestemmelsen om tre behandlinger sikres tid til overvejelse og inddragelse af  

 relevante synspunkter på de fremsatte lovforslag.
Endvidere bør  

 reglen om tre behandlinger have en særlig betydning i denne situation,  

 hvor der formentlig ikke er enighed om ændringsforslagene inden for  

 partigrupperne i Folketinget.
I sådanne situationer bør der  

 vises en særlig tilbageholdenhed over for at acceptere for  

 vidtgående ændringsforslag.
Endvidere må kravet om tre behandlinger  

 tillægges den betydning, at det giver offentligheden mulighed for at  

 tilkendegive sine synspunkter over for Folketingets udvalg og  

 enkeltmedlemmer, således at reaktioner fra berørte grupper kan  

 indgå i Folketingets beslutningsgrundlag og derved også medvirke  

 til en grundigere og mere kvalificeret sagsbehandling.
Den yderst korte  

 behandling af selve ændringsforslagene finder Venstre ikke  

 understøtter Folketingets bestræbelser på at sikre  

 højeste kvalitet i lovgivningen.
 Venstre henviser i øvrigt til notatet af 12. april  

 1999 fra Lov- og Parlamentssekretariatet og Udvalgsafdelingen om  

 identitetsproblematikken og notatets konklusion, der er optrykt som bilag til  

 betænkningen.
Ændringsforslag a Ændringsforslag om deling af lovforslaget Af	et mindretal (KRF), tiltrådt af et flertal (det  

 øvrige udvalg):
 1) Lovforslaget deles i to lovforslag med følgende  

 titler og indhold:
 A. »Forslag til lov om ændring af  

 lov om registreret partnerskab. (Ændring af betingelserne for  

 indgåelse af registreret partnerskab)« omfattende §  

 1, § 3 og § 4, stk. 1 og 2.
 B. »Forslag til lov om ændring af lov  

 om personnavne. (Ændring af gebyrer for udfærdigelse af  

 navnebevis)« omfattende § 2, § 3 og § 4, stk. 1 og 3.
b Ændringsforslag til det under A nævnte  

 lovforslag Af	et mindretal (CD), tiltrådt af et flertal (S,  

 SF, RV, EL og FP):
Til titlen 2) I undertitlen indsættes efter »registreret partnerskab« ordene:  

 »og stedbarnsadoption for registrerede partnere«.
Til § 1 3) Efter nr. 1 indsættes som nyt nummer:
» » Af	justitsministeren, tiltrådt af udvalget:
Til § 3 4) Ikrafttrædelsesdatoen »den  

 1. januar 1999« ændres til: »den 1. juli  

 1999«.
 Af	et mindretal (KRF), tiltrådt af et flertal (det  

 øvrige udvalg):
Til § 4 5) I stk. 1 udgår ordene »og 3«.
c Ændringsforslag til det under B nævnte  

 lovforslag Af	justitsministeren, tiltrådt af udvalget:
Til § 3 6) Ikrafttrædelsesdatoen »den  

 1. januar 1999« ændres til: »den 1. juli  

 1999«.
 Af	et mindretal (KRF), tiltrådt af et flertal (det  

 øvrige udvalg):
Til § 4 7) I stk. 1 udgår ordene »2 og«.
Bemærkninger Til nr. 1 Forslagsstillerne ønsker lovforslaget delt, fordi  

 de to love, der foreslås ændret, er så forskelligartede, at  

 de partier, som ikke har samme syn på de to elementer i lovforslaget,  

 tvinges ud i et dilemma.
Kristeligt Folkeparti ønsker hverken at  

 stemme imod den del, partiet kan gå ind for, eller for den del, som  

 partiet ikke kan støtte.
Til nr. 2 I ændringsforslag nr. 3 foreslås en ny  

 bestemmelse vedrørende stedbarnsadoption.
Der foreslås som  

 følge heraf en ændring af lovforslagets undertitel.
Til nr. 3 Efter § 3, stk. 1, i lov om registreret partnerskab har et  

 partnerskab med de undtagelser, der er nævnt i lovens § 4, samme  

 retsvirkninger som indgåelse af ægteskab.
Efter § 3, stk. 2, skal  

 bestemmelser i dansk lovgivning, som omhandler ægteskab og  

 ægtefæller, anvendes tilsvarende på registreret partnerskab  

 og registrerede partnere.
I § 4, stk. 1, er det bestemt, at adoptionslovens regler  

 om ægtefæller ikke finder anvendelse på det registrerede  

 partnerskab.
Det indebærer bl.a., at en registreret partner ikke kan  

 adoptere den anden partners barn, jf. herved adoptionslovens § 5, stk. 1, 2.  

 pkt.
Efter denne bestemmelse kan den ene ægtefælle med den andens  

 samtykke adoptere dennes barn eller adoptivbarn.
 Med ændringsforslaget åbnes der mulighed for,  

 at en registreret partner kan adoptere den anden partners barn.
Udtrykket »barn« i den foreslåede bestemmelse omfatter både  

 biologiske børn og adoptivbørn.
Adoptivbørn fra andre  

 lande er dog efter forslaget undtaget herfra.
Den foreslåede adgang til stedbarnsadoption for  

 registrerede partnere følger i øvrigt adoptionslovens  

 almindelige regler, herunder også for så vidt angår  

 adoptionens retsvirkninger og eventuelle ophævelse.
Med hensyn til  

 spørgsmålet om meddelelse af adoptionsbevilling m.v.  

 bemærkes i den forbindelse særligt følgende:
 Den pågældende registrerede partner skal ikke  

 godkendes som adoptant, jf. adoptionslovens § 4 a, stk. 2. Det skal dog under  

 alle omstændigheder sikres, at adoptionen kan antages at være til  

 gavn for barnet, jf. lovens § 2.
 Den anden af forældrene skal som altovervejende  

 hovedregel samtykke i adoptionen, såfremt vedkommende har del i  

 forældremyndigheden over barnet, jf. adoptionslovens § 7, stk. 1. Har  

 den pågældende ikke del i forældremyndigheden, kræves  

 der ikke samtykke, jf. lovens § 7, stk. 2, men der skal i så fald  

 indhentes en erklæring fra vedkommende, jf. nærmere § 13.
Protesteres der i erklæringen mod den ønskede  

 stedbarnsadoption, vil det bero på en samlet vurdering, om adoption  

 alligevel kan bevilges.
Praksis på området forudsættes i  

 den forbindelse videreført, bl.a. således at der kun i  

 særlige undtagelsestilfælde meddeles bevilling til adoption,  

 såfremt der er kontakt mellem barnet og den pågældende,  

 eller såfremt kontakten ikke har været afbrudt i mere end 7-8  

 år.
Har kontakten været afbrudt i en længere periode, vil  

 det bero på en nærmere vurdering, om adoption kan bevilges.
Afhængig af barnets alder og sagens  

 omstændigheder skal der endvidere foreligge samtykke fra barnet.
Efter  

 adoptionslovens § 6, stk. 1, bør adoption således som  

 altovervejende hovedregel ikke bevilges uden samtykke fra barnet, hvis det er  

 fyldt 12 år.
Er barnet under 12 år, skal der foreligge oplysning  

 om dets holdning til den påtænkte adoption i det omfang, barnets  

 modenhed og sagens omstændigheder tilsiger det, jf. adoptionslovens §  

 6, stk. 3. Ved afgørelsen skal der i videst muligt omfang tages hensyn  

 til barnets holdning til den påtænkte adoption.
Ændringsforslaget omfatter som omtalt alene  

 spørgsmålet om stedbarnsadoption.
Der er således ikke tale  

 om en generel adgang for registrerede partnere til at adoptere på lige  

 fod med ægtefæller.
Til nr. 4 Lovens ikrafttræden foreslås udskudt til 1.  

 juli 1999, da lovforslaget ikke er blevet færdigbehandlet inden den  

 oprindeligt foreslåede ikrafttrædelsesdato (1. januar 1999).
Til nr. 5 og 7 Ændringsforslagene er konsekvenser af  

 ændringsforslag nr. 1.
Til nr. 6 Lovens ikrafttræden foreslås udskudt til 1.  

 juli 1999, da lovforslaget ikke er blevet færdigbehandlet inden den  

 oprindeligt foreslåede ikrafttrædelsesdato (1. januar 1999).
Lissa Mathiasen (S) fmd.  

 Per Kaalund (S) Dorte Bennedsen (S)  

 Else Marie Mortensen (S) Jan Petersen (S)  

 Anne Baastrup (SF) nfmd.
Sonja Albrink (CD)  

 Elisabeth Arnold (RV)  

 Søren Søndergaard (EL)  

 Birthe Rønn Hornbech (V)  

 Inge Dahl-Sørensen (V) Karen Rønde (V)  

 Tom Behnke (FP) Bendt Bendtsen (KF)  

 Pernille Sams (KF) Peter Skaarup (DF)  

 Jann Sjursen (KRF) Bilag 1 Henvendelse fra Foreningen Far Foreningen Far Til støtte for børn og forældre LOKALAFDELING I ÅRHUS 16. april 1999 Til Folketingets Retsudvalg Vedrørende L 40 om adoption af  

 stedbørn i registrerede partnerskaber Foreningen Fars Lokalafdeling i Århus har fulgt  

 debatten omkring registrerede partneres mulighed for at adoptere hinandens  

 børn.
Vi får undertiden henvendelse omkring adoption af  

 stedbørn.
Der er typisk tale om, at en mor ønsker at  

 bortadoptere sit barn til sin nye mand.
Selv om det heldigvis ikke er den type sager vi ser flest  

 af, er dem vi har, tunge sager.
Vi oplever store problemer med  

 stedbarnsadoption i almindelighed, og forudser endnu større problemer  

 med stedbarnsadoption i registrerede parforhold.
Det skal præciseres, at vi ikke har noget imod  

 mennesker, der indgår registreret partnerskab.
Vi synes at folk skal  

 have lov til at praktisere den seksualitet de kan blive enige med deres  

 partner om.
Men vi bryder os ikke om nogle af de eksisterende  

 paragraffer i adoptionsloven, især for så vidt angår  

 stedbarnsadoptionen.
I enkelte tilfælde ses også adoption til  

 tredjemand, hvor faderen enten ikke er registreret eller ikke er blevet  

 spurgt1.
Efter adoptionslovens § 7, skal der indhentes samtykke fra  

 de biologiske forældre før en eventuel adoption.
Efter § 7, stk.  

 2, kan man dog se bort fra dette samtykke:
 »Hvis den ene af forældrene er:
uden del i forældremyndigheden, forsvundet eller på grund af sindssygdom, åndsvaghed eller lignende tilstand ude af stand til at handle fornuftmæssigt, da kræves kun samtykke fra den anden af forældrene«.
Nu kan der være adskillige grunde til, at en af de  

 biologiske forældre ikke har del i forældremyndigheden.  

 Måske har moderen ikke ønsket at dele forældremyndigheden  

 med faderen, hvorfor han aldrig har haft del i den.
Måske har han  

 tidligere haft del i den, men den fælles forældremyndighed er  

 senere ophørt.
En oversigt over de forskellige muligheder ses i bilag  

 1.
 Vi finder ikke at man på denne baggrund kan  

 sidestille de øvrige kriterier, der er nævnt i § 7, stk. 2, med,  

 om man nu har del i forældremyndigheden eller ej.
Vi skal beklage, at man i udgangspunktet alene lader  

 forældrenes køn være afgørende for  

 forældremyndighedens placering.
Forældrenes køn er  

 næppe nogen retvisende indikator for, hvad der er bedst for barnet.
Nye  

 undersøgelser viser, at børn der vokser op hos deres far,  

 faktisk klarer sig lige så godt   eller bedre   end de børn der  

 vokser op hos deres mor2.
Vi skal dog medgive, at specielt helt små  

 børn har særligt behov for deres mor, fordi kun hun kan amme  

 barnet.
Men da små børn har det med at blive store, finder vi  

 det alligevel kortsigtet alene at lade barnets alder være  

 afgørende, da forældremyndighedens placering har betydning for  

 hele barnets liv.
Desuden giver alderskriteriet nogle uheldige incitamenter,  

 jo tidligere moderen søger forældremyndigheden bragt til  

 ophør, desto større vil sandsynligheden være for, at hun  

 får forældremyndigheden.
En mors modstand mod at indgå fælles  

 forældremyndighed med barnets far kunne være, at hun selv  

 erkender, at barnet var bedst tjent med at vokse op hos ham.
Hun frygter, at  

 myndighederne netop vil komme til det resultat, hvis den fælles  

 forældremyndighed senere søges ophævet, og der indledes en  

 undersøgelse af forældrenes forhold og forældreevne.
 Med denne fremgangsmåde for tildelingen af  

 forældremyndigheden kan man ikke slutte, at det så altid vil  

 være forældremyndighedsindehaveren, der er det største  

 orakel i spørgsmålet om, hvad der er bedst for barnet.  

 Forældremyndighedens placering fortæller måske noget om  

 forældrenes køn, men næppe noget om deres  

 forældreevne.
Myndighederne har efter adoptionslovens §§ 4, 25 a og 25 b  

 pligt til at kontrollere adoptivforældres forhold nøje,  

 før der gives tilladelse til en adoption.
Men netop i tilfældet  

 med stedbarnsadoption findes der en undtagelsesbestemmelse, § 4 a, stk. 2,  

 hvorefter adoptivforældrenes forhold ikke skal undersøges.
 Det skal præciseres, at dette gælder adoption  

 af stedbørn i almindelighed, og ikke eksplicit i de registrerede  

 forhold.
Indsigelsesret for forældre uden del i  

 forældremyndigheden Adoptionslovens § 13 giver ganske vist mulighed for at den  

 af forældrene der ikke har del i forældremyndigheden, kan udtale  

 sig om adoptionen.
Men han har ikke nogen vetoret, og vi ser undertiden  

 stedbarnsadoptioner på trods af en protest fra den biologiske far.
 Vi skal henlede opmærksomheden på FN s  

 børnekonvention, hvori det blandt andet hedder:
Artikel 8   Beskyttelse af identitet Statens forpligtelse til at beskytte og om  

 nødvendigt genskabe barnets grundlæggende identitet (navn,  

 nationalitet og familierelationer).
Artikel 9   Forældres beskyttelse af barnet Barnets ret til at bo sammen med sine forældre,  

 medmindre dette skønnes uforeneligt med barnets tarv.
Barnets ret til  

 at opretholde kontakt til begge forældre, hvis det lever adskilt fra  

 den ene eller dem begge.
Statens forpligtelse til at genskabe en sådan  

 kontakt, hvis adskillelsen skyldes årsager iværksat af  

 staten.
Artikel 21   Adoption Statens forpligtelse til at sikre, at adoption kun  

 tillades, når det er til barnets bedste.
 Danmark ratificerede konventionen i 1991.
Vi ser en umiddelbar modsætning mellem  

 adoptionslovens § 7, stk. 2, og FN s børnekonvention, da det at en af  

 forældrene ikke har del i forældremyndigheden, ikke kan  

 sidestilles med, at det skulle være i modstrid med barnets tarv at bo  

 sammen med   eller opretholde kontakt til denne.
Opmærksomheden  

 henledes på statens forpligtelse til at genskabe barnets  

 familierelationer, hvis staten har ansvar for afbrydelsen af kontakten mellem  

 børn og forældre.
Civilretsdirektoratet står foran at skulle afgive en  

 udtalelse til Folketingets Ombudsmand bl.a. om betydningen af  

 børnekonventionens artikel 21 og menneskerettighedskonventionens  

 artikel 8 i en konkret sag, hvor man har tilladt en stedbarnsadoption  

 på trods af den biologiske fars protester.
I den konkrete sag er der  

 tale om, at faderen og barnet ikke havde haft kontakt i en længere  

 årrække, men at faderen flere gange havde søgt, men  

 fået afslag på samvær3.
 I FN s Menneskerettighedskonventions artikel 8 hedder  

 det:
 Enhver har ret til en fyldestgørende oprejsning  

 ved de kompetente nationale domstole for handlinger, der krænker de  

 fundamentale rettigheder, som forfatningen eller loven giver vedkommende.
Vi forudser at Danmark meget vel kan få adskillige  

 sager, hvor fædre søger oprejsning for krænkelser af de  

 nævnte bestemmelser.
Antallet af potentielle sager vil næppe  

 blive mindre, hvis L 40 vedtages, og der åbnes op for stedbarnsadoption  

 i også registrerede forhold.
Ukendte fædre Et særligt problem opstår, når moderen  

 ikke er i stand til eller nægter at oplyse, hvem der er far til barnet,  

 på trods af at hun har pligt hertil ifølge børnelovens §  

 10. Bestemmelsen er med til at sikre at barnet har kendskab til sit  

 biologiske ophav.
 Som loven ser ud i dag, har faderen ingen mulighed for at  

 rejse en faderskabssag.
At faderen er ukendt, fortæller derfor ikke så  

 meget om faderen, men en del om moderen.
At give hende flere rettigheder  

 på baggrund af hendes ulovlige fortielse af barnets oprindelse  

 forekommer uhensigtsmæssigt.
I Foreningen Far oplever vi fædre, der  

 forgæves søger oplysninger om deres børn, fordi de gerne  

 vil udfylde i det mindste deres forsørgerpligt.
Men de kan ikke  

 få oplyst, om barnet er bortadopteret, dødfødt, eller om  

 det lever i bedste velgående.
 Vi finder det særdeles uhensigtsmæssigt, hvis  

 man bortadopterer børn mod de biologiske forældres vilje, uanset  

 om det reelt foregår ved, at man hindrer registreringen af det  

 biologiske faderskab.
I forbindelse med vedtagelsen af loven om kunstig  

 befrugtning var det et ønske fra lesbiske kvinder, at de skulle have  

 adgang til kunstig insemination.
Det blev i første omgang nedstemt i  

 Folketinget4. Spørgsmålet blev bragt op igen kort tid  

 efter at loven trådte i kraft i oktober 1997, men blev igen nedstemt i  

 Folketinget5.
I løbet af de første 6 måneder efter  

 loven om kunstig befrugtnings ikrafttræden i oktober 1997 fik mindst 7  

 kvinder foretaget kunstig insemination i England.
Private danske  

 fertilitetsklinikker synes ligefrem at formidle kontakt til  

 samarbejdspartnere i udlandet6.
De private fertilitetsklinikkers forretning med at  

 arrangere insemination i udlandet bliver næppe mindre af at man  

 muliggør adoption af stedbørn.
Tværtimod kan andelen af  

 »ukendte« fædre meget vel tænkes at stige.
 I forbindelse med Retsudvalgets behandling af forslaget om  

 enlige og lesbiskes ret til at få kunstig befrugtning konkluderede Det  

 danske Center for Menneskerettigheder, efter en nøje gennemgang af  

 internationale konventioner:
 Som det fremgår af ovenfor anførte, er det  

 i det hele lagt til grund, at det er barnets tarv, at det så vidt  

 muligt får en far (uanset om det bor sammen med ham eller ej). Det skal  

 præciseres, at det er dette hensyn, der er tungtvejende i  

 lovgivningsmæssig henseende7.
Landsforeningen for Bøsser og Lesbiske har i deres  

 høringssvar til forslaget anført, at man i de kredse undertiden  

 »aftaler«, at faderen ikke skal registreres juridisk.
Det hedder i  

 landsforeningens høringssvar at:
»kvinder der opgiver faderen som ukendt, får  

 enten tilladelse hertil eller en meget lille bøde (ca. 500 kr.), og  

 der vil formentlig ikke være hverken folkelig eller politisk opbakning  

 til at ændre denne praksis.
Der vil altså være et  

 (stigende) antal børn født af lesbiske, der fra fødslen  

 kun har én juridisk forælder«.
 Det er især for denne gruppe af børn med  

 »ukendte« fædre, at Landsforeningen forestiller sig, at adoptionen af  

 stedbørn kan komme på tale.
Børnelovsudvalget har i sin betænkning  

 udtrykt betænkeligheder ved, at 1 % af de børn der fødes  

 af ugifte kvinder fødes med ukendte fædre.
Udvalget fandt, at  

 det var et foruroligende højt tal.
Man har foreslået skrappere  

 sanktioner mod mødre, der ikke vil oplyse hvem faderen er.
I sin  

 yderste konsekvens foreslår udvalget, at moderen hensættes i  

 forvaring i op til ½ år.
Børnelovsudvalget har også foreslået,  

 at faderen skal kunne påberåbe sig faderskabet i op til ½  

 år efter barnets fødsel.
Selv efter denne frists udløb  

 foreslår udvalget, at barnets far skal have mulighed for at rejse sag  

 med henblik på at få faderskabet fastslået, hvis barnet  

 forbliver faderløst8.
 Landsforeningen af Bøsser og Lesbiske har  

 utvivlsomt ret, når de forudser en stigning i andelen af børn  

 med »ukendte« fædre, hvis forslaget vedtages, og flere får adgang  

 til stedbarnsadoption.
 Vi skal beklage den relativt lempelige praksis, hvorefter  

 moderen ofte opnår tilladelse til at undlade at opgive faderens navn.  

 Vi har svært ved at forstå, at man hermed tilsidesætter  

 barnets interesse.
Børnetestamenter Et af forslagsstillernes argumenter er, at ved at adoptere  

 partnerens barn overtager partneren forældremyndigheden automatisk,  

 hvis den biologiske forælder dør (lov om forældremyndighed  

 og samvær § 14).
Ifølge samme lov (§ 15) kan  

 forældremyndighedsindehaveren skrive et børnetestamente, hvori  

 det oplyses hvem de ønsker barnet skal vokse op hos, hvis de selv  

 dør.
Børnetestamentet er dog ikke bindende for myndighederne,  

 der i hvert enkelt tilfælde skal vurdere, hvad der vil være bedst  

 for barnet.
Dette utvivlsomt også for at sikre, at  

 børnetestamentet ikke kan bruges kommercielt, så barnet  

 testamenteres til højestbydende.
De eksisterende regler om adoption af stedbørn til  

 en ny ægtefælle kan bruges som en omgåelse af  

 myndighedernes vurdering af, hvor det i fremtiden vil være bedst for  

 barnet at vokse op.
Det fremsatte forslag om også at give registrerede  

 partnere mulighed for at adoptere hinandens børn vil ligeledes kunne  

 bruges til at omgå den individuelle vurdering.
Hvis det ud fra objektive kriterier er bedst for barnet at  

 blive i sit vante miljø hos den efterlevende af de registrerede  

 partnere, skulle stedforældre af den ene eller anden seksuelle  

 observans ikke have nogen grund til at frygte en vurdering af de mulige  

 forældremyndighedskandidaters forældreevne.
Muligheden for  

 stedbarnsadoption og den fortrinsstilling stedforældrene opnår  

 ved partnerens død giver kun mening, hvis det ud fra objektive  

 kriterier er bedst for barnet med et miljøskift, f.eks. til den anden  

 af de biologiske forældre.
 I hele loven om forældremyndighed og samvær er  

 det et overordnet princip, at barnet så vidt muligt forbliver i sit  

 vante miljø. Men en forandring der fryder, kan undertiden være  

 at foretrække frem for en stabilitet i et dårligt  

 miljø9. Det stigende antal anbringelsessager vidner  

 herom.
 Derfor er det grundlæggende et sundt princip, at  

 sagerne undersøges individuelt, før der træffes en  

 afgørelse.
Arv Det har også været nævnt, at børn  

 med kun én biologisk forælder (så langt er vi vel endnu  

 ikke nået teknologisk?) skulle sikres arvemæssigt, så de i  

 lighed med børn i almindelige familier med en far og en mor kunne  

 modtage arv fra to juridiske forældre.
 Dette hensyn kunne sikres ved en ændring i  

 arveloven, så en registreret partner kunne skrive testamente til fordel  

 for sin partners børn, med samme afgiftsmæssige behandling af  

 arven, som  gælder for normale børn med to biologiske  

 forældre.
Det skal også nævnes, at den dobbelte arv ikke  

 nødvendigvis er til børnenes bedste, da arveretten fra begge  

 »forældre« også vil betyde, at den længstlevende får  

 mulighed for at sidde i uskiftet bo.
Det kan betyde, at der ikke er noget  

 tilbage at arve, når den længstlevende dør.
Samtidig  

 mister barnet også arveretten fra den af de biologiske forældre,  

 der ved adoptionen har fået slettet sin forældrestatus.
Der er således modstridende interesser mellem  

 børn og forældre rent arvemæssigt.
Dr.jur.
Finn  

 Taxø Jensen har for nylig foreslået ændringer af  

 arvereglerne, hvor de modstridende interesser mellem børn og den  

 længstlevende (sted)forælder kortlægges.
 Vi skal ikke i nærværende skrift gå ind  

 på en diskussion af Finn Taxø Jensens ændringsforslag, men  

 blot fastslå, at stedbarnsadoption ikke nødvendigvis er i  

 barnets interesse, set ud fra et rent arvemæssigt synspunkt.
Samværsrettigheder Et andet argument for at tillade homoseksuelle at adoptere  

 hinandens børn er, at den ikke-biologiske forælder dermed sikres  

 samværsret i tilfælde af forholdets opløsning.
Vi så gerne mere statistik omkring stabiliteten af  

 de registrerede forhold, så man kunne danne sig et indtryk af omfanget  

 af samværssager.
Amerikanske undersøgelser tyder på, at  

 lesbiske forhold (om muligt) er endnu mere skrøbelige end  

 heteroseksuelle10. Danske psykologer har observeret, at  

 adoptivforældre undertiden slås om at slippe for  

 forældreansvaret i forbindelse med skilsmisse11.
 Justitsministeriet har som alternativ til  

 stedbarnsadoptionen foreslået, »at forældremyndigheden over et  

 barn f.eks. ved aftale kan overføres fra den ene af forældrene  

 til den andens registrerede partner«.
Justitsministeriet argumenterer med, at »En sådan  

 ændring vil f.eks. indebære, at den ene af forældrene som  

 et   væsentligt mindre vidtgående   alternativ til  

 stedbarnsadoption kan »nøjes« med at give afkald på  

 forældremyndigheden til fordel for den andens registrerede partner.
Det  

 vil bl.a. have den virkning, at retten til samvær og den indbyrdes  

 arveret i forhold til barnet bevares.
I modsætning hertil betyder en  

 stedbarnsadoption, at retsforholdet mellem barnet og dets virkelige far eller  

 mor, herunder de nævnte samværs- og arverettigheder, helt  

 bortfalder, jf. adoptionslovens § 16, stk. 1, 2. pkt.«.
Forslaget er klart bedre end en egentlig adoption, af de  

 grunde som Justitsministeriet selv anfører.
Men der er også en  

 række problemer i forslaget.
Justitsministeriet synes ikke at forholde sig til den  

 situation, at den biologiske mor netop ikke har ønsket at dele  

 forældremyndigheden med den biologiske far, eller at den senere er  

 ophørt.
I de tilfælde forekommer det absurd at skulle afgive en  

 forældremyndighed man ikke har del i.
Barnets weekender kan hurtigt slippe op, hvis såvel  

 den biologiske far/mor, som ikke bor sammen med barnet, som den ikke  

 biologiske forældremyndighedsindehaver skal have samværsret med  

 barnet.
Noget tilsvarende er tilfældet med anbragte børn, der  

 skal bibeholde samvær med begge forældre og derfor bliver  

 splittet mellem   ikke to   men tre forskellige steder.
Helt kaotisk er  

 højtiderne, hvor flere forskellige parter søger  

 samvær.
Endelig kunne den af de mange forældre barnet bor  

 hos, etablere endnu et forhold til en helt fjerde (eller femte), som  

 måske i praksis har den tætteste relation til barnet.  

 Spørgsmålet er, hvordan denne forælders retsstilling  

 så skal være? Problemerne bliver ikke mindre af, at også  

 bedsteforældrene, som der med de mange skiftende partnere  

 efterhånden også bliver en del af, utvivlsomt gerne vil se deres  

 børnebørn.
Vi får jævnligt henvendelser fra  

 bedsteforældre, der er ulykkelige over at de mister kontakten til deres  

 børnebørn.
 Det er næppe nogen god ide at gøre  

 forældremyndigheds- eller samværssager til et  

 tilløbsstykke mellem flere parter end de to biologiske  

 forældre.
 Justitsministeriets forslag nævner ikke noget om  

 forsørgelsespligten   hvem af de forskellige forældre, der skal  

 være bidragspligtig over for barnet.
Særlige forhold ved de registrerede partnerskaber Adoptionslovens primære målsætning  

 bør være at sikre barnløse børn forældre.
At  

 man så hermed også sikrer barnløse par børn,  

 bør betragtes som en sidegevinst.
Hensynet til de barnløse par  

 bør aldrig blive lovens hovedsigte, fordi denne type  

 forældreskab forudsætter, at biologiske forældre svigter  

 deres forældreansvar.
I tilfældet med de registrerede forhold er  

 det en forudsætning, at en biologisk far/mor opgiver at udfylde sit  

 forældreansvar, og det er da også den adfærd  

 Landsforeningen af Bøsser og Lesbiske refererer til i deres  

 høringssvar.
 Den moral man kan udlede af forslaget er, at man ikke  

 nødvendigvis behøver at føle sig ansvarlig over for de  

 børn man sætter i verden.
 Det er næppe noget heldigt budskab at give videre  

 til næste generation.
Vi mener, at børn   uanset køn   har brug  

 for to forældre af hver sit køn til at danne deres egen  

 kønsidentitet.
I samfundsdebatten problematiseres det ofte, at de  

 fleste voksne i institutioner og skoler er kvinder.
Der stilles også i  

 stigende grad krav om lige repræsentation af kvinder og mænd i  

 forskellige udvalg og på arbejdsmarkedet.
Forældreskabet er det måske mest styrende  

 organ for den enkelte.
Hvis man mener, at lige repræsentation af  

 mænd og kvinder er vigtigt i forskellige magtorganer, er  

 forældreskabet næppe det mindst vigtige.
Biologiske/sociale forældre Loven om adoption af stedbørn og de  

 ændringsforslag der er fremført, handler ikke så meget om  

 hvad der nu er bedst for barnet, som det handler om hvilken juridisk stilling  

 henholdsvis sociale og biologiske forældre skal have.
I praksis  

 opstår problemerne når såvel den (eller de) sociale  

 forældre som den længstlevende biologiske far/mor gerne vil tage  

 forældreansvaret på sig, og der derfor opstår konflikt om  

 forældremyndighedsspørgsmålet.
 Mange sociale forældre udfører utvivlsomt et  

 stort og væsentligt ansvar for deres stedbørn, og mange  

 biologiske forældre svigter utvivlsomt deres, eller bliver i praksis  

 tvunget til det.
Men det er ikke kun i eventyrene, at stedforældrene  

 er de onde.
Adskillige undersøgelser viser, at der er store problemer  

 mellem stedbørn og stedforældre.
Den amerikanske forfatter David Blankenhorn har i sin bog  

»Fatherless America   confronting our most urgent social problems«  

blandt andet sammenfattet en række undersøgelser om  

 børn der vokser op med stedforældre.
Konklusionen af denne  

 sammenfatning er, at de børn klarer sig lige så dårligt  

 eller dårligere, end børn der vokser op hos enlige  

 forældre.
Bogens kapitel om stedfædre er vedlagt.
Biologiske forældre bør fortsat have en  

 fortrinsstilling frem for sociale forældre.
I hvert fald bør  

 spørgsmålet om barnets fremtidige bopæl underkastes en  

 individuel vurdering i hvert enkelt tilfælde.
Forplantningsmuligheder Nu er det i forvejen sådan, at mens 90 % af alle  

 kvinder får børn, er det kun 82 % af mændene der får  

 det12. Ser man på hvor mange der faktisk lever sammen med  

 deres børn, er forskellen endnu større.
En forskel der kan  

 forventes at øges som konsekvens af forslaget, da stedbarnsadoption  

 især forventes at blive aktuel i lesbiske forhold.
Vi er bekymrede over, at så mange mænd lever  

 deres liv uden den dimension i tilværelsen, som det er at have  

 børn.
Familieliv med børn er måske det væsentligste  

 middel vi har til at tæmme maskuline aggressioner og kanalisere dem  

 over i noget nyttigt.
Den onde voldelige mands modsætning er vel netop  

 den gode familiefar, der frivilligt forsørger og opdrager sine  

 børn13.
 Set fra et samfundsmæssigt synspunkt bør man  

 gøre hvad man kan, for at få flere af dem.
Referencer Underbilag Bilag 1 til henvendelsen af 16. april 1999 fra Foreningen  

 Far Familietyper i Danmark Ugift Gift Har aldrig boet sammen Har boet sammen Skilt Ikke skilt Bor endnu sammen Ingen fælles forældremyndighed på grund  

 af Fælles forældremyndighed Lov om forældremyndighed § 5 »Aftale« eller dom Fælles forældremyndighed Bor ikke sammen Ingen fælles forældremyndighed på grund  

 af Lov om forældremyndighed § 5 »Aftale« eller dom Familiernes juridiske grundlag er meget varieret.  

 Forældremyndighedens placering er i nogle tilfælde et resultat af  

 en vurdering af en domstol.
I andre tilfælde er  

 eneforældremyndigheden et resultat af lov om forældremyndighed og  

 samvær, § 5, hvorefter forældremyndigheden tildeles moderen  

 alene, hvis barnet fødes uden for ægteskab.
Ifølge  

 Børnelovsudvalget fødes 46 % uden for ægteskabet.
Endelig er der relativt mange, der frivilligt afgiver  

 forældremyndigheden ved en såkaldt »aftale«.
Den frivillige  

 afgivelse skal dog ses i lyset af, at alternativet ofte vil være en  

 retssag.
Når så relativt få fædre går i retten  

 og slås om forældremyndigheden, kan det ikke tages som udtryk for  

 fædres manglende engagement i deres børn eller en erkendelse af,  

 at barnet vil have det bedst ved at bo hos moderen eller i en plejefamilie.  

 Problemet er ofte, at det er dyrt at føre sag, og at det som regel er  

 vanskeligt for fædrene at opnå fri proces.
For at kunne få fri proces skal man opfylde nogle  

 økonomiske betingelser og desuden have en rimelig chance for at vinde.  

 Dels fordi det er vanskeligt at få fri proces til en  

 overførelsessag og dels fordi den økonomiske grænse for  

 at få fri proces i praksis er lavere for fædre end for  

 mødre, fordi børnene typisk bor hos moderen.  

 Indkomstgrænsen for at få fri proces øges hvis man har  

 børn boende.
Den økonomiske grænse er i 1999, at  

 lønindkomsten i 1997 skal være under 196.000 kr. + 34.000 kr.  

 for hvert hjemmeboende barn.
Undertiden opgiver fædre, der har vundet i  

 første instans at gå videre til anden instans alene på  

 grund af økonomiske forhold.
Det er   hvis moderen har fri proces,  

 gratis for hende at anke sagen.
Når faderen ikke bor sammen med børnene,  

 bliver børnetillægget ikke aktuelt for ham.
Er han flyttet  

 sammen med en anden kvinde, som han typisk forsørger mere eller  

 mindre, vil denne forsørgelsesbyrde heller ikke påvirke  

 indtægtsgrænsen for fri proces.
Desuden består mandens indkomst hovedsageligt af en  

 lønindkomst, mens en væsentlig del af moderens indkomst ofte er  

 forskellige tilskud og bidrag, der ikke medregnes, når der tages  

 stilling til om hun kan få fri proces.
Hendes reelle forbrugsmuligheder  

 vil ofte ligge væsentligt over hans, også selvom han har en  

 høj bruttoindkomst.
Resultatet heraf er, at mødre i langt  

 højere grad end fædre får fri proces i  

 familieretssager.
Denne forskelsbehandling betyder, at selve det at  

 føre sag for den gennemsnitlige far er forbundet med store  

 omkostninger, mens det for mødrene som regel er gratis.
Når  

 omkring 90 % af fædrene frivilligt afstår  

 forældremyndigheden til moderen, kan det derfor ikke tages som udtryk  

 for, at fædrene generelt ikke er så interesserede i deres  

 børn, at de ikke vil kæmpe for dem i retten, men fordi de  

 må foretage en afvejning.
At føre retssag er for fædre at  

 sammenligne med køb af en dyr lodseddel, som der er ringe chance for  

 bliver trukket ud.
Bilag 2 Notat m.m. fra Lov- og Parlamentssekretariatet og  

 Udvalgsafdelingen Folketingets formand Fhv. minister Fru Yvonne Herløv Andersen Her 13. april 1999 I fortsættelse af vor samtale forleden om muligheden  

 for at stille et ændringsforslag om stedbarnsadoption til lovforslag  

 nr.
L 40 om ændring af adoptionsloven (international adoption) eller L  

 70 (registreret partnerskab) har jeg fået udarbejdet vedlagte notat af  

 12. april 1999 fra Lov- og Parlamentssekretariatet og Udvalgsafdelingen.
Jeg  

 skal henvise til notatets konklusion, hvori jeg er enig, og jeg skal derfor  

 fortsat fraråde, at en så væsentlig ændring  

 søges gennemført som et ændringsforslag til en af de to  

 love.
Med venlig hilsen Ivar Hansen Lov- og Parlamentssekretariatet & Udvalgsafdelingen Den 12. april 1999 J.nr. 31 Notat Om et ændringsforslag om 1. Lovforslagene Lovforslag nr.
L 40 om ændring af adoptionsloven  

 (International adoption) indeholder følgende hovedpunkter:
I lovforslagets bemærkninger findes en omfattende  

 gennemgang af Justitsministeriets Adoptionsudvalgs betænkninger med  

 omtale af en række ændringer, der vil blive gennemført ved  

 hjælp af administrative forskrifter.
Af bemærkningerne (s. 19 og  

 20) fremgår det, at Adoptionsudvalget ikke har anset sig for »kompetent« til at vurdere  

 spørgsmålet om homoseksuelles   herunder registrerede partneres  

   mulighed for at adoptere.
Lovforslag nr.
L 70 om ændring af lov om  

 registreret partnerskab og lov om personnavne (Ændring af betingelserne  

 for indgåelse af registreret partnerskab og ændring af gebyrer  

 for udfærdigelse af navnebevis) indeholder følgende hovedpunkter:
2. Ændringsforslaget Et antal medlemmer (muligvis et flertal) i Retsudvalget  

 ønsker, at der til L 70 eller L 40 stilles ændringsforslag  

 således, at registrerede partnere få mulighed for  

 stedbarnsadoption, dvs. at de får mulighed for at adoptere hinandens  

 børn på samme vilkår som ægtefæller.
 Der synes ikke at være uenighed om, at  

 ændringen teknisk bør ske ved en ændring af en paragraf i  

 loven om registreret partnerskab.
En sådan ændring kan dog teknisk søges  

 gennemført såvel til L 40 (adoption) som til L 70 (registreret  

 partnerskab) uden, at dette »formelle« spørgsmål i sig selv har nogen betydning  

 for identitetsproblematikken.
Stilles ændringsforslaget til L 40, skal  

 dette lovforslag ændre titel til f.eks. »...  

 ændring af adoptionsloven og lov om registreret partnerskab.  

 (International adoption og stedbarnsadoption for registrerede partnere m.v.)  

«.
 Under udvalgsbehandlingen af L 70 (registreret  

 partnerskab) har Justitsministeriet i et svar til Retsudvalget oplyst, at  

 ministeriet finder, at forslaget i givet fald bør stilles som et  

 ændringsforslag til L 40 (adoptionsloven). Svaret indeholdt endvidere  

 et udkast til et ændringsforslag til L 40.
Retsudvalget har senere (den 3. marts 1999) anmodet  

 ministeriet om bistand til udarbejdelse af et ændringsforslag til L 70,  

 jf.
L 70   bilag 17. Når det i relation til  

 identitetsspørgsmålet er relevant at stille  

 ændringsforslaget til L 70, skyldes det, at spørgsmålet om  

 registrerede partneres mulighed for stedbarnsadoption blev debatteret under  

 1. behandlingen af L 70, hvilket det ikke blev under 1. behandlingen af L 40.  

 Justitsministeriet har endnu ikke besvaret spørgsmålet, idet  

 ministeriet - så vidt det er oplyst - ønsker at afvente  

 Folketingets stillingtagen til identitetsspørgsmålet.
3. Overvejelser om, hvorvidt den ønskede ændring kan  

 gennemføres som ændringsforslag Ifølge grundlovens § 41, stk. 2, kan et lovforslag  

 ikke endeligt vedtages, forinden det tre gange har været behandlet i  

 Folketinget.
For så vidt angår ændringsforslag, er  

 grundlovsbestemmelsen fortolket således i Folketinget, at den ikke  

 udelukker ændringsforslag, men at disse ikke må være  

 så vidtgående, at de ændrer det oprindelige forslags  

 identitet, heller ikke ved væsentlige selvstændige  

 tilføjelser.
For identitet taler i den konkrete sag, at  

 problemstillingen rent faktisk blev debatteret under 1. behandlingen af L 70.  

 Dette argument, der normalt indgår som argument for, at et  

 ændringsforslag kan stilles, svækkes dog i den konkrete sag  

 derved, at der er tale om et emne, hvor der ofte er forskellige holdninger  

 inden for partierne.
De medlemmer, som måtte have en anden holdning end  

 partiets ordfører, og som ikke på grundlag af det fremsatte  

 forslag kunne forvente en debat om »stedbarnsadoption«,  havde  

 reelt ikke mulighed for at argumentere for deres synspunkter i så  

 henseende under 1. behandlingen.
Imod taler navnlig, Samlet set finder Lov- og Parlamentssekretariatet og  

 Udvalgsafdelingen, at den ønskede ændring er så  

 vidtgående i forhold til de fremsatte lovforslag, at den ikke  

 bør gennemføres som et ændringsforslag til disse.
Folketingets formand Fhv. minister Fru Yvonne Herløv Andersen Her Den 21. april 1999 I fortsættelse af mit brev til dig af 13. april 1999  

 om muligheden for at stille et ændringsforslag om stedbarnsadoption til  

 lovforslag nr.
L 40 om ændring af adoptionsloven (international  

 adoption) eller L 70 (registreret partnerskab) skal jeg oplyse, at sagen  

 efter anmodning har været drøftet i Udvalget for  

 Forretningsordenen.
Et flertal i udvalget fandt det ikke betænkeligt at  

 stille det omhandlede ændringsforslag til lovforslag nr.
L 70, idet  

 flertallet navnlig lagde vægt på omtalen af den ønskede  

 ændring under lovforslagets første behandling.
Herefter ser jeg  

 intet grundlag for   hvis ændringsforslaget stilles   at indstille til  

 Tinget, at det afvises, jf.
Folketingets Forretningsordens 16, stk. 3.
