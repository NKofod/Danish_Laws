Skriftlig fremsættelse (17. april  

 2002) Socialministeren Herved tillader jeg mig for Folketinget at  

 fremsætte:
Forslag til lov om ændring af lov om social  

 pension og andre love (Præciseringer vedrørende  

 førtidspensionsreformen, herunder udfyldende bestemmelser om den  

 supplerende arbejdsmarkedspension for førtidspensionister) (Lovforslag nr.
L 199).
 Regeringen ønsker med dette lovforslag at foretage  

 en række præciseringer af reglerne om førtidspension,  

 sådan som de træder i kraft den 1. januar 2003  

 (førtidspensionsreformen).
Det foreslås, at der gennemføres en teknisk  

 ændring af reglerne om opgørelsen af indtægtsgrundlaget  

 for beregning af pensionen.
Det indebærer en administrativ forenkling  

 af reglerne uden at ændre ved selve indtægtsreguleringen.
Som et led i førtidspensionsreformen blev der  

 indført en frivillig supplerende arbejdsmarkedspension for  

 førtidspensionister.
Fra 1. januar 2003 kan alle  

 førtidspensionister vælge at betale bidrag til denne  

 pensionsordning.
Lovforslaget præciserer indholdet af ordningen.
Det  

 drejer sig bl.a. om udbetalinger til boet ved dødsfald før det  

 fyldte 65. år og om udbetaling af en livsvarig alderspension fra det  

 fyldte 65. år.
Herudover foreslås regler vedrørende  

 opgørelsen af pensionsretten og om bodeling ved skilsmisse m.v.
Der foreslås også indført en hjemmel  

 til, at beløb, der indbetales til Arbejdsmarkedets  

 Tillægspension, kan administreres sammen med den Særlige  

 Pensionsopsparing.
Dette er en administrativ enkelt løsning.
 Forslaget fastlægger endvidere den  

 skattemæssige behandling af indbetalinger til og udbetalinger fra  

 ordningen.
 Forslaget skønnes ikke at ville medføre  

 væsentlige økonomiske eller administrative konsekvenser for det  

 offentlige eller for borgerne.
 De økonomiske og administrative konsekvenser skal  

 forhandles med de kommunale parter.
 Jeg skal i øvrigt tillade mig at henvise til  

 lovforslagets bemærkninger.
De forslåede præciseringer sker efter  

 drøftelser med kommuner og pensionsselskaber, og det har på den  

 baggrund ikke været muligt at fremsætte lovforslaget før.  

 Af hensyn til tilrettelæggelsen af den supplerende  

 arbejdsmarkedspension i Arbejdsmarkedets Tillægspension og i  

 forsikringsselskaber og pensionskasser samt under hensyn til det  

 forestående arbejde med bekendtgørelser og vejledninger i  

 tilknytning til førtidspensionsreformen er det vigtigt, at  

 lovforslaget vedtages i denne folketingssamling.
Jeg er dog indstillet  

 på om nødvendigt at genfremsætte forslaget i næste  

 samling.
 Med disse bemærkninger skal jeg indstille  

 lovforslaget til Folketingets velvillige behandling.
