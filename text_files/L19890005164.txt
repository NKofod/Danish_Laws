I henhold til kgl. resolution af 14. juli 1987 og efter at Folketingets finansudvalg den 13. maj s.å. havde meddelt sit samtykke for så vidt angår Danmarks bidrag har Danmark ratificeret en konvention om oprettelse af Det Multilaterale Investeringsgarantiorgan (MIGA). Konventionen, der blev færdigforhandlet i Verdensbankens bestyrelse i september 1985 og godkendt på Bankens årsmøde i Seoul den 11. oktober 1985, blev underskrevet af Danmark den 27. august 1986. Konventionen trådte i kraft den 12. april 1988.
Konventionen, der kan undertegnes af Verdensbankens 151 medlemslande samt  

 Schweiz, er indtil den 11. november 1988 blevet underskrevet af 72 lande og  

 ratificeret af 46 lande.
Danmarks ratifikationsinstrument deponeredes i  

 Verdensbanken, Washington, D.C., den 18. august 1987.
 Hvert medlemsland er tildelt en aktieandel i MIGA, hvoraf 10% indbetales  

 kontant, yderligere 10% indbetales i form af en statsforskrivning og resten  

 henstår som garantikapital.
 MIGAs hovedformål er at fremme udenlandske investeringer i  

 udviklingslandene ved multilateralt at forsikre dem imod en række  

 ikke-kommercielle risici.
De investeringer, der er berettiget til dækning, omfatter egenkapital samt  

 - efter bestyrelsens beslutning - andre former for direkte investeringer.
Kun  

 investeringer, som foretages efter indgivelse af en ansøgning om garanti, kan  

 garanteres.
Garantien kan imidlertid omfatte udvidelse eller modernisering af  

 en eksisterende investering samt investering af fortjeneste, som frit ville  

 kunne have været udført fra værtslandet.
MIGA skal bl.a. sikre sig, at  

 investeringen er økonomisk sund, at den bidrager til værtslandets udvikling  

 og at den er i overensstemmelse med værtslandets lovgivning og  

 udviklingsplaner.
De typer af risici, imod hvilke der kan udstedes garanti, omfatter  

 indførelse af restriktioner på pengeudførsler til udlandet, ekspropriation,  

 kontraktbrud fra værtslandets regerings side, hvor ejeren ikke har rekurs til  

 nogen domstol, samt krig og borgerlige uroligheder.
Der kan ikke ydes garanti  

 for devalueringsrisici eller tab som følge af almindelige økonomisk-politiske  

 foranstaltninger.
Som hovedregel er det en forudsætning for garantistillelsen, at  

 investorerne er statsborgere i et andet medlemsland end værtslandet eller er  

 aktieselskaber enten med hovedvirksomhed i et andet medlemsland eller hvis  

 majoritet er ejet af statsborgere i et andet medlemsland.
Som hovedregel kan  

 der kun ydes garanti for investeringer i de af konventionens medlemslande,  

 som er udviklingslande, og kun hvis værtslandet godkender, at dette finder  

 sted.
Ud over disse operationer åbner konventionen mulighed for at garantere  

 visse andre investeringer, hvis et eller flere medlemmer står som sponsorer.  

 Dette indebærer, at de skal påtage sig en forpligtelse til at dække en  

 proportional del af eventuelle tab på alle garantier omfattet af  

 sponsorordningen.
Denne ordning åbner bl.a. mulighed for garanti for en  

 investering fra et ikke-medlemsland, såfremt et medlemsland vil være sponsor  

 for denne.
Investorer skal for garantierne betale årlige præmier, som inden for  

 nærmere rammer skal udgøre en vis procentdel af garantibeløbet for hver  

 enkelt dækket risikotype.
Præmierne skal sammen med medlemslandenes  

 kontantbidrag indgå i en fond til imødegåelse af tab på garantierne.
Kun i  

 tilfælde af, at disse midler måtte være utilstrækkelige, vil der blive  

 trukket på statsforskrivningerne, som altså vil udgøre en stødpude imellem de  

 kontante indbetalinger og den egentlige garantikapital.  

 Administrationsudgifterne skal principielt dækkes af særlige gebyrer fra  

 investorerne, men må indledningsvis forudses afholdt af kontantbidragene og  

 disses afkast.
 Tvister mellem MIGA og et medlem, f.eks. som følge af at MIGA er indtrådt  

 i en investors rettigheder, skal løses igennem en trinvis procedure  

 omfattende forhandling, mægling og voldgift.
MIGA skal i lighed med f.eks.
Verdensbanken have en ledelsesstruktur i 3  

 lag, med et råd, hvori alle medlemslande er repræsenteret, en valgt  

 bestyrelse og en formand med personale.
Reglerne om tildeling af aktiekapital  

 og stemmer tilsikrer industrilande og udviklingslande samme antal stemmer i  

 de beslutningstagende organer.
Det er tanken, at MIGA skal supplere eksisterende nationale  

 investeringsgarantiordninger og samarbejde med disse.
MIGA vil derfor  

 koncentrere sig om at garantere investeringer fra medlemmer uden nationale  

 ordninger, at samgarantere investeringer sammen med nationale  

 investeringsgarantiinstitutioner eller genforsikre disses garantier, at  

 garantere sunde investeringer, som ikke kan garanteres under nationale  

 ordninger, og at garantere investeringer finansieret af investorer fra mere  

 end eet medlemsland.
 Yderligere oplysninger om konventionen og om MIGA fås ved henvendelse til  

 Udenrigsministeriet, Departementet for Internationalt Udviklingssamarbejde  

 (DANIDA), Asiatisk Plads 2, 1448 København K.
