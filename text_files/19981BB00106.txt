Fremsat den 25. marts 1999 af  

 Kristian Thulesen Dahl (DF),  

 Pia Kjærsgaard (DF), Egil Møller (DF)  

 og Peter Skaarup (DF) Forslag til folketingsbeslutning om udarbejdelse af en uvildig kommissionsrapport om  

 positive og negative sider ved en dansk tilslutning til euroen Folketinget pålægger regeringen forud for et  

 eventuelt forslag om en folkeafstemning om dansk tilslutning til euroen at  

 stille forslag om udarbejdelse af en uvildig kommissionsrapport, der skal  

 klarlægge såvel positive som negative sider ved en dansk  

 tilslutning til euroen.
Bemærkninger til forslaget Forslagsstillerne er af den opfattelse, at  

 befolkningen forud for en eventuel folkeafstemning om dansk tilslutning til  

 euroen skal have den bredeste, den bedste og den mest nuancerede information  

 om såvel de positive som de negative sider ved en tilslutning til  

 euroen.
 En folkeafstemning om dansk tilslutning til euroen vil  

 utvivlsomt være den vigtigste folkeafstemning i danmarkshistorien siden  

 folkeafstemningen om Danmarks indtræden i De Europæiske  

 Fællesskaber i 1972. Herudover er det en afstemning, der i høj  

 grad angår både landets og borgernes økonomi og velstand i  

 en lang årrække frem.
 Det er derfor vigtigt, at en kommende folkeafstemning om  

 euroen kommer til at foregå på et grundlag, hvor både  

 fordele og ulemper er belyst så godt, som det er muligt.
Selv hos den mest overbeviste tilhænger henholdsvis  

 modstander af euroen er der et gran af tvivl.
Både som tilhænger  

 og som modstander af euroen kan man have forståelse for synspunkter fra  

 »den anden side«.
Derudover er der en stor gruppe tvivlere, der har et  

 berettiget krav på nuanceret information om både fordele og  

 ulemper.
Den danske befolkning befinder sig ved en skillevej, hvor der  

 må vælges mellem en omfattende centralstyring af Danmarks  

 økonomi fra EU s centralbank i Tyskland og en fri og uafhængig  

 dansk vej.
Der er derfor god grund til, at såvel positive som negative  

 sider ved en tilslutning til euroen bliver tydeliggjort bedst muligt,  

 så alle kan træffe deres valg på et grundlag, de finder  

 rigtigst, ved folkeafstemningen, når den eventuelt kommer.
Forslagsstillerne mener, at Danmark står bedst ved  

 ikke at tilslutte sig euroen, men at bevare kronen over for den fælles  

 europæiske mønt, euroen, og at sikre kronen gennem en  

 videreførelse af fastkurspolitikken.
Det er på den ene side  

 klogt, at Danmark låser kronen fast i forhold til euroen, det giver den  

 største troværdighed i valutakurspolitikken, og på den  

 anden side giver det en række fordele i kraft af, at Danmarks  

 suveræne selvstændighed bevares, og at Danmark undgår at  

 blive tvunget til en større politisk integrering med de øvrige  

 europæiske lande.
Danmark kan således undgå nogle af de  

 bivirkninger ved euroen, som utvivlsomt vil vise sig med tiden.
Det er forslagsstillernes opfattelse, at en uvildig  

 kommission skal bestå af en kreds af kompetente personer fra f.eks.  

 universitetsverdenen og rumme personer med synspunkter både for og imod  

 en dansk tilslutning til euroen.
Den uvildige kommission må belyse  

 fordele og ulemper ved emner som:
tilslutning til euroen kontra en fortsættelse af den  

 nuværende fastkurspolitik, risici ved, at enkelte eller flere medlemslande mangler styring af  

 egen økonomi, den demokratiske konstruktion af den europæiske  

 centralbank, Grønlands og Færøernes stilling.
Begge lande  

 anvender danske kroner, og hverken Grønland eller  

 Færøerne er medlemmer af EU.
Hvad betyder en pengeombytning for  

 disse lande, og skal indbyggerne deltage i en dansk  

 folkeafstemning? I Sverige udarbejdede professor Lars Jonung fra  

 Handelshøjskolen i Stockholm en undersøgelse for den svenske  

 regering, der blandt andet viste, at de valutaunioner, der foreløbig  

 har overlevet   de vigtigste er den amerikanske, den tyske og den italienske  

   alle er nationale valutaunioner med en tilhørende politisk  

 unionsdannelse.
Omvendt har de, der er bukket under i tidens løb  

 eksempelvis den skandinaviske og den latinske møntunion   været  

 internationale sammenslutninger uden et meget stærkt fælles  

 politisk fodslag.
Derfor er det meget svært at forestille sig den  

 fælles mønt uden en større politisk union i EU.
En  

 møntunion forudsætter meget små forskelle landene imellem  

 i finanspolitikken og kræver egentlig også en fælles kultur  

 og et fælles sprog, fremgik det af undersøgelsen.
Regeringen pålagde i december 1998 ved en  

 forespørgselsdebat i Folketinget sig selv at foranstalte en  

 oplysningskampagne om konsekvenserne af dansk medlemskab.
Det er dog  

 tvivlsomt, om befolkningen kan have tillid til, at en sådan kampagne  

 også vil skildre de negative sider af medlemskabet.
Udgangspunktet er,  

 at regeringen er meget opsat på, at Danmark skal med i euroen så  

 hurtigt som muligt, og derfor er det nærliggende at tro, at regeringens  

 kampagne alene vil have til formål at få fjernet  

 opmærksomheden om de triste bivirkninger ved dansk deltagelse i en  

 fælles europæisk valuta, som der unægtelig er.
Regeringens  

 kampagne kan hurtigt få et præg af at være ensrettet  

 regeringspropaganda og ensidig, og det er ikke gavnligt for en nuanceret og  

 vigtig debat forud for en eventuel folkeafstemning om stillingtagen til  

 euroen.
Skriftlig fremsættelse Kristian Thulesen Dahl (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om udarbejdelse af en  

 uvildig kommissionsrapport om positive og negative sider ved en dansk  

 tilslutning til euroen.
(Beslutningsforslag nr.
B 106).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
