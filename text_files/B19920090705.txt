 I medfør af § 5 og § 28 i lov om skibes sikkerhed m.v., jf.
lovbekendtgørelse nr. 584 af 29. september 1988, og efter bemyndigelse i bekendtgørelse nr. 570 af 26. september 1988 fastsættes:
Område § 1.  Bekendtgørelsen gælder for alle former for  

 arbejde udført i fiskeskibe, hvorved forstås et skib, som anvendes til  

 erhvervsmæssig fangst af fisk m.v., og hvis nationalitetsbevis er forsynet  

 med havnekendingsnummer.
 § 2.  I fiskeskibe skal alle, der er beskæftiget med  

 fiskeri, tilknyttes et havnesikkerhedsudvalg.
 Stk. 2.  På fiskeskibe, hvor der arbejder 8 eller flere  

 personer inkl. skibsføreren, gælder samme regler til sikkerhedsorganisation  

 som i bekendtgørelse om sikkerhedsarbejde i skibe.
Havnesikkerhedsudvalgene § 3.  Der oprettes havnesikkerhedsudvalg i et passende  

 antal områder efter forhandlinger mellem fiskeriets organisationer og  

 Søfartsstyrelsen.
Antallet af havnesikkerhedsudvalg kan alt efter behov  

 revideres hvert tredie år.
Stk. 2.  Hvert havnesikkerhedsudvalg består af et  

 ligeligt antal partsfiskere og redere.
Antallet af henholdsvis partsfiskere  

 og redere skal være mindst 2 og højst 5. Antallet af repræsentanter  

 fastsættes efter forhandlinger mellem fiskeriets organisationer.
Stk. 3.  Havnesikkerhedsudvalget vælger selv sin  

 formand.
Formandsposten går hvert andet år på skift mellem en partsfisker- og  

 en rederrepræsentant.
 Stk. 4.  Til havnesikkerhedsudvalget kan knyttes 1  

 arbejdsmiljøkonsulent for partsfiskerne og 1 arbejdsmiljøkonsulent for  

 rederne.
§ 4.  Partsfiskerne vælger medlemmer til  

 havnesikkerhedsudvalget for det pågældende område.
Valget gælder for 2 år  

 eller indtil en valgt partsfisker ophører i erhvervet.
Genvalg kan finde  

 sted.
Stk. 2.  Rederne vælger medlemmer til  

 havnesikkerhedsudvalget for det pågældende område.
Valget gælder for 2 år  

 eller indtil en valgt repræsentant ophører i erhvervet.
Genvalg kan finde  

 sted.
 Stk. 3.  Havnesikkerhedsudvalget meddeler  

 Søfartsstyrelsen navnene på udvalgets medlemmer senest 4 uger efter valget  

 har fundet sted.
 Stk. 4.  Valg foregår efter en særlig procedure aftalt  

 mellem fiskeriets organisationer og godkendt af Søfartsstyrelsen.
 Stk. 5.  Uoverensstemmelser om retningslinier for valg  

 og valgbarhed, herunder spørgsmål om hvilke regler der finder anvendelse og  

 om brud på eller fortolkning af reglerne, afgøres ved fagretlig behandling  

 efter bestemmelserne i lov om arbejdsretten.
Opgaver § 5.  Havnesikkerhedsudvalget skal planlægge, lede og  

 koordinere sikkerheds- og sundhedsarbejdet for fiskere.
Udvalget skal  

 registrere fiskernes arbejdsmiljøproblemer og rådgive ved løsning af  

 arbejdsmiljømæssige spørgsmål.
Stk. 2.  Havnesikkerhedsudvalget skal sørge for, at  

 årsagerne til ulykkestilfælde, forgiftninger og erhvervsbetingede lidelser  

 samt tilløb hertil undersøges, og foranledige gennemført foranstaltninger,  

 der hindrer gentagelser.
Udvalget skal een gang om året udarbejde en samlet  

 oversigt over arbejdet i udvalget.
Oversigten skal på anmodning indsendes til  

 Søfartsstyrelsen.
Stk. 3.  Havnesikkerhedsudvalget skal holde sig  

 orienteret om de bestemmelser for sikkerhed og sundhed, der er fastsat for at  

 beskytte fiskerne.
Udvalget skal opstille principper for nødvendig oplæring  

 og instruktion og sørge for, at der føres en stadig kontrol med overholdelse  

 af sikkerhedsbestemmelserne.
Møder § 6.  Havnesikkerhedsudvalget skal holde ordinært møde  

 mindst 1 gang i kvartalet.
Udvalget skal derudover holde møde, når der  

 indtræffer alvorlige ulykker, alvorlige forgiftninger eller andre alvorlige  

 sundhedsskader, samt når der iøvrigt er behov herfor.
Ekstraordinært møde  

 holdes, når formanden skønner det nødvendigt, eller hvis mindst 2  

 udvalgsmedlemmer fremsætter ønske herom.
 Stk. 2.  Der skal indkaldes til ordinære møder i  

 havnesikkerhedsudvalget i god tid.
Stk. 3.  Der skal udarbejdes referat af møderne i  

 havnesikkerhedsudvalget.
Referater fra møder i havnesikkerhedsudvalget skal  

 sendes til samtlige berørte organisationer i området samt på anmodning til  

 Søfartsstyrelsen.
Redernes pligter § 7.  Rederne skal sørge for, at medlemmerne af  

 samtlige havnesikkerhedsudvalg får den fornødne tid til rådighed til at  

 varetage deres pligter i sikkerhedsarbejdet.
 Stk. 2.  Rederne skal give medlemmerne af  

 havnesikkerhedsudvalgene lejlighed til at erhverve sig den fornødne viden om  

 eller uddannelse i sikkerheds- og sundhedsmæssige spørgsmål.
 Stk. 3.  Rederne afholder udgifterne ved  

 havnesikkerhedsudvalgsmedlemmernes hverv og godtgør tab af indtægt, herunder  

 udgifter og indtægtstab i forbindelse med nødvendig deltagelse i sikkerheds-  

 og arbejdsmiljøkurser m.v.
 Stk. 4.  Uoverenstemmelser om de i stk. 3 nævnte  

 forhold, herunder spørgsmål om hvilke regler der finder anvendelse og om brud  

 på eller fortolkning af reglerne, afgøres ved fagretlig behandling efter  

 bestemmelserne i lov om arbejdsretten.
 Stk. 5.  Rederne har pligt til at gøre medlemmerne af  

 havnesikkerhedsudvalget for det pågældende område bekendt med krav, som  

 Søfartsstyrelsen skriftligt giver til et i området hjemmehørende fiskeskib  

 udover, hvad der er indeholdt i de periodiske syn.
Uddannelse § 8.  Søfartsstyrelsen kan efter indhentet udtalelse  

 fra Skibstilsynsrådet fastsætte regler eller retningslinier for den  

 arbejdsmiljøuddannelse, som havnesikkerhedsudvalgenes medlemmer skal  

 gennemgå, herunder om form og indhold.
Det kan herunder fastsættes, hvilke  

 krav der skal stilles til kursusinstruktøren.
 Stk. 2.  Uddannelsen skal for medlemmerne af  

 havnesikkerhedsudvalgene have en varighed på 32 timer.
 Stk. 3.  Senest 4 uger efter oprettelsen af et  

 havnesikkerhedsudvalg eller ved nyvalg til udvalget, skal formanden for det  

 pågældende havnesikkerhedsudvalg tilmelde medlemmerne til et af  

 Søfartsstyrelsen godkendt arbejdsmiljøkursus.
 Stk. 4.  Undtaget fra stk. 3 er medlemmer, der i  

 forvejen har fået den foreskrevne arbejdsmiljøuddannelse.
 Stk. 5.  Medlemmer af havnesikkerhedsudvalg har pligt  

 til at deltage i den krævede uddannelse.
Straffebestemmelser § 9.  Overtrædelse af bekendtgørelsen straffes med  

 bøde.
Ikrafttræden § 10.  Bekendtgørelsen træder i kraft den 1. januar  

 1993.
