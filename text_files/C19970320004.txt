Indledning Anhugning skal ske i overensstemmelse med Arbejdstilsynets bekendtgørelse  

 nr. 1109 af 15. december 1992 om anvendelse af tekniske hjælpemidler og  

 Arbejdstilsynets bekendtgørelse nr. 1101 af 14. december 1992 om  

 hejseredskaber og spil, hvor § 21 omhandler anhugning.
 Denne anvisning giver nærmere retningslinier for udførelsen af anhugning i  

 forbindelse med løft, transport og afsætning af en byrde.
 Arbejdstilsynet kræver, at anhugning udføres i overensstemmelse med denne  

 anvisning eller på anden måde, der er mindst lige så forsvarlig.
 Anvisningen er udarbejdet af Direktoratet for Arbejdstilsynet.
Område Anvisningen omfatter alle former for anhugning af byrder, med både  

 mekanisk drevet og hånddrevet udstyr, som udføres på landjorden og om bord på  

 skibe ved lastning og losning.
1. Tilrettelæggelse og instruktion 1.1  Anhugningsarbejdet skal tilrettelægges, så hverken anhugger  

 eller andre udsættes for fare, og hverken hejseredskab eller  

 anhugningsmateriel bliver overbelastet eller beskadiget.
 1.2  Der skal være hensigtsmæssigt og tilstrækkeligt  

 anhugningsmateriel til rådighed.
1.3  Ved store og vanskelige løft kræves normalt detaljeret  

 tilrettelæggelse og ofte brug af specielt anhugningsmateriel.
Det gælder fx  

 betonelementer og byrder, der skal vendes i luften, serieløft, det vil sige  

 løft af mange helt ens byrder, og samløft med flere kraner samtidigt.
1.4  Løft og byrder, der i sig selv er farlige, kræver særlige  

 forholdsregler til beskyttelse af de beskæftigede.
Det gælder fx varme eller  

 glødende emner, stærkt støvende giftige eller eksplosive stoffer, beholdere  

 med indhold under højt tryk og stoffer, der kan afgive farlig stråling.
 1.5  En anhugger skal være fyldt 18 år.
1.6  Anhuggeren skal være instrueret i forsvarlig udførelse af  

 arbejdet.
Instruktionen skal være i overensstemmelse med denne anvisning og  

 skal desuden omfatte de særlige foranstaltninger, der kræves ved det enkelte  

 anhugningsarbejde.
2. Almene retningslinier 2.1  Anhuggeren skal følge de givne instrukser og vejledninger.  

 Opstår der tvivl om fx byrdens vægt, anhugningens forsvarlighed eller andre  

 forhold, skal anhuggeren standse arbejdet og rådføre sig med sin nærmeste  

 foresatte eller eventuelt kranføreren.
Hvis løftet er påbegyndt, skal byrden  

 sænkes til nærmeste, sikre hvileposition.
 Anhugger og kranfører har ret og pligt til at nægte løft, som de nærer  

 betænkelighed ved.
2.2  Anhuggeren skal til enhver tid under arbejdet kunne opnå en  

 sikker kontakt med kranføreren enten direkte eller via signalmand (lugemand),  

 eller eventuelt gennem radio og fjernsyn.
Anvender anhuggeren tegngivning med  

 håndsignaler, skal tegnene i fig 1 benyttes.
2.3  Er der flere anhuggere om samme løfteopgave, skal der i  

 forvejen træffes aftale om, hvem der giver tegn til kranføreren.
Kranføreren  

 må herefter kun rette sig efter tegngivning fra den udpegede anhugger, se dog  

 bemærkningen om hurtigt stop under fig. 1.
Det er vigtigt, at tegngivningen til kranføreren ikke er til at misforstå  

 og altid er den samme.
Derfor skal ovenstående tegn altid anvendes.
Tegnet  

 for hurtigt stop kan betragtes som et nødstop og skal derfor altid  

 respekteres af kranføreren, uanset hvem der giver tegnet.
 2.4  Ingen må opholde sig på en byrde, der er anhugget og løftet  

 fra underlaget.
 2.5  Anhuggeren skal bære hovedværn (hjelm), fodværn  

 (sikkerhedsfodtøj) og egnede arbejdshandsker.
 2.6  Ved arbejde med farligt gods kan andre personlige værnemidler  

 være påkrævet, fx åndedrætsværn.
 2.7  Ved løft, transport og afsæt af byrde, skal der tages hensyn  

 til stærk blæst (vindstyrke).
 2.8  Ved anhugning, løft og transport, hvor der ikke medvirker  

 anhugger eller andre på jorden, må ingen befinde sig eller færdes i det  

 område, hvor løftet og transporten foregår, og om rådet skal altid være  

 forsvarligt afspærret med rækværk eller på anden lignende måde, således at  

 det tydeligt fremgår, at ophold og færdsel inden for området er forbudt, og  

 der skal være foretaget skiltning i nødvendigt omfang.
3. Anhugning af byrden 3.1  Anhugningsmateriel med synlige mangler må ikke benyttes.
Hvis  

 anhuggeren er vidende om, at materiellet har været udsat for overbelastning  

 eller stærk varme, må det heller ikke benyttes.
Dette gælder også  

 engangsstropper og andet anhugningsmateriel, der følger med byrden.
3.2  En byrde må ikke anhugges, så den under løftet berører  

 hejsetov eller -kæde.
Hejsetov eller -kæde må ikke slås om byrden.
3.3  Anhugningsmateriel må ikke overbelastes.
Anhuggeren skal være  

 fuldt fortrolig med den mærkning - eventuelt med kode - som oplyser om  

 anhugningsmaterielletss størst tilladte belastning.
 3.4  Anhugningsmateriel må kun bruges til det, det er beregnet  

 til, fx må en pladehage ikke bruges som krog.
3.5  Ved anvendelse af to eller flere stropper af tov, kæde eller  

 bånd skal der tages hensyn til stropvinklen.
Se fig. 2.
 Stropvinklen må ikke overstige 120 grader.
 3.6  Hvis byrden har tydelige fastgøringssteder for  

 anhugningsmateriel, fx øjer eller huller for kroge eller stropper, skal de  

 bruges.
 3.7  Angivelse på byrden om anhugning skal følges.
3.8  Anhugning skal udføres, så byrden ikke kan skride, kæntre,  

 komme i farlig svingning eller falde af.
Anhugningsmateriel, der bliver slået  

 om byrden, skal sikres (sanses) omhyggeligt, så byrden ikke kan glide.
 3.9  Anhugningsmateriel skal beskyttes mod skarpe kanter på  

 byrden.
 3.10  Anhuggeren skal fæstne anhugningsmateriellet til krankrogen,  

 så det under løftet ikke kan skride eller hægtes af.
 3.11  Der må ikke anhugges i bindsler eller lignende materiel, der  

 kun tjener til at holde byrden sammen.
3.12  Inden der foretages løft, skal anhuggeren kontrollere, - at såvel krankrogen som kroge på anhugningsgrejet er forsynet med  

 afhægtningssikring, eller at der anvendes sikkerhedskroge.
Undtagen er dog  

 kroge/anhugningsgrej, der anvendes til løft af flydende metal (stålværker og  

 støberier), og til løft og nedsænkning i fx overfladebehandlingsanlæg, samt  

 specielt løftegrej fx til løft af tønder og ilt- og gasflasker.
Undtaget er  

 også tvillingkroge på meget store kraner, fx på skibsværfter, forudsat  

 anhugningen udføres omhyggeligt - at krankrogen er lodret over tyngdepunktet - at stropper, åg og lignende er anbragt rigtigt i forhold til  

 tyngdepunktet - at stropper er beskyttet mod eventuelle skarpe kanter - at spredningsvinklen for stropper, kædesling m.v. er korrekt.
Inden det endelige løft skal grejet totes (strammes om byrden) ved  

 langsomt løft fri af underlaget for at kontrollere - at der er ligevægt - at stropperne sidder rigtigt - at stropperne ikke sidder i klemme (fisker) - at byrden ikke på nogen måde hænger fast i underlaget.
 3.13  Vedrørende indretning af anhugningsgrej henvises til gode  

 eksempler på korrekt udført anhugningsgrej i At-meddelelse nr. 2.02.10.
4. Løft af byrden 4.1  Der må kun løftes i byrder, der er fritliggende.
Forsøg på at  

 løfte en fastfrosset eller delvis nedgravet byrde kan medføre farlige og helt  

 uberegnelige påvirkninger af hejseredskabet og anhugningsmateriellet.
4.2  Løft skal udføres lodret.
Hvis en byrde ikke ligger frit for  

 lodret løft, skal den, inden løftet udføres, på forsvarlig måde anbringes, så  

 den kan løftes lodret.
En byrde må ikke med et skråt træk slæbes hen over  

 underlaget inden løftet eller samtidig med, at løftet påbegyndes.
Der kan  

 ellers ske overbelastning af hejseredskabet, beskadigelse af  

 anhugningsmateriellet, og en byrde vil meget let, i samme øjeblik den  

 begynder at lette fra underlaget, kunne komme i helt uforudsete svingninger.
 4.3  Genstande, der ligger løst på byrden, og som kan falde ned  

 under transporten, skal fjernes inden løft.
4.4  Umiddelbart inden løftet skal anhuggeren sikre sig, at der  

 ikke er pesoner i farlig nærhed af byrden.
Specielt når der er flere  

 anhuggere om samme løfteopgave, skal den anhugger, hvis opgave det er at give  

 tegn til kranføreren, sikre sig, at de andre anhuggere er helt klar af  

 byrden, før han giver tegn til løft.
4.5  Straks efter løftet er påbegyndt, skal anhuggeren sikre sig,  

 at anhugningen er i orden, at byrden er i balance og ikke fisker eller kommer  

 i farlig svingning.
Byrden kan ændre form, efter at løftet er påbegyndt, fx  

 sække og løse bundter af stænger.
Det kan være nødvendigt at standse løftet,  

 når byrden har sluppet underlaget, og udføre en ekstra sansning eller anden  

 justering af anhugningen.
5. Transport af byrden 5.1  Under hele transporten skal anhuggeren holde øje med byrden  

 og dens anhugning og straks gribe ind på forsvarlig måde, hvis der opstår  

 fejl eller farlige situationer.
 5.2  Under byrdens transport skal anhuggeren varsko personer, der  

 kan komme under byrden eller i farlig nærhed af den.
5.3  Hvis byrden transporteres i lav højde, bør anhuggeren følge  

 den under transporten og, om nødvendigt, styre byrden.
Er der risiko for, at  

 anhuggeren under transport af byrden kan komme i klemme mellem byrden og  

 faste genstande eller kranens konstruktion, skal der anvendes styreline (se  

 fig 3).
6. Afsætning af byrden 6.1  Anhuggeren skal sikre sig, at byrden afsættes sikkert, og at  

 frigøring først sker, når byrden er betryggende anbragt, understøttet og  

 sikret mod væltning.
 6.2  Anhugningsmateriellet skal holdes stramt, mens der foretages  

 en nødvendig afstivning af byrden.
 6.3  Byrden skal anbringes på en sådan måde, at  

 anhugningsmateriellet kan fjernes, uden at anhuggeren (eller andre personer)  

 kommer i fare, og uden at anhuggermateriellet lider overlast.
 6.4  På områder med skinnekørende anlæg må byrder ikke anbringes  

 nærmere end 0,5 m til de bevægelige dele af de skinnekørende konstruktioner.
 6.5  Anhugningsmateriel, som efter brugen skal returneres med  

 kranen, skal ophænges forsvarligt i krankrogen, og anhuggeren skal sikre sig,  

 at det ikke kan fiske.
 6.6  Anhuggeren skal straks tage anhugningsmateriel ud af brug,  

 hvis det er blevet beskadiget under brugen.
7. Vedligeholdelse og opbevaring af anhugningsgrej 7.1  Efter brug bør grejet renses omhyggeligt og kontrolleres for  

 fejl og mangler og eventuelt repareres eller kasseres.
 7.2  Metaldele, der ikke males, bør indsmøres i olie, især hvis  

 delene opbevares udendørs.
7.3  Anhugningsgrej bør altid opbevares på et tørt og luftigt  

 sted.
Undgå så vidt muligt længere tids påvirkninger af stærk sollys på  

 fibertove, især tove af kunstfiber.
De ultraviolette stråler nedbryder tovet.
7.4  Når anhugningsgrejet efter brugen er kontrolleret, bør det  

 straks anbringes på sin rette plads, fx på opsatte kroge (se fig. 4) eller  

 reoler, indrettet til opbevaring af grejet.
Det giver et godt overblik over  

 grejet, og gør det lettere at vælge korrekt grej til den næste opgave.
 7.5  Som afslutning på anhugningsopgaven bør der foretages den  

 nødvendige oprydning, hvor eventuelt kasseret grej straks fjernes, og strøer  

 kiler og andet hjælpeudstyr anbringes på rette plads.
7.6  Anhugningsgrej bør efterses mindst een gang om måneden og  

 gennemgå et hovedeftersyn mindst hver 12. måned.
Jens Andersen Ingen.
