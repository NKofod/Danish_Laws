I henhold til bestemmelserne i kapitel V, sejladsens betryggelse, i  

 skibstilsynets meddelelser »B« af 1. juli 1982 samt bestemmelserne  

 i afdeling B, navigering m.v., i handelsministeriets bekendtgørelse nr. 173  

 af 21. maj 1965 med senere ændringer skal ethvert skib være udrustet med  

 lanterner, signalfigurer og lydsignalapparater i et sådant omfang, at det er  

 i stand til at opfylde kravene i de internationale søvejsregler.
Konstruktion  

 og installation om bord skal være i overensstemmelse med de internationale  

 søvejsregler samt med de af direktoratet givne forskrifter.
 Anvendte betegnelser:
direktoratet: direktoratet for statens skibstilsyn NP: nautisk prøvekammer NK: fællesnordisk godkendelsesmærke L: et skibs største længde (excl. evt. bovspryd) tons: registertons brutto nyt skib: ethvert skib, hvis køl er lagt, eller som er på et tilsvarende  

 konstruktionsstadium på eller efter den 15. juli 1977 eksisterende skib: et skib, som ikke er nyt skib søvejsreglerne: de internationale søvejsregler, 1972/1981 tillæg I: tillæg til de internationale søvejsregler, 1972/1981 tillæg II: tillæg til de internationale søvejsregler, tillæg III: tillæg til de internationale søvejsregler, tillæg IV: tillæg til de internationale søvejsregler, Indholdsfortegnelse:
1. Lanterner 1.1 Godkendelse 1.1.1. Publicering af godkendelser 1.2. Lanterner til skibe under 12 meter i længde 1.3 Lanterner til skibe på 12 meter og derover i længde 1.4 Tillægssignaler for fiskeskibe 1.5. Anerkendelse af udenlandske certifikater 1.5.1. Anerkendelse af ældre danske certifikater 1.6. Farvefiltre af kunststof 1.7. Lanternearrangement 1.7.1 Indsendelse af tegninger for godkendelse 1.8. Opstilling af  

 lanterner om bord 1.8.1. Sidelys 1.8.1.1. Afskærmning i forkant af horisontal sektor 1.8.1.2. Lodrette sektorer 1.8.1.2.1. Recesser 1.8.1.2.2. Bak, dækslast m.m.
1.8.1.3. Placering på skibssiden 1.8.2. Nomogram 1.8.3. Toplys 1.8.3.1. Skærmblade 1.8.3.2. Skorsten, mast m.m.
1.8.3.3. Blænding 1.8.4. Rundtlysende lanterner 1.8.4.1. 6 graders-regel 1.8.4.2. Obligatoriske lys 1.8.4.2.1. Ankerlys 1.8.4.2.2. NUC-lys (ikke under kommando) 1.8.4.2.3. Fiskerilys 1.8.4.2.4. Uddybning, undervandsarbejde og lodstjeneste 1.8.4.3. Ikke obligatorisk lys, men lys der i visse tilfælde skal vises 1.8.4.3.1. Visse slæbeoperationer, modtagning/afgivelse af forsyninger  

 m.m.
1.8.4.3.2. Passagelys 1.8.4.4. Ikke obligatoriske lys, der kan vises 1.8.4.4.1. Manøvrelys 1.8.4.4.2. Hæmmet på grund af dybgang samt lys for sejlskib 1.8.4.4.3. Tillægsfiskerilys 1.9. Lanternelamper 1.9.1. Godkendelse og mærkning 1.9.2. Publicering af godkendelse 1.9.3. Reservelanterner 1.10. El-tilslutning og overvågning af skibslys 1.10.1. Skibslys (hovedlanterner), der skal tilsluttes særlig undertavle  

 tilsluttet hovedstrømtavlen 1.10.2. Skibslys (reservelanterner), der skal tilsluttes særlig undertavle  

 tilsluttet nødstrømtavlen 1.10.3. Øvrige skibslys 1.10.4. Signalanordning 1.10.5. NUC-lys (ikke under kmommando) 1.11. Overgangsbestemmelser for eksisterende skibes lanterner,  

 lanternecertifikater og lanterneplacering om bord 1.11.1. Certifikaters og typegodkendelsers gyldighed 1.11.1.1. skibe på 50 meter eller derover i længde 1.11.1.2. Skibe på 20 meter ellr derover, men under 50 meter i længde 1.11.1.3. Skibe på 12 meter ellr derover, men under 20 meter i længde 1.11.1.4. Skibe under 12 meter i længde 1.12.
Ændringer, der skal foretages inden den 15. juli 1986 1.12.1. Omplacering af toplys 1.12.2. Omplacering af sidelys 2. Signalfigurer 2.1.
2.1. Skibe på 20 meter eller derover i længde 2.2. skibe under 20 meter i længde 3. Lydsignalapparater 3.1. Skibe på 12 meter eller derover i længde 3.1.1. skibe under 12 meter i længde 3.2. Fløjte 3.2.1. Godkendelse 3.2.2. Publicering af godkendelser 3.3. Klokke 3.44. Gongong 3.4.1. Dimensioner 3.5. Mekanisk dreven klokke-gongong 3.6. Overgangsbestemmelse for eksisterende skibes lydsignalapparater 1. Lanterner 1.1. Godkendelse Enhver lanterne til brug om bord i skibe skal opfylde de i de  

 internationale søvejsregler indeholdte krav med hensyn til lysvinkler,  

 lysstyrker, lysfordeling og -farve og skal være konstrueret i  

 overensstemmelse med de af direktoratet til enhver tid givne forskrifter.  

 Enhver lanterne skal være af en af direktoratet godkendt type.
1.1.1. Publicering af typegodkendelser Typegodkendelser af lanterner publiceres i »Skibstilsynets  

 Meddelelser« og optages derefter i »Skibstilsynets  

 godkendelsesbog«.
1.2. Lanterner til skibe under 12 meter i længde Lanterner til skibe under 12 meter i længde kræves ikke forsynet med  

 certifikat.
Lanternerne skal enten være forsynet med dansk godkendelsesmærke  

 NP eller fællesnordisk godkendelsesmærke NK.
Opmærksomheden henledes på, at der er to størrelser typegodkendte  

 lanterner til skibe under 12 meter i længde, a. en større for sejlads i internationalt farvand, og b. en mindre, begrænset til sejlads i nationalt indre farvand, dvs. på  

 søer, fjorde, kanaler eller områder, der ikke trafikeres af den større  

 skibsfart.
1.3. Lanterner til skibe på 12 meter eller derover i længde Lanterner til skibe på 12 meter eller derover i længde skal være forsynet  

 med anerkendt individuelt certifikat, jfr. dog pkt. 1.4.
1.4. Tillægssignaler for fiskeskibe Lys, der anvendes som tillægssignaler for fiskeskibe kræves ikke forsynet  

 med certifikat, uanset skibets længde, men kan være typegodkendte.
Sådanne  

 lys skal have en mindre synsvidde end de fiskerilys, som de føres sammen med,  

 jfr. de tilhørende certifikater.
1.5. Anerkendelse af udenlandske certifikater Lanternecertifikater udstedt af eller efter bemyndigelse af myndighederne  

 i England, Norge, Sverige og Finland anerkendes på linie med et dansk  

 certifikat udstedt af nautisk prøvekammer eller efter bemyndigelse af  

 direktoratet.
Certifikaterne anerkendes dog længst for den i certifikatet  

 anførte gyldighedsperiode.
1.5.1. Anerkendelse af ældre danske certifikater Tidligere udstedte danske certifikater med 12 års gyldighedsperiode  

 bevarer deres gyldighed uden tidsbegrænsning, så længe lanternen er i  

 forskriftsmæssig stand og forsynet med korrekt lanternelampe. jfr. pkt. 1.11.
1.6. Lanterner med farvefiltre af kunststof Lanterner med farvefiltre af kunststof accepteres ikke, uanset at de måtte  

 være forsynet med certifikat.
1.7. Lanternearrangement 1.7.1. Indsendelse af tegninger for godkendelse For at undgå de ulemper og merudgifter, der kan være forbundet med  

 væsentlige ændringer af et lanternearrangement, der ikke er i  

 overensstemmelse med søvejsreglerne, tilrådes det rederier og værfter på et  

 så tidligt tidspunkt som muligt til direktoratet at indsende nedennævnte  

 tegninger og oplysninger for forhåndsgodkendelse:
 Lanternearrangement visende:
1. anbringelse af samtlige skibslys, som skibet fører  

 i henhold til søvejsreglerne, 2. at sidelysenes anbringelse opfylder kravene til  

 depressions- og elevationsvinkel samt afskærmning, 3. at toplysene er anbragt som foreskrevet i tillæg I,  

 stk. 2(b), 4. samtlige relevante afstande og vinkelafskærmninger.
1.8. Opstilling af lanterner ombord I det efterfølgende er anført nogle retningslinier for opfyldelse af  

 kravene til opstilling af lanternerne om bord 1.8.1. Sidelys Sidelysenes anbringelse er for så vidt angår afskærmning og de horisontale  

 og lodrette sektorer foreskrevet i tillæg I, stk. 5, 9 og 10.
 1.8.1.1. Afskærmning i forkant af horisontal sektor.
 Den horisontale begrænsning af lyset fremefter fra sidelys er fastlagt i  

 tillæg I, stk. 9(a) (i), hvorefter lysstyrken i praksis skal aftage til nul  

 mellem 1 grad og 3 grader uden for den foreskrevne sektor.
Der er i tillæggets stk. 5 ikke stillet krav om en minimumslængde af  

 skærme for sidelys.
For at kravet i stk. 9(a)(i) kan opfyldes, skal lanterner  

 konstrueret til skibe på 20 meter eller derover i længde altid være forsynet  

 med skærm og afblændingsliste.
 Lanterner konstrueret til skibe på under 20 meter i længde skal være  

 forsynet med skærm og afblændingsliste, såfremt den anvendte lanternelampe er  

 to-trådet.
 I det efterfølgende vises to eksempler på korrekt anbringelse af  

 afblændingslister.
Lanterne konstrueret til skibe på 20 meter ellr derover i længde Lanterne konstrueret til skibe på under 20 meter i længde 1.8.1.2. Lodrette sektorer Kravet til skibslysenes lodrette lysfordeling er fastlagt i tillæg I, stk.  

 10.
1.8.1.2.1. Recesser Der skal i recessen være en fri elevationsvinkel fra linsens overkant  

 respektive depressionsvinkel fra linsens underkant på mindst 7,5 grader for  

 maskindrevne skibe og på mindst 25 grader for sejlskibe.
 1.8.1.2.2. Bak, dækslast m.m.
 Hindringer uden for recessen som f.eks. høj bak, dækslast m.m. må ikke  

 formindske depressionsvinklen til under 5 grader.
1.8.1.3. Placering på skibssiden Sidelysene skal føres på eller nær ved skibssiden.
I skibe på eller over  

 300 tons anses kravet for opfyldt, når sidelyset er anbragt mindre end 5  

 procent af skibets bredde fra skibssiden.
I skibe under 300 tons kan  

 sidelysene anbringes indtil 1 meter inden for skibssiden.
1.8.2. Nomogram Efterfølgende nomogram kan benyttes til bestemmelse af recessens længde og  

 højde respektive den nødvendige afstand og højdeforskel til bak m.m.
1.8.3. Toplys 1.8.3.1. Skærmplade Såfremt der anvendes skærmplade under toplyset, skal denne tillade en fri  

 depressionsvinkel på mindst 7,5 grader.
 1.8.3.2. Skorsten, mastekonstruktion m.m.
 Hindringer uden for lanternen som f.eks. skorsten, mastekonstruktion m.m.  

 må ikke formindske depressionsvinklen til under 5 grader.
1.8.3.3. Blænding Såfremt det forreste toplys er anbragt på en separat mast direkte over  

 styrehuset, som det ofte er tilfældet i større passagerskibe, bør  

 højdeforskellen mellem lanternen og navigatørens øjenhøjde ikke være under 7  

 meter for at undgå blænding forårsaget af reflekteret lys.
1.8.4. Rundtlysende lanterner 1.8.4.1. 6 graders-regel Kravet om højst 6 graders afskærmning kan f.eks. opfyldes på en af  

 følgende måder, a. placering af lanternens center i en afstand af 9 gange mastens diameter  

 fra masten, b. placering af to lys klos på masten, dog således at afstanden mellem  

 lysene er højst 0,5 meter i skibe under 50 meter i længde og højst 1 meter i  

 skibe på 50 meter eller derover i længde, c. placering af to afskærmede lys, der er certificeret til sammen at  

 udgøre en rundtlysende lanterne.
1.8.4.2. Obligatoriske lys 1.8.4.2.1. Ankerlys Såfremt et skibs opbygning agter forårsager en urimelig stor afskærmning  

 af ankerlyset, kan kravet om synlighed opfyldes ved anbringelse af to lys, et  

 i hver side af skibet på eller nær ved agterenden.
1.8.4.2.2. NUC-lys (ikke under kommando) Lysene skal placeres som anført under pkt. 1.8.4.1.
1.8.4.2.3. Fiskerilys I skibe under 300 tons anses kravet til maksimal afskærmning for opfyldt,  

 når lysene placeres i en afstand af mindst 4 gange mastens diameter fra  

 masten.
I skibe på 300 tons eller deover skal lysene placeres som anført  

 under pkt. 1.8.4.1.
1.8.4.2.4. Lys, der vises af skibe, der udfører uddybning,  

 undervandsarbejde og lodstjeneste.
Lysene skal placeres som anført under pkt.  

 1.8.4.1.
 1.8.4.3. Ikke obligatoriske lys, men lys der i visse tilfælde skal vises.
1.8.4.3.1. Lys, der vises ved visse slæbeoperationer, modtagning/afgivelse  

 af forsyninger m.m.
Skibe, der er begrænset i deres evne til at manøvre, jfr.  

 søvejsregel 3 g, skal vise de i regel 27b(i) foreskrevne lys.
Disse lys skal  

 placeres som anført under pkt. 1.8.4.1.
1.8.4.3.2. Lys, der vises som passagelys Lysene, der skal føres i forbindelse med uddybnings- og undervandsarbejde,  

 når der er en hindring, skal kunne ses ubrudt på den side af skibet, hvor de  

 vises og mindst 20 grader over stævnene, idet uundgåelig afskærmning på grund  

 af skorsten og lignende i den resterende sektor accepteres.
1.8.4.4. Ikke obligatoriske lys, der kan vises 1.8.4.4.1. Manøvrelys Lyset skal placeres som anført under pkt. 1.8.4.1.
1.8.4.4.2. Lys, der vises at et skib hæmmet på grund af dybgang, samt lys  

 for sejlskib Lysene, der kan føres i henhold til regel 28 og regel 25c, skal i  

 princippet placeres som anført under pkt. 1.8.4.1.
 Uundgåelige afvigelser skal forhåndsgodkendes i direktoratet.
1.8.4.4.3. Tillægsfiskerilys Lysene skal anbringes, hvor de bedst kan ses, dog skal de føres lavere end  

 fiskerilysene.
1.9. Lanternelamper 1.9.1. Godkendelse og mærkning Lanternelamper skal være af godkendt type og skal være mærket, Spænding V Lysstyrke Cd Fabrikant mrk.
SM Anvendelse LANTERN Godkendelsesmærke NK 1.9.2. Publicering af godkendelser Typegodkendelser af lanternelamper publiceres i »Skibstilsynets  

 Meddelelser« og optages derefter i »Skibstilsynets  

 godkendelsesbog«.
I publikationen medtages ud over mærkning og  

 specifikationer også den til den pågældende lampetype anbefalede  

 strømviserlampe.
1.9.3. Reservelanterner I reservelanterner kan anvendes 35 candela i stedet for 65 candela  

 lanternelamper.
1.10. El-tilslutning og overvågning af skibslys 1.10.1. Skibslys (hovedlanterner), der skal tilsluttes særlig undertavle  

 tilsluttet hovedstrømtavlen.
 Følgende skibslys, der anses for nødvendige for nedennævnte skibes normale  

 drift, skal tilsluttes særlig undertavle tilsluttet hovedstrømtavlen og skal  

 forsynes med signalanordning.
 Maskindrevne skibe generelt:
top-, side-, agter- og ankerlys endvidere for, slæbebåde: slæbelys og ekstra toplys fiskefartøjer: rød, evt. grøn samt hvid rundtlysende uddybningsfartøjer: rød-hvid-rød rundtlysende lodsfartøjer: hvid-rød rundtlysende 1.10.2. Skibslys (reservelanterner), der skal tilsluttes særlig undertavle  

 tilsluttet nødstrømtavlen.
Følgende skibslys skal, såfremt de er elektriske,  

 tilsluttes særlig undertavle tilsluttet nødstrømtavlen og skal forsynes med  

 signalanordning:
top-, side-, agter- og ankerlys 1.10.3. Øvrige skibslys De øvrige skibslys kræves ikke tilsluttet særlig undertavle, ligesom de  

 ikke kræves forsynet med signalanordning.
 1.10.4. Signalanordning, der automatisk giver hørligt eller synligt  

 signal.
Signalanordning kræves ikke i skibe under 5 tons eller i skibe under 20  

 tons uden styrehus.
I skibe med styrehus på mellem 5 tons og 20 tons skal der  

 forefindes en signalanordning, der automatisk givet hørligt eller synligt  

 signal, såfremt en eller flere af lanternerne slukkes.
 I skibe på 20 tons og derover skal de i punkterne 1.10.1. og 1.10.2.  

 nævnte lys forsynes med hver sin signalanordning.
1.10.5. NUC-lys (ikke under kommando) Skibslys, der skal vises af et skib, der ikke er under kommando  

 (NUC-lanterner), kræves ikke suppleret med reservelanterner.
 Uanset at kun elektriske reservelanterner skal kunne tilsluttes  

 nødenergikilden, finder skibstilsynet det hensigtsmæssigt under hensyn til  

 NUC-lanterners anvendelsesområde, at disse kan tilsluttes nødenergikilden på  

 en sådan måde, at spændingen over lanternerne i skibe på 50 meter eller  

 derover i længde er enten 110 eller 220 V, da NUC-lanterner ikke kan  

 godkendes til mindre spændinger til brug i sådanne skibe.
 1.11. Overgangsbestemmelser for eksisterende skibes lanterner,  

 lanternecertifikater og lanterneplacering om bord.
1.11.1. Certifikaters og typegodkendelsers gyldighed Eksisterende skibes lanterner med certifikat eller typegodkendelse  

 accepteres, bortset fra enkelte undtagelser under 1972/1981 søvejsreglerne  

 under forudsætning af, at lanternerne er i forskriftsmæssig stand samt er  

 forsynet med lanternelamper som følger:
1.11.1.1. Skibe på 50 meter eller derover i længde Toplys, sidelys og farvede signallanterner skal forsynes med 65 candela  

 lanternelampe.
Agterlys og hvid signallanterne, herunder ankerlanternen, skal  

 være forsynet med enten 65 eller 35 candela lanternelampe.
Signallanterner af kl.
B skal erstattes med lanterner med certifikat  

 udstedt efter 1972/1981 søvejsreglerne.
 Såfremt et skib kun er forsynet med 24 volts spændingsanlæg har  

 direktoratet tilladt denne spænding bibeholdt mod udskiftning af lanternerne  

 til nye lanternetyper af bl.a. typerne BT 400 og GVH 400, forsynet med  

 lanternelamper 24 volt 50 candela.
 Alternativt skulle strømforsyningen ændres til en spænding på 110 volt  

 eller 220 volt.
1.11.1.2. Skibe på 20 meter eller derover, men under 50 meter i længde Lanterner af kl.
A skal være forsynet med enten 65 eller 35 candela  

 lanternelampe, signallanterner af kl.
B skal være forsynet med 35 candela  

 lanternelampe.
1.11.1.3. Skibe på 12 meter eller derover, men under 20 meter i længde Lanterner af kl.
B skal være forsynet med 35 candela lanternelampe.
For at  

 opfylde kravet til vinkelbegrænsning skal der til top-, side- og  

 agterlanterne anvendes en en-trådet 35 candela lanternelampe.
Denne lampe  

 fremstilles kun til 24 volt.
1.11.1.4. Skibe under 12 meter i længde Typegodkendte lanterner, godkendt med andet end lanternelamper, kan  

 bortset fra røde og grønne signallys fortsat anvendes, dog kun i nationalt  

 indre farvand, jfr. pkt. 1.2.
Godkendelsen af tidligere typegodkendte røde og grønne signallys er  

 bortfaldet den 15. juli 1981, da de ikke kan bringes op på den lysstyrke,  

 søvejsreglerne foreskriver.
Typegodkendte lanterner, der er godkendt med 8  

 candela lanternelampe, skal være forsynet med en 12 candela lanternelampe.
 Typegodkendte lanterner, der er godkendt med henholdsvis 13 candela 15  

 watt- eller 25 watt lanternelamper, skal være forsynet med 18 candela  

 lanternelamper.
1.12. Ændringer, der skal foretages inden den 15. juli 1986 1.12.1. Omplacering af toplys Den lodrette afstand mellem toplys i maskindrevne skibe skal være således,  

 at det agterste lys set fra havoverfladen i en afstand af 1000 meter fra  

 forstævnen under normale styrlastighedsforhold vil kunne ses oven over og  

 adskilt fra det forreste lys, jfr. tillæg I, stk. 2b.
I skibe på 150 meter eller derover i længde skal den vandrette afstand  

 mellem toplysene være mindst halvdelen af skibets længde, men den behøver  

 ikke at overstige 100 meter.
Det forreste lys må ikke være anbragt mere end  

 en fjerdedel af skibets længde fra forstævnen, jfr. tillæg I, stk. 3a.
1.12.2. Omplacering af sidelys Et maskindrevet skibs sidelys må ikke være anbragt i en større højde over  

 skroget end tre fjerdedele af højden af det forreste toplys.
De må ikke være  

 anbragt så lavt, at deres synlighed vanskeliggøres af dækslys, jfr. tillæg I,  

 stk. 2g.
I et maskindrevet skib på 20 meter eller derover i længde må sidelysene  

 ikke være anbragt foran for de forreste toplys.
De skal føres på eller nær  

 skibssiden, jfr. tillæg I, stk. 3b.
2. Signalfigurer 2.1. Skibe på 20 meter eller derover i længde Signalfigurer til skibe på 20 meter eller derover i længde skal være  

 sorte, have dimensioner og være placeret som foreskrevet i tillæg I, stk. 6a  

 og 6b.
2.2. Skibe under 20 meter i længde Signalfigurer til skibe under 20 meter i længde skal være sorte og have  

 dimensioner og indbyrdes afstand på mindst halvdelen af de i tillæg I, stk.  

 6a og 6b foreskrevne.
3. Lydsignalapparater 3.1. Et skib på 12 meter eller derover i længde skal være forsynet med en  

 fløjte og en klokke, og et skib på 100 meter elle derover skal desuden være  

 forsynet med en gongong.
 3.2. Fløjten skal opfylde kravene i tillæg III, stk. 1.
 3.2.1. Fløjter til brug i skibe på 20 meter eller derover i længde skal  

 være af godkendt type.
 3.2.2. Typegodkendelser af fløjter publiceres i »Skibstilsynets  

 Meddelelser« og optages derefter i »Skibstilsynets  

 godkendelsesbog«.
 3.3 Klokken skal opfylde kravene i tillæg III, stk. 2.
 3.4. Gongongen skal opfylde kravene i tillæg III, stk. 2.
3.4.1. En gongong skal have en diameter på mindst 50 cm og være  

 fremstillet af ca. 1,5 mm blødt stål eller messing.
Kanten skal være ombøjet.
 3.5. I henhold til regel 38(g) fritages lydsignalapparater i eksisterende  

 skibe for at opfylde forskrifterne i tilllæg III indtil 15. juli 1986.
