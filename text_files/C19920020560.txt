Indledning Det fremgår af § 1 i bekendtgørelse nr. 57 af 1. marts 1982 om arbejdes og  

 indtægters betydning for arbejdsløshedsdagpengenes størrelse, at arbejde, der  

 udføres i en ledighedsperiode, medfører fradrag i dagpengene.
Formålet med ændringsbekendtgørelsen Formålet med bekendtgørelsen er at præcisere, at løn eller lignende  

 ydelser medfører fradrag i dagpengene, uanset om der er udført et faktisk  

 stykke arbejde, og uanset benævnelse og udbetalingsform.
Ad § 1c, stk. 1 Løn, rådighedsløn m.v.
 Bestemmelsen omhandler bl.a. udbetaling af løn i en periode, hvor  

 medlemmet er fritstillet - f.eks. i en opsigelsesperiode-, modtager  

 rådighedsløn efter tjenestemandslovens § 32, eller modtager udbetalinger  

 efter sømandslovens § 18 m.v.
 Der vil således ikke kunne udbetales dagpenge for den periode, som  

 udbetalingen af ydelserne skal dække.
 Dette gælder, uanset om der er tale om løbende udbetalinger eller  

 udbetaling af et engangsbeløb.
 Det er uden betydning, om der udføres et faktisk arbejde i perioden.
Ad § 1c, stk. 2 Udbetalinger, der erstatter løn m.v.
Bestemmelsen betyder, at beløbets benævnelse ikke er afgørende i forhold  

 til udbetaling af dagpenge.
Det vil derimod være afgørende, om det udbetalte  

 beløb kan anses for at træde i stedet for løn m.v. i en periode.
Erstatning for tabt arbejdsfortjeneste Dette kan f.eks. være tilfældet, hvor en arbejdsgiver ikke har overholdt  

 det gældende opsigelsesvarsel, og hvor arbejdsgiveren ved en fagretlig sag  

 pålægges at betale den ansatte en erstatning for tabt arbejdsfortjeneste  

 eller indgår et forlig herom.
»Fratrædelsesgodtgørelse« Det kan endvidere være tilfældet i situationer, hvor en virksomhed ønsker  

 at afskedige en eller flere medarbejdere, og der i den forbindelse indgås en  

 aftale mellem virksomheden på den ene side og de pågældende medarbejderes  

 repræsentanter på den anden side, om at der i forbindelse med ophøret skal  

 udbetales en »godtgørelse« til de(n) medarbejder(e), der fratræder.
Ved vurderingen af om det beløb, der udbetales, vil være omfattet af  

 bestemmelsen, vil det være af afgørende betydning, om det varsel,  

 virksomheden normalt skal give i forbindelse med en afskedigelse, er blevet  

 overholdt.
Udbetalingen vil være uden betydning for dagpengeudbetalingerne,  

 hvis arbejdsgiverens opsigelsesvarsel er overholdt.
Er dette derimod ikke  

 tilfældet, f.eks. fordi det aftales, at medarbejderen selv siger sin stilling  

 op, vil det udbetalte beløb være omfattet af bestemmelsen.
Det samme vil være tilfældet, hvis enkeltpersoner indgår sådanne aftaler  

 med deres arbejdsgivere.
Bestemmelsen omfatter således både kollektive  

 og individuelle aftaler.
 Bestemmelsen omfatter ikke fratrædelsesgodtgørelser, der udbetales efter  

 funktionærlovens §§ 2a og 2b eller godtgørelser, der svarer hertil.
Karantæne Med hensyn til spørgsmålet, om der skal pålægges en karantæne på grund af  

 medlemmets arbejdsophør, henvises til de gældende regler herom i  

 bekendtgørelse nr. 673 af 9. oktober 1991 med tilhørende vejledning og senere  

 ændringer om et arbejdsløshedskassemedlems rådighedsforpligtelse og  

 konsekvenserne af selvforskyldt ledighed.
Konsekvenser for dagpengeretten Udgangspunktet vil være, at der ikke kan udbetales dagpenge i en periode,  

 svarende til det opsigelsesvarsel, medarbejderen eller medarbejderne ellers  

 havde krav på.
Hvis det udbetalte beløb imidlertid kun svarer til løn i en kortere  

 periode end det gældende opsigelsesvarsel, kan der ikke udbetales dagpenge i  

 dette kortere tidsrum.
Man skal dog være opmærksom på, at der herudover kan  

 blive tale om at pålægge en karantæne i anledning af arbejdsophøret, f.eks.  

 p.g.a. accept af forkortet opsigelsesvarsel, jf. den oven for nævnte  

 bekendtgørelse.
 Bestemmelsen betyder endvidere, at der ikke kan udbetales dagpenge for  

 perioder, for hvilke der udbetales ydelser fra Lønmodtagernes Garantifond  

 eller godtgørelse i henhold til arbejdsløshedsforsikringslovens § 102a, stk.  

 2, jf. kapitel 5a.
 Beløb, der udbetales ud over det, der svarer til løn i arbejdsgiverens  

 opsigelsesvarsel, har ikke indflydelse på dagpengeretten.
Eksempler Ad § 1c, stk. 3 De nævnte ydelser medfører fradrag i dagpengene, både når der er tale om  

 løbende ydelser, og når der er tale om engangsbeløb.
 Det er som hovedregel ikke afgørende, hvordan udbetalingerne beskattes.
