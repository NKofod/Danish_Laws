Ifølge patienten, anmodede hun om at få udleveret 6 stk.  

 Diazepam-tabletter à 5 mg til weekenden.
Vagtlægen afslog at  

 imødekomme dette ønske og meddelte, at man i lægevagten  

 kun ordinerede livsvigtig medicin og ikke medicin, der kunne være  

 afhængighedsskabende.
Patienten har endvidere anført, at  

 vagtlægen henviste hende til at afvente en konsultation hos egen  

 læge eller skaffe sig nogle piller hos venner og veninder.
Patienten  

 har endelig anført, at vagtlægen afslog et tilbud fra patientens  

 ægtefælle om at komme ud i lægevagten med dokumentation for  

 den ordinerede medicin.
Ifølge vagtlæge anmodede patienten om en recept på  

 Diazepam.
Der var ikke tale om, at hun ønskede udlevering af 6 stk.  

 Diazepam-tabletter, et ønske som vagtlægen i øvrigt  

 heller ikke ville have kunnet imødekomme, da Diazepam i tabletform  

 ikke er vagtlægemedicin.
Vagtlægen har endvidere anført,  

 at han ved henvendelser om udlevering af benzodiazepiner rutinemæssigt  

 redegør for, at den slagt medicin ikke kan udskrives i vagten, da det  

 er en medicin, der omsættes på det frie marked, og som  

 således også ofte overgives fra en person til en anden.
Af  

 vagtlægenotatet fremgår: "medicin udeblevet, ønsker  

 Diazepam, afslået".
Klager over afslag op  

 afhængighedsskabende medicin Der forelå således modstridende oplysninger  

 fra patienten og vagtlægen vedrørende spørgsmålene  

 om, hvorvidt patienten anmodede om udlevering af 6 stk.
Diazepam-tabletter,  

 eller om patienten anmodede om en recept på Diazepam, samt om hvorvidt  

 vagtlægen henviste patienten til at skaffe sig nogle piller hos venner  

 og veninder.
Der forelå ikke yderligere oplysninger i sagen, der  

 kunne understøtte den ene forklaring fremfor den anden, og  

 Patientklagenævnet havde ikke mulighed for at så sagen yderligere  

 belyst.
Patientklagenævnet kunne således ikke vurdere, hvad  

 patienten og vagtlægen præcist sagde om de nævnte  

 spørgsmål.
 Patientklagenævnet fandt, at der ikke i sagen blev  

 oplyst sådanne forhold eller omstændigheder, der kunne danne  

 grundlag for kritik af vagtlægen for, at han afslog at ordinere  

 Diazepam til patienten og henviste hende til at afvente en konsultation hos  

 egen læge.
Patientklagenævnet oplyste, at Diazepam er omfattet  

 af Sundhedsstyrelsens cirkulære af 12. december 1995 om ordination af  

 afhængighedsskabende lægemidler.
Ifølge bestemmelsen i  

 cirkulærets § 8, stk. 1, bør lægemidler, der er omfattet  

 af nævnte cirkulære, som udgangspunkt ikke ordineres til personer  

 uden for lægens faste klientel.
