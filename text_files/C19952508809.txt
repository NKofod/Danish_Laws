Cirkulære om tilmelding via  

 arbejdsløshedskassernes on-line adgang 1. Indledning.
 I henhold til § 14, stk. 6, i bekendtgørelse nr. 168 af 15. marts  

 1995 om en aktiv arbejdsmar-  

 kedsindsats fastsættes hermed nærmere retningslinier for  

 arbejdsløshedskassernes procedurer i forbindelse med tilmelding af  

 ledige dagpengemodtagere via arbejdsløshedskassernes on-line  

 adgang.
1.1. Definition Ved on-line adgang forstås direkte elektronisk overførsel af  

 information fra arbejdsløshedskassens edb-system til AF-Match.  

 Vejledningen omfatter således ikke andre former for transmission af  

 tilmeldedata, som fx telefax, telefon, filoverførsler mv.
 1.2. Oprettelse af on-line adgang.
Retningslinierne omfatter alle arbejdsløshedskasser som har eller  

 får etableret en on-line adgang.
Såfremt en  

 arbejdsløshedskasse ønsker at benytte sig af muligheden for  

 on-line tilmelding skal dette anmeldes til Arbejdsmarkedsstyrelsen.
Styrelsen  

 sørger herefter for, at AF-Match indrettes til at modtage on-line  

 oplysninger fra den pågældende arbejdsløshedskasse og  

 giver kassen meddelelse om, fra hvilket tidspunkt on-line tilmeldingen kan  

 benyttes.
 2.1. Indholdet af tilmeldingen.
 En tilmelding til AF-Match via arbejdsløshedskassen  

 skal indeholde følgende oplysninger:
* cpr.nr.
* adresse * fuldtids/deltidsforsikret * arbejdsløshedskassetilhørsforhold, herunder  

 både hvilken afdeling den ledige tilhører samt hvilken afdeling,  

 der tilmelder personen.
 Tilmeldedatoen vil altid være dags dato.
Oplysningerne indtastes straks og sendes elektronisk til AF-Match.
Af  

 hensyn til vigtigheden af, at medlemmet tilmeldes Arbejdsformidlingen  

 på 1. ledighedsdag skal styrelsen anbefale, at tilmeldingen  

 foregår, mens medlemmet er til stede, således at medlemmet  

 hurtigst muligt kan blive orienteret om en eventuel afvisning e.l., jf.  

 nedenfor.
 Arbejdsløshedskassen modtager herefter en tilbagemelding fra  

 AF-Match, som enten er en kvittering for tilmeldingen eller en afvisning.  

 AF-Match afviser tilmeldingen i tilfælde af, at medlemmet allerede  

 ér tilmeldt eller af tekniske årsager.
 2.2. Bekræftelse af tilmeldingen.
Såfremt tilmeldingen afvises af AF-Match, fordi medlemmet allerede  

 er tilmeldt Arbejds-  

 formidlingen, kan dette skyldes, at medlemmet har afmeldt sig  

 Arbejdsformidlingen med en fremtidig afmeldedato.
Arbejdsløshedskassen  

 har derfor mulighed for at bekræfte den afgivne tilmelding overfor  

 AF-Match.
En sådan bekræftelse vil betyde, at eventuelle  

 afmeldekoder vil blive slettet.
 2.3. Afvisning af tilmeldingen pga. tekniske årsager.
 Afvises tilmeldingen af tekniske årsager skal  

 arbejdsløshedskassen oplyse medlemmet om, at tilmelding ikke er  

 foretaget, og medlemmet skal informeres om hurtigst muligt at kontakte  

 Arbejdsformidlingen med henblik på at blive tilmeldt.
 2.4. Information til medlemmet.
 Når tilmeldingen er foretaget skal arbejdsløshedskassen  

 sikre, at medlemmet er orienteret herom samt informere om medlemmets  

 rettigheder og pligter i forbindelse med indkaldelse til  

 grundregistreringssamtale hos Arbejdsformidlingen.
 Arbejdsformidlingen og arbejdsløshedskassen kan  

 nærmere aftale indholdet af informationen til medlemmet, herunder  

 udlevering/gennemgang af grundregistreringsskemaer m.v.
 3. Arbejdsformidlingens modtagelse af on-line-tilmelding.
 Tilmeldedata fra arbejdsløshedskassen registreres i  

 AF-match og udskrives på daglige tilmeldings-lister.  

 Arbejdsformidlingen vurderer på grundlag af listerne, hvorvidt der skal  

 foretages en grundregistrering (for nytilmeldinger) eller om  

 Arbejdsformidlingen har de relevante fagoplysninger mv. (for  

 gentilmeldinger).
 3.1. Grundregistrering.
For så vidt gælder grundregistreringssamtalen,  

 herunder underretningsprocedurer i tilfælde af udeblivelse mv.,  

 følges de gældende regler herfor.
Der henvises til  

 bekendtgørelsen om en aktiv arbejdsmarkedsindsats samt evt. regionale  

 retningslinier vedrørende grundregistreringen.
 I de tilfælde, hvor der er tale om ledige, som  

 Arbejdsformidlingen ikke tidligere har været i personlig kontakt med  

 (nytilmeldinger), skal styrelsen henstille til regionerne, at disse indkaldes  

 til en personlig grundregistrering uanset indholdet af de regionale  

 retningslinier.
