Skriftlig fremsættelse (25. oktober 2006) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af lov om udendørs hold af svin, lov om indendørs hold af smågrise,  

 avls- og slagtesvin samt lov om indendørs hold af drægtige søer og gylte.  

 (Gennemførelse af Europarådets reviderede rekommandation om svin m.v.) (Lovforslag nr.
L 45).
Lovforslaget har for det første til formål at bringe dansk  

 ret i overensstemmelse med Europarådets reviderede rekommandation om svin.  

 Europarådets rekommandation indeholder krav om, at svin, der holdes udendørs,  

 skal have permanent adgang til vand  

  

 under  

 alle vejrforhold.
Ifølge den gældende lov om udendørs hold af svin, skal  

 alle svin, bortset fra pattegrise under 14 dage, have fri adgang til rent  

 drikkevand,  

  

 undtagen i perioder med frost.  

  

 Den foreslåede ændring af loven indebærer, at kravet om fri adgang til rent  

 drikkevand følger rekommandationen, således at det gælder altid - dvs. også i  

 perioder med frost.
Lovforslaget tager desuden sigte på at gennemføre en  

 udtalelse fra Dyreværnsrådet af 15. december 2004 om brug af udleveringsrum  

 og -vogne  

 ved transport af svin fra bedrifter.
I udtalelsen har Dyreværnsrådet bl.a.  

 anført, at dyrevelfærdsmæssige hensyn ikke nødvendiggør et forbud mod  

 fuldspaltegulve  

 i udleveringsrum, hvor dyrene opholder sig i højst 12 timer.
 I overensstemmelse med Dyreværnsrådets udtalelse foreslås  

 det derfor, at der foretages en ændring i lov om indendørs hold af smågrise,  

 avls- og slagtesvin, der indebærer, at forbuddet mod fuldspaltegulve ved hold  

 af disse typer af svin ikke gælder for såkaldte udleveringsrum, hvor svin  

 opstaldes  

 i højst 12 timer, inden de køres fra bedriften.
 Endelig indeholder lovforslaget et forslag til ændring af  

 lov om indendørs hold af drægtige søer og gylte, der pålægger straf for  

 overtrædelser af lovens krav om, at drægtige søer og gylte skal have adgang  

 til  

 en tilstrækkelig mængde halm, fyldigt foder eller foder med højt  

 fiberindhold.  

 Bestemmelsen om fyldigt foder er ved en fejl ikke blevet strafbelagt ved en  

 ændring af loven i 2003, og overtrædelser af bestemmelsen har derfor hidtil  

 alene kunne straffes, hvis de samtidig indebar en overtrædelse af de  

 almindelige beskyttelsesregler i dyreværnslovens §§ 1 og 2. Den foreslåede  

 ændring  

 indebærer, at overtrædelser af bestemmelsen om tildeling af fyldigt foder  

 fremover kan straffes med bøde eller fængsel i op til 4 år.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale forslaget til Det Høje Tings  

 velvillige  

 behandling.
