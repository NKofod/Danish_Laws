Bekendtgørelse om mærkning og  

 begrænsning af import, salg og anvendelse af  

 overfladebehandlingsprodukter1) I medfør af §§ 22, 30, 31, 45, 59 og 60 i lov om kemiske stoffer og  

 produkter, jf. lovbekendtgørelse nr. 21 af 16. januar 1996 som  

 ændret ved lov nr. 424 af 10. juni 1997, lov nr. 431 af 10. juni 1997  

 og lov nr. 231 af 21. april 1999, fastsættes:
Kapitel 1 Definitioner § 1. Bekendtgørelsen omfatter maling, lak  

 og lignende produkter i brugsklare blandinger bestemt til indendørs  

 overfladebehandling i bygninger.
 Stk. 2. Med kodenumre henvises der til bestemmelserne for  

 fastsættelse heraf i bekendtgørelse nr. 301 af 13. maj 1993.
 Stk. 3. Bestemmelserne i bekendtgørelsen, som er  

 en konsekvens af kodenummerfastsættelsen gælder også  

 kemiske stoffer og produkter bestemt til overfladebehandling i bygninger, for  

 hvilke der ikke skal fastsættes kodenummer jf. bekendtgørelse  

 nr. 302 af 13. maj 1993, § 4.
Kapitel 2 Forbud § 2. Import, salg og anvendelse af kemiske stoffer  

 og produkter med kodenummer  3 eller derover før bindestregen er  

 forbudt til ikke-erhvervsmæssig behandling af indendørs lofter,  

 vægge og gulve, jf. dog stk. 2.
 Stk. 2. Import, salg og anvendelse af kemiske stoffer og  

 produkter med kodenummer  3 før bindestregen er dog tilladt til  

 ikke-erhvervsmæssig overfladebehandling af vægge i vådrum  

 og gulve.
Kapitel 3 Mærkning § 3. Kemiske stoffer og produkter med kodenummer  

  4 og derover før bindestregen skal ved salg, der helt eller delvist  

 er rettet mod offentligheden, være mærket letlæseligt og  

 uudsletteligt med sætningen "Må ikke anvendes på  

 indendørs vægge, lofter og gulve".
 § 4. Kemiske stoffer og produkter med kodenummer  

  3 før bindestregen skal ved salg, der helt eller delvist er rettet  

 mod offentligheden, være mærket letlæseligt og  

 uudsletteligt med sætningen "Må indendørs kun  

 anvendes på vægge i vådrum og gulve".
Kapitel 4 Kontrol § 5. Tilsyn og kontrol med overholdelse af  

 reglerne i bekendtgørelsen udøves af Miljøstyrelsen, jf.  

 kapitel 10 i lov om kemiske stoffer og produkter.
Kapitel 5 Dispensation og klage § 6. Miljøstyrelsen kan i ganske  

 særlige tilfælde tillade, at reglerne i bekendtgørelsen  

 fraviges.
Miljøstyrelsens afgørelse herom kan ikke  

 påklages til anden administrativ myndighed.
Kapitel 6 Straf og ikrafttræden § 7. Medmindre højere straf er forskyldt  

 efter anden lovgivning straffes med bøde den, der overtræder  

 bekendtgørelsens regler eller afgørelser truffet i  

 medfør heraf.
Stk. 2. Straffen kan stige til hæfte eller  

 fængsel, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er 1)	voldt skade på menneskers eller husdyrs liv eller sundhed  

 eller fremkaldt fare derfor eller 2)	voldt skade på miljøet eller fremkaldt fare derfor  

 eller 3)	opnået eller tilsigtet en økonomisk fordel, herunder  

 ved besparelser, for den pågældende selv eller andre.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 8. Bekendtgørelsen træder i kraft  

 den 1. februar 2000.
Miljø- og Energiministeriet, den 30. oktober  

 1999 Svend Auken /Helge Andreasen 1)   Bekendtgørelsen er notificeret  

 i overensstemmelse med direktiv 98/34.
