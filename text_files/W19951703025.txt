 Ved opgørelse af efterfølgende erstatningskrav for tab af  

 råstofforekomster er hensyn taget til, at ejendommen ved den oprindelige  

 afgørelse af erstatningsspørgsmålet var blevet fuldt ud retableret som  

 landbrugsejendom.
U D S K R I F T AF FORHANDLINGSPROTOKOLLEN FOR EKSPROPRIATIONSKOMMISSIONEN VEDRØRENDE MOTORVEJSANLÆG I JYLLAND HOLSTED - VEJEN (Protokoltilførsel den 29. november 1995) 46. hæfte Onsdag den 29. november 1995 tilførte kommissarius protokollen  

 nedenstående kendelse vedrørende det erstatningsspørgsmål, hvorom der ikke  

 blev opnået forlig under forretningen den 20. september 1995.
Lb. nr. 154. Matr. nr. x, y by Ejer: NN Da der ikke har kunnet opnås forlig om mererstatning for råstofforekomster  

 (sand/grus) på ejendommen, afsagdes sålydende KENDELSE:
 Ved ekspropriationsforretningen den 8. december 1993 afstod ejeren 190.614  

 (m2) og modtog som erstatning herfor og for samtlige ulemper, herunder for  

 selv at etablere nyt vandingsanlæg, arealer på i alt ca. 242.456 (m2).
Dette erstatningsforslag, der blev sendt ejeren skriftligt den 13.  

 december 1993, blev tiltrådt af ejeren, der på det tidspunkt intet kendte til  

 råstofforekomsterne på ejendommen.
I hvert tilfælde har han hverken givet  

 oplysninger herom til jordfordelingsplanlæggeren eller til  

 ekspropriationskommissionen.
Først ved brev af 17. marts 1995 fra ejerens  

 konsulenter i forbindelse med ekspropriationssagen er kommissionen anmodet om  

 at genoptage erstatningssagen på grund af grusforekomster.
I brevet anføres,  

 at ejeren først nu er blevet bekendt med disse forekomster, og brevet er  

 bilagt kopi af brev fra Ribe Amt af 13. marts 1995, hvoraf fremgår, at ejeren  

 ville have kunnet forvente at få tilladelse til indvinding på de  

 eksproprierede arealer.
 Anmodningen om genoptagelse blev imødekommet i henhold til §21 i  

 statsekspropriationsloven.
Gennemgang af det indgåede forlig om erstatning Ved forliget blev 186.304 (m2) af det afståede areal sat til 1,80 kr. pr.  

 (m2), og 3.500 (m2) som byggetomt samt 800 m2 vej blev sat til 0 kr.  

 Arealerstatningen blev herefter inkl. skattekompensation på 3.070 kr. i alt  

338.417 kr.
Af de tillagte arealer blev 189.908 m2 sat til 1,80 kr. pr. (m2), 51.526  

 (m2) til 1,40 kr. pr. (m2) og 1.022 (m2) vej til 0 kr.
Købesummen blev  

 herefter inkl. skattetilsvar på 3.900 kr. 417.870 kr.
 Differencen 79.433 kr. blev udlignet af ulempeerstatningen, som omfattede  

 tilskud til etablering af ny vandboring til erstatning for den boring, der  

 fandtes på det eksproprierede areal (ca. 75.000 kr.) og godtgørelse for at  

 tåle generne ved 1 el-mast på tillagte areal (ca. 5.000 kr.).
 Ved erstatningsberegningen havde ekspropriationskommissionen lagt vægt på,  

 at ejeren, hvis ejendom før ekspropriationsindgrebet var på knap 48 ha og  

 blev udnyttet til kvægbrug, baseret på 52 køer, ikke alene fik et  

 arealoverskud på godt 5 ha, men tillige fik en betydelig forbedring af  

 arronderingen af sin ejendom derved, at arealerne blev trukket hjem og samlet  

 omkring bygningerne.
Ved jordfordelingen, som blev gennemført i forbindelse med  

 ekspropriationen fik anlægsmyndigheden et tab på ca. 212.000 kr., hidrørende  

 fra ulempeerstatningen for ejendomsforringelse til de ejendomme, lb. nr. 152,  

 150 og 151, hvorfra den erstatnings- og tillægsjord, som ejeren fik ved  

 ekspropriationens gennemførelse, direkte eller indirekte stammer.
Det  

 bemærkes i denne forbindelse, at modtageren af erstatnings- eller tillægsjord  

 ikke pålignes sådan ulempeerstatning, som altså fuldt ud bæres af  

 anlægsmyndigheden.
Vurdering af grusforekomsterne Vejdirektoratet har beregnet følgende mængder i de eksproprierede arealer:
 Matr. nr. x 213.000 m3.
 Matrikelnumrene y og z 433.000 m3.
 Mængderne er kontrolberegnet af ekspropriationskommissionens særligt  

 sagkyndige, ingeniør Fredericia, der oplyser, at Vejdirektoratets beregning  

 også blev lagt til grund af ejeren under den sagkyndiges besigtigelse den 15.  

 juni 1995.
 Mængdeberegningerne er foretaget ud fra følgende forudsætninger:
 - Fremtidigt terræn skal efter retablering ligge mindst 1,5 m over  

 grundvandspejlet, inkl. 30 cm muldpålægning.
 - Afstand til naboskel skal ved udgravning være mindst 3,0 m.
 - Afstand til levende hegn skal være mindst 5 m og til vejskel mindst 15  

 m.
 - Skråningsanlæg skal være 1:7 ved retablering til landbrugsområde.
 - Udgravning mod naboskel, hvor der tidligere er søgt om erstatning for  

 grus, er regnet udført lodret.
 I erklæring af 8. september 1995 udtaler ekspropriationskommissionens  

 særligt sagkyndige:
 »Der er tale om grusforekomster af god kvalitet, som i altovervejende  

 grad vil kunne anvendes som bundsikringsgrus i henhold til kravene i DS 401.  

 Muldlagstykkelsen er 0,30 m.
 Der foreligger en forventet tilladelse til råstofudvinding på de berørte  

 matrikelnumre, meddelt af Ribe Amt i brev af 13. marts 1995.
 På baggrund af de foretagne observationer af grundvandspejlet vil der  

 kunne påregnes følgende maksimale udgravningsdybder:
- Matrikel x: ca. 3,5 m Matriklerne y og z: ca. 5,5 m De samlede mængder af grusmaterialer er af en sådan størrelsesorden og  

 kvalitet, at udvinding vil være hensigtsmæssig og rentabel.
Arealerne ligger i et område, hvortil der er gode vej- og adgangsforhold,  

 men også i et område med andre større grusforekomster, hvorfor en  

 øjeblikkelig udvinding ikke vil være sandsynlig.
Ved en sædvanlig  

 grusgravsdrift må det formodes, at udvindingen vil strække sig over ca. 10  

 år.
En fornuftig køber ville som entreprenør med kendskab til områdets  

 afsætningsmuligheder, forekomstens beliggenhed, grusets kvalitet og  

 lagtykkelse m.m. være villig til at betale ca. 5,50 kr./(m2) inbk. den  

 landbrugsmæssige værdi af jorden.« Endelig tilføjer den særligt sagkyndige i sin erklæring, at det selv i en  

 større sammenhæng ikke vil være rentabelt på kommerciel basis at udnytte de  

 forekomster, der findes på den del af matr. nr. , som er beliggende nord for  

 x-vej og som ejeren beholder.
Skænsmæssigt drejer det sig om et areal på ca.  

 15.000 (m2), som i halvbueform strækker sig ned mod et engareal.
Idet der  

 skal tages hensyn til afstandskravet til vejskel på 15 m og til kravet om  

 skråningsanlæg på 1:7 vil de mulige grusudvindingsmængder maksimalt udgøre  

 ca. 25.000 (m3).
Parternes påstande Ejeren har fremsat et krav på 430.000 kr. i erstatning for tab af  

 grusforekomster.
 Kravet er baseret på 11,6 ha a 3,70 kr. pr. (m2), nemlig den af den  

 særligt sagkyndige anslåede værdi 5,50 kr. pr. (m2) + jordens værdi som  

 landbrugsjord, der ifølge det ovennævnte forlig med ejeren udgør 1,80 kr. pr.  

 (m2).
 Anlægsmyndigheden har ikke nedlagt nogen påstand, men forbeholdt sig sin  

 stilling ved eventuel anke af erstatningsppørgsmålet.
Ekspropriationskommissionens afgørelse Vælger ejeren af en landbrugsejendom at udnytte de råstofforekomster, der  

 findes i hans jordtilliggende fremfor at udnytte jordtilliggendet til  

 landbrugsmæssige formål, får han alene betalt den værdi, arealerne inkl.  

 forekomsterne repræsenterer.
Det vil f.eks. sige den værdi, som en fornuftig  

 grusentreprenør med kendskab til de relevante forhold må antages at ville  

 betale.
Han får ikke derudover f.eks. værdien af en vandboring på det areal,  

 der indeholder råstofferne, eller ulemperne ved i adskillige år at måtte  

 undvære arealerne i landbrugsdriften betalt.
I den foreliggende sag har ejeren ved det indgåede forlig fået en  

 vandboring i arealet, der indeholder råstoffer, erstattet.
Endvidere har han  

 gennem den i forliget indeholdte jordfordeling ikke alene fået de  

 landbrugsmæssige driftsforhold neutraliseret i forhold til følgerne af  

 ekspropriationsindgrebet, men tilmed fået dem forbedret derved, at  

 jordtilliggendet er forøget med godt 5 ha, og ejendommen har fået en  

 betydelig bedre arrondering.
Disse forhold, som har medført omkostninger for  

 anlægsmyndigheden, må indgå i kommissionens vurdering af ejerens supplerende  

 erstatningskrav for tab af råstofforekomsterne.
Idet  

 ekspropriationskommissionen har kunnet tilslutte sig, at der tages  

 udgangspunkt i en merværdi af de eksproprierede arealer på grund af  

 grusforekomsterne af den størrelsesorden, som er indeholdt i ejerens krav,  

 har kommissionen under henvisning til foranstående skønsmæssigt fastsat  

 mererstatningen til 150.000 kr., der forrentes som nedenfor anført.
Af de af den særligt sagkyndige anførte grunde finder kommissionen ikke  

 grundlag for at yde erstatning for de forekomster, der findes på den nord for  

 x-vej beliggende del af matr. y Herefter b e s t e m m e s:
 Således passeret.
K.
Junge Pedersen Udskriftens rigtighed bekræftes.
