Vedtaget af Folketinget ved 3. behandling den 26. november 2019 Forslag til Lov om ændring af udbudsloven1) (Bortfald af retten til at dokumentere sin pålidelighed, hvis ansøger eller tilbudsgiver er udelukket som følge af endelig dom, præcisering af kravene til indholdet af opfordringer til at afgive tilbud, m.v.) § 1 I udbudsloven, lov nr. 1564 af 15. december 2015, som ændret ved lov nr. 204 af 5. marts 2019, foretages følgende ændringer:
 1. I § 2, stk. 2, indsættes som 2. pkt.:
»Konkurrencen betragtes som kunstigt begrænset, hvis udbuddet er udformet med den hensigt uretmæssigt at favorisere en enkelt eller visse økonomiske aktører eller stille den eller dem mindre gunstigt.« 2. I § 12 indsættes som stk. 2:
»Stk. 2. Betingelsen i stk. 1, nr. 1, anses for opfyldt, når ordregiveren udøver en bestemmende indflydelse på den juridiske persons strategiske målsætninger og væsentlige beslutninger.
En sådan kontrol kan også foretages  af en anden juridisk person, der selv kontrolleres på samme måde af ordregiveren.« 3. § 14, stk. 2, nr. 1, affattes således:
 »1) den juridiske persons beslutningstagende organer sammensættes af repræsentanter fra alle deltagende ordregivere, der kan repræsentere flere eller alle deltagende ordregivere,«.
 4. I § 59, stk. 5, indsættes som 2.-4. pkt.:
»Opfordringerne skal indeholde en henvisning til den elektroniske adresse, hvor der er direkte elektronisk adgang til udbudsdokumenterne.
Opfordringerne skal ledsages af udbudsdokumenterne, når der ikke er vederlagsfri ubegrænset og fuld direkte adgang til disse dokumenter, jf. grundene i § 132, stk. 2, og de ikke allerede er gjort tilgængelige på anden vis.
Opfordringerne skal desuden indeholde de oplysninger, der fremgår af bilag IX til Europa-Parlamentets og Rådets direktiv 2014/24/EU af 26. februar 2014 om offentlige udbud med senere ændringer.« 5. § 60, stk. 5, affattes således:
»Stk. 5. Ikkestatslige ordregivere kan fastsætte fristen for modtagelsen af tilbud ved indbyrdes aftale mellem ordregiveren og de udvalgte ansøgere, når der gives alle udvalgte ansøgere samme tid til at udarbejde og indsende tilbud.
Fristen for modtagelse af tilbud skal dog mindst være 10 dage fra dagen efter afsendelse af opfordringen til at afgive et tilbud.« 6. I § 64, stk. 2, indsættes som 2.-4. pkt.:
»Opfordringerne skal indeholde en henvisning til den elektroniske adresse, hvor der er direkte elektronisk adgang til udbudsdokumenterne.
Opfordringerne skal ledsages af udbudsdokumenterne, når der ikke er vederlagsfri ubegrænset og fuld direkte adgang til disse dokumenter, jf. grundene i § 132, stk. 2, og de ikke allerede er gjort tilgængelige på anden vis.
Opfordringerne skal desuden indeholde de oplysninger, der fremgår af bilag IX til Europa-Parlamentets og Rådets direktiv 2014/24/EU af 26. februar 2014 om offentlige udbud med senere ændringer.« 7. I § 68, stk. 2, nr. 1, indsættes efter »herunder«: »en vejledende tidsramme og«.
 8. I § 69, stk. 2, indsættes som 2.-4. pkt.:
»Opfordringerne skal indeholde en henvisning til den elektroniske adresse, hvor der er direkte elektronisk adgang til udbudsdokumenterne.
Opfordringerne skal ledsages af udbudsdokumenterne, når der ikke er vederlagsfri, ubegrænset og fuld direkte adgang til disse dokumenter, jf. grundene i § 132, stk. 2, og de ikke allerede er gjort tilgængelige på anden vis.
Opfordringerne skal desuden indeholde de oplysninger, der fremgår af bilag IX til Europa-Parlamentets og Rådets direktiv 2014/24/EU af 26. februar 2014 om offentlige udbud med senere ændringer.« 9. I § 75, stk. 3, indsættes som 3.-5. pkt.:
»Opfordringerne skal indeholde en henvisning til den elektroniske adresse, hvor der er direkte elektronisk adgang til udbudsdokumenterne.
Opfordringerne skal ledsages af udbudsdokumenterne, når der ikke er vederlagsfri ubegrænset og fuld direkte adgang til disse dokumenter, jf. grundene i § 132, stk. 2, og de ikke allerede er gjort tilgængelige på anden vis.
Opfordringerne skal desuden indeholde de oplysninger, der fremgår af bilag IX til Europa-Parlamentets og Rådets direktiv 2014/24/EU af 26. februar 2014 om offentlige udbud med senere ændringer.« 10. I § 88 indsættes som stk. 3:
»Stk. 3. Adgangen til at deltage i projektkonkurrencer må ikke begrænses 1) med henvisning til en medlemsstats område eller en del heraf eller 2) på grund af det forhold, at det i henhold til lovgivningen i den medlemsstat, hvor projektkonkurrencen afholdes, kræves, at deltagerne skal være enten fysiske eller juridiske personer.« 11. I § 113 indsættes som stk. 3:
»Stk. 3. Såfremt alternative tilbud er tilladt, skal den matematiske formel, der bestemmer den automatiske omklassificering, jf. stk. 2, nr. 4, angives særskilt for hvert alternativt tilbud.« 12. I § 135 indsættes efter stk. 3 som nyt stykke:
»Stk. 4. Stk. 3 finder ikke anvendelse, når ansøgeren eller tilbudsgiveren har indgået aftale med inddrivelsesmyndigheden om en afviklingsordning og denne ordning er overholdt.« Stk. 4 og 5 bliver herefter stk. 5 og 6.
 13. I § 135, stk. 4, nr. 1, der bliver stk. 5, nr. 1, ændres »stk. 3,« til: »stk. 3 eller«.
14. I § 135, stk. 4, nr. 2, der bliver stk. 5, nr. 2, ændres »derover, eller« til: »derover.« 15. § 135, stk. 4, nr. 3, ophæves.
 16. I § 137, stk. 2, ændres »§ 135, stk. 4« til: »§ 135, stk. 5«.
 17. I § 138 indsættes efter stk. 3 som nyt stykke:
»Stk. 4. En ansøger eller en tilbudsgiver, som ved endelig dom er blevet udelukket fra deltagelse i udbudsprocedurer eller koncessionstildelingsprocedurer, er ikke berettiget til at gøre brug af den mulighed, der fastsættes i stk. 1-3, under den udelukkelsesperiode, der følger af dommen i de medlemsstater, hvor dommen har virkning.« Stk. 4-6 bliver herefter stk. 5-7.
 18. § 138, stk. 5, der bliver stk. 6, affattes således:
»Stk. 6. Når udelukkelsesperioden ikke er fastsat ved endelig dom, jf. stk. 4, skal ordregiveren udelukke en ansøger eller en tilbudsgiver fra at deltage i udbudsprocedurer i 4 år fra datoen for endelig dom eller vedtaget bødeforlæg for handlinger omfattet af § 135, stk. 1. Ansøgere eller tilbudsgivere, der kan dokumentere deres pålidelighed i henhold til stk. 1-3, kan ikke udelukkes.« 19. § 138, stk. 6, der bliver stk. 7, affattes således:
»Stk. 7. Når udelukkelsesperioden ikke er fastsat ved endelig dom, jf. stk. 4, kan ordregiveren ikke udelukke en ansøger eller en tilbudsgiver fra at deltage i udbudsprocedurer i mere end 2 år fra datoen for den relevante hændelse eller handling omfattet af § 136, nr. 3, og § 137, stk. 1, nr. 1-6. Ansøgere eller tilbudsgivere, der kan dokumentere deres pålidelighed i henhold til stk. 1-3, kan ikke udelukkes.« 20. § 164, stk. 1, affattes således:
»En ordregiver skal fastsætte kriterier for tildeling, der er gennemsigtige, og kriterierne må ikke give ordregiveren ubetinget valgfrihed mellem tilbuddene.
Kriterierne skal sikre mulighed for effektiv konkurrence om kontrakten og skal være ledsaget af specifikationer, der giver mulighed for en effektiv kontrol af tilbudsgivernes oplysninger med henblik på at vurdere, i hvilket omfang tilbuddene opfylder kriterierne for tildeling.« 21. I § 181, stk. 1, nr. 1, ændres »ikke kan lade sig gøre uden væsentlig ulempe af økonomisk eller teknisk art« til: »ikke er mulig af økonomiske eller tekniske årsager«.
 22. I § 190, stk. 1, indsættes efter »§ 186«: », og som er omfattet af CPV-referencenumre 75121000-0, 75122000-7, 75123000-4, 79622000-0, 79624000-4, 79625000-1, 80110000-8, 80300000-7, 80420000-4, 80430000-7, 80511000-9, 80520000-5, 80590000-6, fra 85000000-9 til 85323000-9, 92500000-6, 92600000-7, 98133000-4 og 98133110-8«.
§ 2 Stk. 1. Loven træder i kraft den 1. januar 2020.
 Stk. 2. Loven finder ikke anvendelse på udbud, hvor udbudsbekendtgørelsen i henhold til udbudslovens § 128 er offentliggjort inden den 1. januar 2020.
Folketinget, den 26. november 2019 Henrik Dam Kristensen / Bent Bøgsted 1) Loven indeholder bestemmelser, der gennemfører Europa-Parlamentets og Rådets direktiv 2014/24/EU af 26. februar 2014 om offentlige udbud og om ophævelse af direktiv 2004/18/EF (EØS-relevant tekst), EU-Tidende 2014, nr.
L 94, side 65.
