 I henhold til § 9, stk. 2, i lov om kommunal indkomstskat, jfr.  

 lovbekendtgørelse nr. 370 af 13. august 1979 som ændret senest ved lov nr.  

 130 af 28. marts 1984, bestemmes efter forhandling med indenrigsministeren  

 følgende:
 § 1.  Statsskattedirektoratet bemyndiges til i  

 overensstemmelse med kildeskattelovens § 64, jfr. lovbekendtgørelse nr. 396  

 af 18. juli 1984, at afregne kommunal indkomstskat for personer, der er  

 skattepligtige efter kildeskattelovens § 2, til den kommune, der skal  

 foretage slutligningen for de pågældende personer.
 § 2.  Bekendtgørelsen har virkning for indkomstskat,  

 der er pålignet personer fra og med indkomståret 1983.
 Stk. 2.  Fra bekendtgørelsens ikrafttræden ophæves  

 bekendtgørelse nr. 485 af 15. november 1972 om afregning af kommunal  

 indkomstskat for begrænset skattepligtige.
