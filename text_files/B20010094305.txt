Bekendtgørelse om bevaring og kassation  

 af  

 statsskovdistrikternes arkivalier I medfør af § 7, stk. 1, i bekendtgørelse nr. 554  

 af 31. maj 2001 om offentlige arkivalier og offentlige arkivers virksomhed  

 fastsættes:
I.
Område § 1. Bestemmelserne gælder for arkivalier,  

 som er skabt eller tilvejebragt og i fremtiden skabes eller tilvejebringes af  

 statsskovdistrikterne.
 § 2. Bestemmelserne gælder ikke for  

 arkivalier, der er lagret på elektronisk medium.
II.
Bevaring og kassation § 3. Arkivalier, der er opført i bilag 1  

 til bekendtgørelsen, skal bevares.
 § 4. Arkivalier, der ikke skal bevares i henhold  

 til § 3, kasseres.
 Stk. 2. Arkivalier, der ikke skal bevares, kasseres, når  

 opbevaringspligt efter andre bestemmelser er opfyldt, og når de efter  

 statsskovdistrikternes egen vurdering i øvrigt ikke længere har  

 retlig eller administrativ betydning.
III.
Ikrafttrædelse m.v.
 § 5. Bekendtgørelsen træder i kraft  

 den 10. november 2001.
 Stk. 2. Regulativ for Opbevaring og Kassation af Arkivsager  

 paa Skovdistrikterne af 23. december 1939 ophæves.
Rigsarkivet, den 29. oktober 2001 Johan Peter Noack /Kirsten Villadsen Kristmar Bilag 1 Bevaringsliste 1)	Alle arkivalier, som er skabt eller tilvejebragt før 1975,  

 med mindre de kasseres i medfør af Statens Arkivers  

 bekendtgørelse nr. 639 af 27. juni 2001 om kassation af visse  

 arkivalier hos statslige myndigheder.
 2)	Alle sager om skovlovens forvaltning og tilsyn med de private skove,  

 bortset fra sager om tilskud til skovdrift og andre tilskudssager.
 3)	Referater og sager om brugergruppemøder.
 4)	Statsskovdistriktets årsberetninger.
 5)	Personalesager, som vedrører ansatte, der er født den  

 1. i en måned, eller som vedrører ansatte i chefstillinger.
 6)	Sager af særlig karakter om naturpleje, rekreative  

 foranstaltninger og naturformidling i statsskovdistriktet.
 7)	Sager af særlig karakter om jagtadministration og jagter i  

 statsskovdistriktet.
 8)	Sager af særlig karakter om skovdyrkning, forsøg og  

 forskning i statsskovdistriktet.
 9)	Sager i Jægersborg Statsskovdistrikt om forvaltning og drift  

 af Dyrehaven og Dyrehavsbakken, herunder forvaltning af telte og  

 restaurationer.
