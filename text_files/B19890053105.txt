I medfør af § 11, stk. 3, i lov om visse spare- og udlånsvirksomheder m.v., jf. lovbekendtgørelse nr. 474 af 8. august 1988, fastsættes:
Anmeldelser § 1.  Alle anmeldelser til Erhvervs- og  

 Selskabsstyrelsen skal ske ved benyttelse af de dertil af styrelsen  

 foreskrevne blanketter.
 § 2.  Anmeldelse af en spare- og udlånsvirksomhed skal  

 i det mindste angive:
 Stk. 2.  Med anmeldelsen skal følge:
 § 3.  Ændres vedtægterne for en spare- og  

 udlånsvirksomhed eller ændres forhold, hvorom anmeldelse er sket, skal  

 anmeldelse herom indsendes til Erhvervs- og Selskabsstyrelsen inden 1 måned  

 efter vedtagelsen.
Stk. 2.  Med anmeldelsen skal følge bevis for ændringens  

 lovlige vedtagelse.
Ved enhver vedtægtsændring skal indsendes daterede  

 vedtægter med den fuldstændige ordlyd i den nye affattelse.
§ 4.  Anmeldelsen skal være underskrevet af alle  

 bestyrelsesmedlemmer.
Underskrifterne skal bekræftes af en notar, en advokat  

 eller 2 vitterlighedsvidner.
 Stk. 2.  Dokumenterne skal være affattet på dansk.
 Stk. 3.  Samtidig med anmeldelsen betales det herfor  

 fastsatte gebyr.
 § 5.  §§ 1-4 finder tilsvarende anvendelse på  

 personer, der driver spare- og udlånsvirksomhed.
Registrering og offentliggørelse § 6.  Oplysninger om et anmeldt forhold optages i  

 registeret (registreres), hvis det anmeldte ikke er i strid med lov om visse  

 spare- og udlånsvirksomheder eller med bestemmelser, som er fastsat i medfør  

 af denne, eller med vedtægterne, eller med bestemmelser i eller i henhold til  

 bestemmelser fastsat i medfør af andre love, hvis overholdelse Erhvervs- og  

 Selskabsstyrelsen finder nødvendig for at kunne gennemføre registrering.
 Stk. 2.  Indeholder en anmeldelsesblanket ændringer i  

 flere anmeldte forhold, kan registrering ske særskilt for hvert forhold.
 Stk. 3.  Anmeldelse af en spare- og udlånsvirksomhed kan  

 først registreres efter, at Finanstilsynet har stadfæstet vedtægterne og  

 givet tilladelse til virksomhedsudøvelse.
 Stk. 4.  Registrering af vedtægtsændringer kan først  

 finde sted, når Finanstilsynet har stadfæstet ændringerne.
§ 7.  Registeret over visse spare- og  

 udlånsvirksomheder m.v. føres efter Erhvervs- og Selskabsstyrelsens  

 bestemmelse.
Enhver spare- og udlånsvirksomhed får et registreringsnummer.  

 Datoen for registreringen og for visse spare- og udlånsvirksomheders  

 vedkommende registreringsnummeret indføres i registeret.
 Offentlighed m.v.
§ 8.  Dokumenter, der beror i Erhvervs- og  

 Selskabsstyrelsen er offentligt tilgængelige.
Dette gælder dog ikke attester  

 om personlige forhold.
 § 9.  Dokumenter, der er offentligt tilgængelige, kan  

 på forlangende gennemses på Erhvervs- og Selskabsstyrelsens kontor.
 Stk. 2.  Udskrifter af registerets oplysninger om visse  

 spare- og udlånsvirksomheder samt fotokopier af de dokumenter, der er  

 offentligt tilgængelige, kan fås hos styrelsen.
 Stk. 3.  For de i denne bestemmelse omhandlede  

 oplysninger betales det fastsatte gebyr.
 § 10.  Erhvervs- og Selskabsstyrelsens afgørelser i  

 medfør af denne bekendtgørelse kan indbringes for Industriministeriets  

 Erhvervsankenævn senest 4 uger efter, at afgørelsen er meddelt den  

 pågældende.
Ikrafttrædelsesbestemmelser 11. Bekendtgørelsen træder i kraft den 1. september  

 1989.
 Stk. 2.  Industriministeriets bekendtgørelse nr. 401 af  

 4. september 1985 om anmeldelser m.v. for visse spare- og udlånsvirksomheder  

 til tilsynet med banker og sparekasser m.v. ophæves med undtagelse af § 2,  

 stk. 3, og § 10.
