(Handelsskolerne) I medfør af bekendtgørelse nr. 373 af 30. juni 1977 om handelsskolernes  

 statskontrollerede enkeltfagsprøver samt bekendtgørelse nr. 2 af 5. januar  

 1987 om edb-assistentuddannelsen fastsætter direktoratet følgende  

 bestemmelser for kursus til enkeltfagsprøver under edb-assistentuddannelsen.
Bekendtgørelsen om edb-assistentuddannelsen indeholder bestemmelser om  

 halvårsopgaver.
Disse bestemmelser finder ikke anvendelse ved  

 enkeltfagskursus.
Bekendtgørelsen indeholder videre bestemmelse om mundtlige eksamener, der  

 er fælles for flere datamatiske fag.
I forbindelse med enkeltfagskursus  

 afholdes der prøver i de enkelte datamatiske fag.
Prøverne, der er  

 mundtlige, bedømmes med ekstern censor efter 13-skalaen.
 Privatister kan indstille sig til prøverne.
 For kursusdeltagere, der ønsker at sammensætte en hel edb-assistenteksamen  

 af enkeltfagsprøver, kan skolen meddele fritagelse for prøve i fag, hvis  

 skolen på grundlag af dokumentation for forudgående uddannelse eller praktisk  

 erfaring skønner, at ansøgeren allerede har tilsvarende viden og baggrund  

 inden for det pågældende fagområde.
 Foranstående bestemmelser har virkning fra den 1. august 1987. Samtidig  

 ophæves skrivelse II-535 af 3. april 1981 om edb-assistentuddannelsen som  

 enkeltfagskursus.
 P.d.v.
 e.b.
Erik Nexelmann underv.insp.
