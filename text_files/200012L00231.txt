Fremsat den 27. april 2001 af by- og  

 boligministeren (Lotte Bundsgaard) Forslag til Lov om ændring af lov om leje af  

 erhvervslokaler m.v. (erhvervslejelov), lov om leje og lov om leje af almene  

 boliger (Ophævelse af lejeforhold som følge af  

 overtrædelse af forbud nedlagt i medfør af lov om forbud mod  

 besøgende i bestemte lokaler) § 1 I lov nr. 934 af 20. december 1999 om leje af erhvervslokaler m.v.  

 (erhvervslejelov), som ændret ved § 18 i lov nr. 1260 af 20. december  

 2000, foretages følgende ændringer:
 1. § 35, stk. 1, 1. pkt., affattes således:
» 2. I § 69, stk. 1, indsættes efter nr. 7 som nyt  

 nr.:
 »8)	Når nogen er straffet i medfør af § 4 i lov om forbud  

 mod besøgende i bestemte lokaler for at have modtaget besøgende  

 i eller ved det lejede i strid med et forbud nedlagt i medfør af  

 loven.«.
 Nr. 8-10 bliver herefter nr. 9-11.
§ 2 I lov om leje, jf. lovbekendtgørelse nr. 165 af 10. marts 1998, som  

 senest ændret ved § 19 i lov nr. 1260 af 20. december 2000, foretages  

 følgende ændringer:
 1. § 27, stk. 1, 1. pkt., affattes således:
» 2. I § 93, stk. 1, indsættes efter litra g som nyt  

 litra:
» Litra h-j bliver herefter litra i-k.
§ 3 I lov om leje af almene boliger, jf. lovbekendtgørelse nr. 1392 af  

 18. december 2000, foretages følgende ændringer:
 1. § 80, stk. 1, 1. pkt., affattes således:
» 2. I § 90, stk. 1, indsættes efter nr. 9 som nyt  

 nr.:
» Nr. 10-12 bliver herefter nr. 11-13.
§ 4 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Indledning Det er regeringens opfattelse, at der skal gribes ind over  

 for de såkaldte hashklubber og andre former for organiseret kriminel  

 virksomhed, der foregår i bestemte lokaler og præger  

 nærmiljøet ved at genere og skabe utryghed hos omkringboende.
Lovforslaget skal ses i sammenhæng med det af  

 justitsministeren samtidig fremsatte forslag til lov om forbud mod  

 besøgende i bestemte lokaler.
Justitsministerens forslag  

 indebærer, at politiet får mulighed for at forbyde, at den, der  

 råder over bestemte lokaler, modtager besøgende, ligesom det  

 forbydes besøgende at opholde sig i eller i umiddelbar nærhed  

 af de pågældende lokaler.
Det er en forudsætning for  

 nedlæggelse af forbud, at der drives virksomhed på en måde,  

 som systematisk indebærer strafbare handlinger, og som er egnet til at  

 medføre ulempe og utryghed hos omkringboende.
Hvis politiet nedlægger et sådant forbud, skal  

 det bekendtgøres ved skiltning og ved meddelelse i den lokale presse.  

 Politiet giver endvidere særskilt meddelelse om forbudet til den, der  

 råder over lokalerne.
Det er forudsat, at politiet desuden underretter  

 udlejeren - og ved fremlejemål tillige lejeren - om forbudet, hvis den  

 pågældende virksomhed foregår i lejede lokaler.
Forbudet omfatter ikke personer, som modtages eller  

 opholder sig i lokalerne alene for at deltage i en forsamling med et politisk  

 eller andet meningsbefordrende øjemed, hvis lokalerne også forud  

 for, at forbudet blev nedlagt, anvendtes til en sådan  

 forsamlingsvirksomhed.
Forbudet vil ikke omfatte personer, som er  

 nærmeste pårørende til personer med fast
bopæl i lokalerne.
 Den, der overtræder forbudet, kan straffes med  

 bøde og i gentagelsestilfælde med fængsel i indtil 4  

 måneder.
 Justitsministerens forslag retter sig mod "den, der  

 råder over lokalerne", og omfatter dermed lejere, andelshavere og  

 ejere.
Forslaget tager også sigte på anden  

 organiseret kriminel virksomhed, der er til ulempe for omkringboende,  

 såsom ulovlige hasard-spilleklubber og lokaliteter, hvor der drives  

 systematisk rufferivirksomhed.
Forslaget vil dermed også kunne styrke  

 den indsats, regeringen har iværksat for at bekæmpe handel med  

 kvinder.
 Det er regeringens opfattelse, at justitsministerens  

 lovforslag bør suppleres med et lovforslag på  

 lejelovsområdet med henblik på at forbedre mulighederne for at  

 gribe ind over for "hashklubber" m.v., der etableres i lejede  

 lokaler.
 Det foreslås derfor, at en udlejer af en ejendom,  

 hvor der drives "hashklub" fra de lejede lokaler, får  

 mulighed for at ophæve det pågældende lejeforhold.
Lovforslagets baggrund Politiet har gennem de senere år konstateret en  

 væsentlig stigning i antallet af "hashklubber", navnlig i  

 København og andre større byer.
Hovedformålet med "hashklubberne" er at  

 være ramme for salg og rygning af hash.
Politiets oplysninger tyder  

 på, at der flere steder også foregår organiseret  

 narkotikasalg og bl.a. handles med tyvekoster.
Politiets oplysninger tyder  

 endvidere på, at der i væsentligt omfang er forbindelse mellem  

 "hashklubberne" og rocker- og gadebandemiljøerne.
 Politiets oplysninger peger på, at der  

 jævnligt kommer unge under 18 år i "hashklubberne", og  

 politiet har i flere tilfælde også truffet unge under 15 år  

 i klubberne.
 "Hashklubberne" m.v. præges i vidt omfang  

 af stofmisbrug, ulovligt hasardspil og anden kriminalitet, som ofte  

 medfører en generel forråelse af nærmiljøet og  

 utryghed for de beboere og andre, der dagligt færdes i området.  

 Politiet modtager ofte henvendelser fra borgere, der føler sig utrygge  

 på grund af den støjende og voldsprægede adfærd, der  

 præger miljøet i og omkring "hashklubberne".
 De samme problemer findes i vidt omfang i forbindelse med  

 lokaler, der benyttes til andre former for "kundeafhængig"  

 organiseret kriminalitet, navnlig systematisk virksomhed med utilladt  

 hasardspil eller rufferi.
Den generelle utryghed hos de omkringboende viser sig  

 bl.a. på den måde, at de ofte ikke ønsker at stå  

 frem med oplysninger til brug for politiets efterforskning mod de personer,  

 som styrer "hashklubberne" m.v.
Dette er medvirkende til, at det i  

 praksis er vanskeligt for politiet at sætte virkelig effektivt ind over  

 for "hashklubber" med det mål helt at få stoppet deres  

 virksomhed, jf. nærmere nedenfor.
Det medvirker også til, at i  

 det tilfælde, hvor den strafbare virksomhed foregår i lejede  

 lokaler, ofte kan være vanskeligt at finde vidner, som ønsker at  

 medvirke i en retssag om ophævelse af lejemålet.
Politiet har løbende søgt at bekæmpe  

 "hashklubberne" ved at øge den politimæssige indsats  

 mod klubberne.
Som led i indsatsen er der gennemført en række  

 politiaktioner og ransagninger i "hashklubberne".
Politiets intensiverede og koordinerede indsats vil  

 muligvis i et vist omfang kunne forebygge, men ikke løse problemerne  

 med "hashklubber", der præger nærmiljøerne  

 negativt.
Med det nuværende regelsæt må politiets indsats  

 således være rettet mod enkeltpersoner og ikke mod  

 hashklubvirksomheden som sådan, og politiets oplysninger tyder  

 på, at hashklubvirksomhed m.v. ofte kan indebære store  

 indtjeningsmuligheder for dem, der står bag.
De hidtidige erfaringer  

 har vist, at en øget politimæssig indsats mod de personer, der  

 har tilknytning til "hashklubberne", kræver betydelige  

 ressourcer uden at sikre, at den systematiske strafbare aktivitet i lokalerne  

 ophører.
 Politiet har på den anførte baggrund peget  

 på, at der kan være behov for at overveje yderligere  

 indgrebsmuligheder over for "hashklubber" og andre former for  

 kriminelle aktiviteter, jf. ovenfor.
Herudover vil en "hashklub", der drives i lejede lokaler,  

 skabe en generel utryghed for de øvrige lejere i ejendommen.
Hvis  

 hashklubben medfører stærk støj og omfattende trafik i  

 ejendommen, vil dette kunne medføre utålelige forhold for de  

 øvrige lejere.
Hertil kommer den utryghed, som følger af  

 frygten for, at de personer, der kommer i ejendommen, tilhører et  

 kriminelt miljø.
Regeringen finder, at der ud fra både  

 politimæssige og boligpolitiske hensyn bør lægges  

 betydelig vægt på at sikre, at der kan gribes mere effektivt ind  

 over for den nærmest butikslignende, systematiske kriminalitet, der  

 foregår i "hashklubber" og lignende.
Disse former for  

 strafbar aktivitet skaber erfaringsmæssigt utryghed hos de  

 omkringboende og er egnede til at fremme en generel forråelse og  

 kriminel adfærd i nærmiljøet.
På denne baggrund har regeringen fundet det  

 nødvendigt at foreslå en ordning, som mere målrettet  

 sigter mod at få stoppet hashklubvirksomhed og lignende former for  

 systematisk kriminel aktivitet, der er knyttet til bestemte lokaler,  

 når aktiviteten vil have den nævnte negative indflydelse på  

 nærmiljøet.
Den foreslåede ordning giver mulighed for at  

 rette indsatsen direkte mod den ulovlige aktivitet som sådan.
Lovforslagets indhold Efter de foreliggende oplysninger indrettes  

 "hashklubberne" fortrinsvis i erhvervslejemål.
Der kan dog  

 også forekomme tilfælde, hvor der foregår handel med hash  

 fra beboelseslejemål.
 Med dette forslag tilvejebringes der en særlig  

 hjemmel til at ophæve et lejeforhold i de tilfælde, hvor politiet  

 har nedlagt et forbud, og lejeren eller en anden person straffes for at have  

 modtaget besøgende i lokalerne.
Forslaget har herved til hensigt at forbedre forholdene i  

 den enkelte ejendom.
Endvidere skal forslaget ses som led i regeringens  

 fortsatte indsats for at skabe mere trygge byer.
 Forslaget om ophævelse vil kunne bringes i  

 anvendelse på andre forhold end "hashklubber", såfremt  

 der er tale om virksomhed, der falder ind under § 1, stk. 1, i forslag til  

 lov om forbud mod besøgende i bestemte lokaler.
 Det bemærkes, at forslaget også omfatter  

 lejere, der lejer en andelsbolig eller en ejerlejlighed.
 I modsætning til justitsministerens forslag omfatter  

 forslaget derimod ikke andelshavere eller ejere.
En andelsboligforening vil kunne ekskludere en  

 andelshaver, der f.eks. driver hashklub fra andelsboligen, i samme omfang,  

 som en lejer vil kunne få ophævet sin lejeaftale efter  

 lejelovgivningen.
En ejerforening vil kunne pålægge en ejer af en  

 ejerlejlighed at fraflytte lejligheden med passende varsel, hvis ejeren  

 gør sig skyldig i grov eller oftere gentagen misligholdelse af sine  

 forpligtelser over for ejerforeningen.
Ad 1. Indførelse af ny  

 ophævelsesadgang Lejelovgivningen indeholder i dag bestemmelser, hvorefter  

 en udlejer kan ophæve en lejeaftale, hvis det lejede benyttes til andet  

 end aftalt, eller lejeren tilsidesætter god skik og orden på en  

 sådan måde, at lejerens adfærd direkte er til gene for  

 ejendommen, dens beboere eller andre, der færdes i ejendommen.
De  

 gældende bestemmelser relaterer sig således til forholdene i den  

 pågældende ejendom.
Det er regeringens opfattelse, at de gældende  

 bestemmelser ikke er tilstrækkelige i alle tilfælde, hvor der  

 drives hashklub.
Det skyldes, at en ophævelse forudsætter, at det  

 kan godtgøres, at det lejede anvendes til andet end det aftalte  

 formål, eller at der er tale om væsentlig tilsidesættelse  

 af god skik og orden i ejendommen.
Det kan være vanskeligt for  

 udlejeren at gennemføre en ophævelsessag i disse tilfælde,  

 fordi sagen typisk forudsætter vidne- og anden mere omfattende  

 bevisførelse vedrørende det forhold, som begrunder  

 ophævelsen.
Endelig har sådanne sager et længere  

 tidsmæssigt forløb, fordi de normalt ikke kan afgøres af  

 fogeden, men skal indbringes for boligretten.
Efter reglerne i retsplejelovens kapitel 55 kan  

 udsættelse af lejemål ske ved en umiddelbar fogedforretning,  

 såfremt udlejeren kan føre bevis for sin ret ved dokumentbevis  

 eller partsforklaring, og fogedretten ikke i øvrigt finder det  

 betænkeligt at fremme forretningen.
Udsættelse af lejemål  

 på grund af betalingsmisligholdelse foregår således typisk  

 ved umiddelbar fogedforretning, idet betalingsmisligholdelse normalt kan  

 dokumenteres ved parternes forklaringer samt fremlæggelse af  

 påkravsskrivelse, kvitteringer mv.
Ønskes lejemålet ophævet på grund  

 af husordenskrænkelser, vil udlejeren derimod normalt ikke kunne  

 godtgøre sin ret uden at føre en eller flere af de  

 øvrige lejere i ejendommen som vidner.
En sådan  

 bevisførelse vil som nævnt skulle foregå i boligretten.  

 Boligrettens dom vil efterfølgende kunne tvangsfuldbyrdes af  

 fogedretten.
Lovforslaget betyder, at lejeforholdet kan ophæves,  

 såfremt det godtgøres, at nogen er straffet for at have modtaget  

 besøgende i strid med et forbud, som politiet har nedlagt.
Udlejeren  

 vil således ved fremlæggelse af domsudskrift m.v., hvoraf  

 fremgår, at nogen er straffet for at modtage besøgende i eller  

 ved de lejede lokaler, kunne dokumentere, at betingelserne for at  

 ophæve lejeforholdet og udsætte lejeren er opfyldt.
Udlejeren  

 skal dermed normalt ikke føre yderligere bevis, og udsættelse af  

 lejeren vil således kunne ske ved en umiddelbar fogedforretning.
Herved  

 opnås en væsentlig forkortelse af sagsbehandlingstiden i forhold  

 til andre sager om ophævelse og udsættelse af lejemål  

 på grund af husordenskrænkelser og lignende.
 Fogedretten vil med lovforslaget kunne fungere som en form  

 for specialret i de pågældende sager på samme måde,  

 som det er tilfældet i sager om betalingsmisligholdelse.
Lejeren kan kræve, at afgørelsen om  

 nedlæggelse af forbudet indbringes for domstolene.
Hvis der verserer en  

 sådan retssag om forbudets lovlighed, og forbudets lovlighed ikke i  

 forbindelse med straffesagen er blevet prøvet ved domstolene, må  

 fogedretten udsætte den umiddelbare fogedforretning på  

 afgørelsen af denne retssag.
Det fremgår af § 4, stk. 3, i det lovforslag, som  

 justitsministeren har fremsat, at politiet skal underrette en eventuel  

 udlejer af det pågældende lokale om, at der er faldet endelig dom  

 for overtrædelse af et forbud.
Tilsvarende gælder, såfremt  

 sagen er endelig afgjort med vedtagelse af bødeforelæg.
 Det er forudsat, at politiet som led i denne underretning  

 sender udlejeren en udskrift af doms- og retsbog i straffesagen eller af en  

 eventuel bødevedtagelse i sagen.
Ad 2. Præcisering af udlejerens pligt til  

 at sørge for god orden Det fremgår af lejelovgivningen såvel for  

 erhvervslejeforhold som for beboelseslejeforhold, at det er udlejerens pligt  

 at sørge for, at der hersker god orden i ejendommen.
Dette  

 indebærer, at udlejeren har en forpligtelse til at reagere på  

 henvendelser fra lejere eller andre, der lovligt færdes i ejendommen,  

 om at en lejer tilsidesætter god skik og orden.
 Det foreslås derfor, at det præciseres  

 i lejelovgivningen, at udlejerens forpligtelse til at sørge for god  

 orden også indebærer, at udlejeren om fornødent skal  

 ophæve et lejeforhold, når lejerens adfærd berettiger til  

 ophævelse efter lejelovgivningens ophævelsesgrunde  

 vedrørende god orden i ejendommen.
 Forslaget betyder, at udlejeren skal vurdere, om det er  

 nødvendigt at skride til ophævelse for at skabe orden i  

 ejendommen.
Hvis udlejeren tilsidesætter sin pligt til at holde  

 god orden, har de øvrige lejere i ejendommen efter den gældende  

 lejelovgivning mulighed for at kræve et forholdsmæssigt afslag i  

 lejen, sålænge der er tale om forringelse af det lejedes  

 værdi for den enkelte lejer.
Lejeren kan endvidere hæve  

 lejeaftalen, hvis mangelen må anses for væsentlig eller udlejeren  

 har handlet svigagtigt.
Endelig kan lejeren kræve erstatning, hvis der  

 opstår hindringer eller ulemper for lejerens brugsret som følge  

 af forhold, som udlejeren er ansvarlig for.
Økonomiske og administrative konsekvenser for det  

 offentlige Lovforslaget skønnes ikke at have  

 nævneværdige økonomiske og administrative
konsekvenser for det offentlige.
Erhvervsøkonomiske og erhvervsadministrative  

 konsekvenser Lovforslaget indebærer, at udlejer bedre kan  

 beskytte sig mod den skadelige påvirkning af en ejendoms attraktivitet  

 - med eventuelle udlejningsvanskeligheder til følge - som kan  

 være forbundet med at huse en hashklub i ejendommen.
Samtidig vil den  

 administrative belastning for udlejer i forbindelse med at få  

 ophævet et lejemål, der benyttes til hashklub, blive  

 væsentligt reduceret, idet sagen typisk vil kunne afgøres i  

 fogedretten.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
Samlet vurdering af  

 konsekvenser Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Forbedring af de berørte ejendommes  

 renommé Ingen Administrative konsekvenser for erhvervslivet Væsentlig lettelse for udlejer i de berørte  

 ejendomme Ingen Miljømæssige konsekvenser Ingen Ingen Administrative konsekvenser for erhvervslivet Væsentlig lettelse for udlejer i de berørte  

 ejendomme Ingen Forholdet til EU-retten Ingen Høring Forslaget har sammen med justitsministerens forslag  

 været sendt til høring hos Politidirektøren i  

 København, Foreningen af politimestre i Danmark, Rigsadvokaten,  

 Rigspolitichefen, Politifuldmægtigforeningen, Politiforbundet i  

 Danmark, Dansk Kriminalpolitiforening, Præsidenten for  

 Københavns Byret, Præsidenten for retten i Århus,  

 Præsidenten for retten i Odense, Præsidenten for retten i  

 Aalborg, Præsidenten for retten i Roskilde, Domstolsstyrelsen, Det  

 Danske Center for Menneskerettigheder, Ejendomsforeningen Danmark, Jydske  

 Grundejerforeninger, Lejernes Landsorganisation, Danmarks Lejerforeninger,  

 Boligselskabernes Landsforening, Erhvervslejernes Landsorganisation,  

 Administratorforeningen, Andelsboligforeningernes  

 Fællesrepræsentation, Ejerlejlighedernes Landsforening,  

 Advokatrådet, Den Danske Dommerforening,  

 Dommerfuldmægtigforeningen, Præsidenten for Østre  

 Landsret, Præsidenten for Vestre Landsret, Indenrigsministeriet,  

 Kommunernes Landsforening, Amtsrådsforeningen, Københavns  

 Kommune og Frederiksberg Kommune.
Bemærkninger til lovforslagets enkelte  

 bestemmelser Til § 1 Til nr. 1 Det fremgår af den gældende § 35, stk. 1, 1.  

 pkt., i lov om leje af erhvervslokaler m.v. (erhvervslejelov), at udlejeren  

 skal sørge for, at der hersker god orden i ejendommen.
Det  

 foreslås, at det præciseres i bestemmelsen, at udlejerens  

 forpligtelse til at sørge for god orden efter omstændighederne  

 indebærer, at udlejeren skal ophæve et lejeforhold, når  

 lejerens adfærd er af en sådan karakter, at god orden kun kan  

 opretholdes, hvis udlejeren skrider til ophævelse efter  

 erhvervslejelovens ophævelsesgrunde i § 69, stk. 1, vedrørende  

 husorden i ejendommen.
Med forslaget præciseres således, at udlejeren  

 skal vurdere, om det er nødvendigt at skride til ophævelse for  

 at skabe orden i ejendommen.
Udlejerens ret til at ophæve modsvares  

 dermed i visse tilfælde af en pligt til at ophæve, hvis det er  

 nødvendigt for at opfylde pligten til at opretholde god husorden.
Til nr. 2 Erhvervslejeloven indeholder i § 69, stk. 1, nr. 2, en  

 hjemmel for udlejeren til at ophæve en lejeaftale, hvis det lejede  

 benyttes til andet end det, der er aftalt, og lejeren ikke trods udlejerens  

 indsigelse er ophørt hermed.
 Udlejeren har endvidere en hjemmel i § 69, stk. 1, nr. 7,  

 til at ophæve lejeforholdet, når lejeren trods udlejerens  

 påmindelse tilsidesætter sine pligter til at iagttage god skik og  

 orden i ejendommen, eksempelvis når lejeren ved stærkt  

 støjende adfærd, psykisk eller fysisk vold eller trusler herom  

 eller på anden måde er til ulempe for ejendommen eller dem, der  

 lovligt færdes i ejendommen, herunder når lejerens adfærd  

 medfører gener for de pågældende personer som generel  

 utryghed, forråelse af ejendommens miljø eller  

 sundhedsmæssig risiko.
 Bestemmelsen tager blandt andet sigte på  

 situationer, hvor de gener, som handel med narkotika i ejendommen  

 indebærer for ejendommens beboere, har en mere uhåndgribelig  

 karakter.
 Disse bestemmelser gælder både for  

 erhvervslejeforhold i private udlejningsejendomme og i almene  

 udlejningsejendomme.
I § 69, stk. 1, foreslås det tillige at  

 indføre en adgang for udlejeren til at hæve lejeforholdet,  

 når nogen er straffet i medfør af § 4 i forslag til lov om  

 forbud mod besøgende i bestemte lokaler for at have modtaget  

 besøgende i eller ved det lejede i strid med et forbud nedlagt  

 i medfør af loven.
Ved "nogen" forstås både lejeren og  

 enhver anden, der har givet besøgende adgang til de  

 pågældende lokaler.
Forslaget skal gøre det muligt at  

 forhindre, at der fortsat drives "hashklub" eller en af de andre  

 former for aktivitet, som et forbud kan rette sig imod, i de lejede  

 lokaler.
 Ved formuleringen "ved det lejede" forstås  

 trappe- eller udendørsarealer, der ligger i forlængelse af  

 lokalerne og hører sammen med disse.
For at give udlejeren et redskab til at fremme en sag om  

 ophævelse fremgår det af justitsministerens forslag til lov om  

 forbud mod besøgende i bestemte lokaler, at politiet underretter en  

 eventuel udlejer af det pågældende lokale om, at der er faldet  

 endelig dom for overtrædelse af et forbud.
Tilsvarende  

 gælder, såfremt sagen er endelig afgjort med vedtagelse af  

 bødeforlæg.
 Det er forudsat, at politiet som led i denne underretning  

 sender udlejeren en udskrift af straffedommen eller kopi af et vedtaget  

 bødeforlæg i sagen.
Det gøres herved lettere for udlejeren at  

 gennemføre en ophævelsessag i disse tilfælde, fordi  

 udlejeren normalt ikke skal føre yderligere bevis, og udsættelse  

 af lejeren derfor vil kunne ske ved en umiddelbar fogedforretning.
Hermed
forkortes den sagsbehandlingstid, der normalt gælder for sager om  

 ophævelse, væsentligt.
 Ophævelse skal ifølge nærværende  

 forslag kunne ske uden, at lejeren har fået en forudgående  

 advarsel fra udlejeren.
Det fremgår af den gældende bestemmelse i  

 erhvervslejelovens § 70, stk. 1, at en udlejer ikke kan hæve  

 lejeaftalen, hvis det forhold, der lægges lejeren til last,  

 skønnes at være af uvæsentlig betydning.
Det  

 bemærkes, at det forhold, at nogen er straffet for overtrædelse  

 af forbud i henhold til forslag til lov om forbud mod besøgende  

 i bestemte lokaler, altid skal betragtes som væsentligt, jf.  

 erhvervslejelovens § 70, stk. 1, og dermed vil kunne danne grundlag for en  

 ophævelse.
 Udlejeren skal dog kun kunne ophæve lejeforholdet,  

 hvis det sker inden for rimelig tid efter straffedommen eller  

 bødevedtagelsen.
Til § 2 Til nr. 1 Det fremgår af den gældende § 27, stk. 1, 1.  

 pkt., i lov om leje, at udlejeren skal sørge for, at der hersker god  

 orden i ejendommen.
Det foreslås, at det præciseres i  

 bestemmelsen, at udlejerens forpligtelse til at sørge for god orden  

 også indebærer, at udlejeren om fornødent skal  

 ophæve et lejeforhold, når lejerens adfærd berettiger til  

 ophævelse efter lejelovens ophævelsesgrunde i § 93, stk. 1,  

 vedrørende god orden i ejendommen.
Med hensyn til omfanget af  

 udlejerens pligt til at ophæve henvises til bemærkningerne til §  

 1, nr. 1.
Til nr. 2 Lejeloven indeholder i § 93, stk. 1, litra b, en hjemmel  

 for udlejeren til at ophæve en lejeaftale, når det lejede  

 benyttes til andet end aftalt, og lejeren ikke trods udlejerens indsigelse er  

 ophørt hermed.
 Udlejeren har endvidere en hjemmel i § 93, stk. 1, litra  

 g, til at ophæve lejeforholdet, når lejeren trods udlejerens  

 påmindelse tilsidesætter sine pligter til at iagttage god skik og  

 orden i ejendommen, herunder når lejeren ved stærkt  

 støjende adfærd, psykisk eller fysisk vold eller trusler herom  

 eller på anden måde trods udlejerens påmindelse er til  

 ulempe for ejendommen eller dens beboere.
Det foreslås, at der også for  

 beboelseslejeforhold indføres en adgang i § 93, stk. 1, for udlejeren  

 til at hæve lejeforholdet, når nogen er straffet i medfør  

 af § 4 i forslag til lov om forbud mod besøgende i bestemte lokaler  

 for at have modtaget besøgende i eller ved det lejede i strid med et  

 forbud nedlagt i medfør af loven.
Forslaget skal gøre det  

 muligt at forhindre, at der fortsat drives "hashklub" m.v. i de lejede  

 lokaler.
Det fremgår af den gældende bestemmelse i  

 lejelovens § 94, stk. 1, at en udlejer ikke kan hæve lejeaftalen, hvis  

 det forhold, der lægges lejeren til last, skønnes at være  

 af uvæsentlig betydning.
Det bemærkes, at det forhold, at nogen  

 er straffet for overtrædelse af forbud i henhold til forslag til  

 lov om forbud mod besøgende i bestemte lokaler, altid skal betragtes  

 som væsentligt, jf. lejelovens § 94, stk. 1, og dermed vil kunne danne  

 grundlag for en ophævelse.
 Der henvises i øvrigt til bemærkningerne til  

 § 1.
Til § 3 Til nr. 1 Det fremgår af den gældende § 80, stk. 1, 1.  

 pkt., i lov om leje af almene boliger, at udlejeren skal sørge for, at  

 der hersker god orden i ejendommen.
Det foreslås præciseret i § 80, stk. 1, at  

 udlejerens forpligtelse til at sørge for god orden også  

 indebærer, at udlejeren om fornødent skal ophæve et  

 lejeforhold, når lejerens adfærd berettiger til ophævelse  

 efter den almene lejelovs ophævelsesgrunde vedrørende god orden  

 i ejendommen.
Med hensyn til omfanget af udlejerens pligt til at ophæve  

 henvises til bemærkningerne til § 1, nr. 1.
 Kommunalbestyrelsens tilsynsforpligtelse med de almene  

 boligorganisationer indebærer endvidere, at kommunalbestyrelsen skal  

 påse, at boligorganisationen sørger for, at der hersker god  

 orden i ejendommen.
Til nr. 2 Udlejer kan ophæve et lejemål efter § 90, stk.  

 1, nr. 2, hvis det lejede benyttes til andet end aftalt, og lejeren trods  

 udlejerens indsigelse ikke er ophørt hermed.
 Udlejeren har endvidere efter § 90, stk. 1, nr. 7, adgang  

 til at ophæve lejemålet, hvis lejerens adfærd  

 medfører gener som generel utryghed, forråelse af ejendommens  

 miljø eller sundhedsmæssig risiko for ejendommen, udlejer,  

 dennes ansatte, lejere i ejendommen eller andre, der færdes i  

 ejendommen, og forholdet er af en sådan karakter, at lejerens flytning  

 er påkrævet.
 Det foreslås, at der i § 90, stk. 1, tillige  

 indføres en adgang for udlejeren til at hæve lejeforholdet,  

 når nogen er straffet i medfør af § 4 i lov om forbud mod  

 besøgende i bestemte lokaler for at have modtaget besøgende i  

 eller ved det lejede i strid med et forbud nedlagt i medfør af loven.  

 Forslaget skal gøre det muligt at forhindre, at der fortsat drives  

 "hashklub" m.v. i de lejede lokaler.
Det fremgår af den gældende bestemmelse i den  

 almene lejelovs § 91, stk. 1, at en udlejer ikke kan hæve lejeaftalen,  

 hvis det forhold, der lægges lejeren til last, skønnes at  

 være af uvæsentlig betydning.
Det bemærkes, at det forhold,  

 at nogen er straffet for overtrædelse af forbud i henhold til  

 forslag til lov om forbud mod besøgende i bestemte lokaler, altid skal  

 betragtes som væsentligt, jf. den almene lejelovs § 91, stk. 1, og  

 dermed vil kunne danne grundlag for en ophævelse.
 Der henvises i øvrigt til bemærkningerne til  

 § 1.
Til § 4 Det foreslås, at loven træder i kraft dagen efter  

 bekendtgørelsen i Lovtidende.
Bilag 1 Lovforslaget sammenholdt med gældende lov Gældende formulering Lovforslaget § 35. Udlejeren skal sørge for, at der hersker god orden i  

 ejendommen.
Bestemmelserne i § 18, stk. 2, og §§ 19 og 20 finder tilsvarende  

 anvendelse på udlejerens overtrædelse af denne pligt.
 I lov nr. 934 af 20 december 1999 om leje af erhvervslokaler m.v.  

 (erhvervslejelov), som ændret ved § 18 i lov nr. 1260 af 20. december  

 2000, foretages følgende ændringer:
» § 69. Udlejeren kan hæve lejeaftalen i følgende  

 tilfælde, jf. dog § 70:
 1)	Når leje eller anden pligtig pengeydelse ikke er betalt  

 rettidigt, jf. stk. 2 og 3.
 2)	Når det lejede benyttes til andet end aftalt og lejeren ikke  

 trods udlejerens indsigelse er ophørt hermed.
 3)	Når lejeren modsætter sig, at udlejeren eller andre  

 får adgang til det lejede, hvor de har ret hertil, jf. §§ 25, 29  

 og 73.
 4)	Når lejeren fraflytter det lejede i utide uden aftale med  

 udlejeren.
 5)	Når lejeren vanrøgter det lejede og ikke uden ophold  

 efter udlejerens påkrav bringer det lejede i stand.
 6)	Når lejeren helt eller delvis overlader brugen af det lejede  

 til en anden i tilfælde, hvor lejeren ikke er berettiget hertil, og  

 trods udlejerens indsigelse ikke bringer forholdet til ophør.
 7)	Når lejeren trods udlejerens påmindelse  

 tilsidesætter sine pligter til at iagttage god skik og orden i  

 ejendommen, eksempelvis når lejeren ved stærkt støjende  

 adfærd, psykisk eller fysisk vold eller trusler herom eller på  

 anden måde er til ulempe for ejendommen eller dem, der lovligt  

 færdes i ejendommen, herunder når lejerens adfærd  

 medfører gener for de pågældende personer som generel  

 utryghed, forråelse af ejendommens miljø eller  

 sundhedsmæssig risiko. § 61, stk. 5, finder tilsvarende  

 anvendelse.
 8)	Når lejeren af en butik, et hotel, en restauration og lignende  

 trods udlejerens indsigelse ikke opfylder pligten til at holde forretningen  

 åben og i forsvarlig drift.
 9)	Når en lejer, der helt eller delvis skal betale lejen ved at  

 udføre arbejde, groft forsømmer sine pligter ved arbejdets  

 udførelse og arbejdsforholdet som følge heraf bringes til  

 ophør.
 10)	Når lejeren i øvrigt misligholder sine forpligtelser  

 på en sådan måde, at lejerens fjernelse er  

 påkrævet.
 2. § 69, stk. 1, indsættes efter 7, som nyt nr.:
» Nr. 8-10 bliver herefter nr. 9-11.
 § 27. Udlejeren skal sørge for, at der hersker god orden i  

 ejendommen.
 I lov om leje jf. lovbekendtgørelse nr. 165 af 10. marts 1998, som  

 senest ændret ved § 19 i lov nr. 1260 af 20. december 2000, foretages  

 følgende ændringer:
1. § 27, stk. 1, 1. pkt. affattes således: »Udlejeren skal sørge for, at der hersker god  

 orden i ejendommen og om fornødent ophæve lejemålet i de i  

 § 93, stk. 1, litra g, h og k, nævnte tilfælde.« § 93. Udlejeren kan hæve lejeaftalen i følgende  

 tilfælde:
 a)	Når leje eller anden pligtig pengeydelse ikke er betalt  

 rettidigt, jf. stk. 2.
 b)	Når det lejede benyttes til andet end aftalt og lejeren ikke  

 trods udlejerens indsigelse er ophørt hermed.
 c)	Når lejeren modsætter sig, at udlejeren eller andre  

 får adgang til det lejede, hvor de har ret hertil efter §§ 54, 62 og  

 97.
 d)	Når lejeren fraflytter det lejede i utide uden aftale med  

 udlejeren.
 e)	Når lejeren vanrøgter det lejede og ikke uden ophold  

 efter udlejerens påkrav bringer det lejede i stand.
 f)	Når lejeren helt eller delvis overlader brugen af det lejede  

 til en anden i tilfælde, hvor han ikke er berettiget hertil, og trods  

 udlejers indsigelse ikke bringer forholdet til ophør.
 g)	Når lejeren trods udlejerens påmindelse  

 tilsidesætter sine pligter til at iagttage god skik og orden i  

 ejendommen, herunder når lejeren ved stærkt støjende  

 adfærd, psykisk eller fysisk vold eller trusler herom eller på  

 anden måde trods udlejerens påmindelse er til ulempe for  

 ejendommen eller dens beboere.
 h)	Når lejeren af en butik eller beværtning trods  

 udlejerens indsigelse ikke opfylder pligten til at holde forretningen  

 åben og i forsvarlig drift.
 i)	Når en lejer, der helt eller delvis skal betale lejen ved at  

 udføre arbejde, groft forsømmer sine pligter ved arbejdets  

 udførelse og arbejdsforholdet som følge heraf bringes til  

 ophør.
 j)	Når lejeren i øvrigt misligholder sine forpligtelser  

 på en sådan måde, at hans fjernelse er  

 påkrævet.
 2. I § 93, stk. 1, indsættes efter litra g, som nyt  

 litra:
» Litra h-j bliver herefter litra i-k.
 § 80. Udlejeren skal sørge for, at der hersker god orden i  

 ejendomme.
 I lov om leje af almene boliger, jf. lovbekendtgørelse nr. 1392 af  

 18. december 2000, foretages følgende ændringer:
1. § 80, stk. 1, 1. pkt., affattes således: »Udlejeren skal sørge for, at der hersker god  

 orden i ejendommen og om fornødent ophæve lejeforhold i de i §  

 90, stk. 1, nr. 7-10 og 13, nævnte tilfælde.« § 90. Udlejeren kan hæve lejeaftalen i følgende  

 tilfælde:
 1)	Når leje eller anden pligtig pengeydelse ikke er betalt  

 rettidigt, jf. stk. 2.
 2)	Når det lejede benyttes til andet end aftalt og lejeren ikke  

 trods udlejerens indsigelse er ophørt hermed.
 3)	Når lejeren modsætter sig, at udlejeren eller andre  

 får adgang til det lejede, hvor de har ret hertil, jf. kapitel 7.
 4)	Når lejeren fraflytter det lejede i utide uden aftale med  

 udlejeren.
 5)	Når lejeren vanrøgter det lejede og ikke uden ophold  

 efter udlejerens påkrav bringer det lejede i stand.
 6)	Når lejeren helt eller delvis overlader brugen af det lejede  

 til en anden i tilfælde, hvor lejeren ikke er berettiget hertil og  

 trods udlejers indsigelse ikke bringer forholdet til ophør.
 7)	Når lejeren har tilsidesat god skik og orden, jf. § 81, stk.  

 1, nr. 1-8 eller 11, jf. § 81, stk. 3, og forholdet er af en sådan  

 karakter, at lejerens flytning er påkrævet.
 8)	Når lejeren har tilsidesat betingelserne i et betinget  

 lejeforhold, jf. § 82, stk. 1, nr. 2, og forholdet er af en sådan  

 karakter, at lejerens flytning er påkrævet.
 9)	Når lejeren har været pålagt retsfølger  

 efter § 82, stk. 1, og ny overtrædelse af § 81 sker inden for 3  

 år fra pålægget, og forholdet er af en sådan  

 karakter, at lejerens flytning er påkrævet.
 10)	Når lejeren af en butik eller beværtning trods  

 udlejerens indsigelse ikke opfylder pligten til at holde forretningen  

 åben og i forsvarlig drift.
 11)	Når en lejer, der helt eller delvis skal betale lejen ved at  

 udføre arbejde, groft forsømmer sine pligter ved arbejdets  

 udførelse og arbejdsforholdet som følge heraf bringes til  

 ophør.
 12)	Når lejeren i øvrigt misligholder sine forpligtelser  

 på en sådan måde, at lejerens fjernelse er  

 påkrævet.
 2. I § 90, stk. 1, indsættes efter nr. 9 som nyt  

 nr.:
 10)	Når nogen er straffet i medfør af § 4 i lov om forbud  

 mod besøgende i bestemte lokaler for at have modtaget besøgende  

 i eller ved det lejede i strid med et forbud nedlagt i medfør af  

 loven.
 Nr. 10-12 bliver herefter nr. 11-13.
