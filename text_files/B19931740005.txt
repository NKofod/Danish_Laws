 I medfør af § 151, stk. 1, i lov om luftfart, jf. lovbekendtgørelse nr.  

 118 af 12. marts 1993, fastsætter Statens Luftfartsvæsen herved efter  

 bemyndigelse fra Trafikministeriet, jf. bekendtgørelse nr. 446 af 1. oktober  

 1972 om benyttelse af svæveplaner, modelluftfartøjer m.v., § 3, følgende:
1. Referencedokumenter 1.1 BL 1-12, Bestemmelser om luftdygtighedsbevis, flyvetilladelse samt  

 luftdygtighedskrav, generelt, seneste udgave.
 1.2 BL 6-19, Bestemmelser om balloncertifikat, varmluftsballon, seneste  

 udgave.
 1.3 BL 7-1, Bestemmelser om lufttrafikregler, seneste udgave.
2. Definitioner Flyveopvisning:
 Ethvert arrangement, hvortil offentligheden tilbydes adgang, og hvor  

 luftfartøjers manøvredygtighed demonstreres i luften, og/eller hvor der  

 udføres faldskærmsspring.
 Flyveopvisning, civil:
 En flyveopvisning, der ikke arrangeres af militære myndigheder.
 Flyveplads, offentlig (Aerodrome, public):
 En flyveplads, der er godkendt af Statens Luftfartsvæsen, og som på  

 nærmere fastsatte vilkår er åben for offentligheden.
 Trafikinformationsområde (Traffic Information Area - TIA):
 Et nærmere afgrænset, ikke-kontrolleret luftrum, der strækker sig opefter  

 fra en nærmere fastsat grænse over jordens eller vandets overflade til en  

 nærmere fastsat øvre grænse, og som er oprettet i tilknytning til en  

 trafikinformationszone.
 Trafikinformationszone (Traffic Information zone - TIZ):
 Et nærmere afgrænset, ikke-kontrolleret luftrum, der strækker sig opefter  

 fra jordens eller vandets overflade til en nærmere angivet øvre grænse, og  

 som er oprettet omkring en ikke-kontrolleret flyveplads.
 Trafikzone (Aerodrome traffic zone - ATZ):
 Et nærmere afgrænset luftrum, oprettet omkring en flyveplads til  

 beskyttelse af flyvepladstrafik.
 Varmluftsballon (Balloon):
 Et ikke-kraftdrevet luftfartøj, som bæres oppe ved hjælp af opvarmet  

 atmosfærisk luft.
3. Anvendelsesområde 3.1 Denne BL fastsætter bestemmelser for ikke-erhvervsmæssig flyvning med  

 bemandet varmluftsballon inden for dansk område samt for flyvning med danske,  

 bemandede varmluftsballoner.
 3.2 Ved flyvning med danske varmluftsballoner over en fremmed stats  

 territorium skal bestemmelserne i denne BL følges med de afvigelser, som er  

 fastsat af den pågældende stat.
 3.3 Ved flyvning med danske varmluftsballoner over åbent hav og områder,  

 hvor ingen stat hævder suverænitet, skal bestemmelserne i denne BL følges med  

 de afvigelser, som inden for hver flyveinformationsregion er fastsat af  

 vedkommende ATS-myndighed.
4. Ansvar 4.1 Ballonens ejer/bruger skal sikre, at ballonen opfylder kravene i BL  

 1-12.
 4.2 Luftfartøjschefen skal sikre, at ballonen er luftdygtig, og at  

 flyvning med ballonen sker i overensstemmelse med bestemmelserne i denne BL  

 og i overensstemmelse med ballonens flyvehåndbog eller tilsvarende dokument,  

 der er godkendt af Statens Luftfartsvæsen eller af registreringslandets  

 luftfartsmyndighed.
5. Materiel Ballonen skal opfylde de luftdygtighedskrav, der er indeholdt i BL 1-12,  

 afsnit 7.
6. Operationelle bestemmelser 6.1 En ballon skal føres i overensstemmelse med de til enhver tid gældende  

 lufttrafikregler, jf.
BL 7-1, dog med den undtagelse, der er nævnt i pkt.  

 6.4.
 6.2 Flyvning må kun foregå VFR om dagen.
 6.3 Flyvning inden for trafikinformationszoner, trafikinformationsområder  

 og trafikzoner må kun finde sted efter forud truffet aftale med den  

 pågældende lufttrafiktjenesteenhed og i overensstemmelse med de betingelser,  

 der er meddelt af denne.
 6.4 Flyvning i en vandret afstand af mere end 150 m fra tæt bebyggede  

 områder, herunder sommerhusområder, beboede campingpladser samt områder, hvor  

 et større antal mennesker er samlet i fri luft, må udføres i en lavere højde  

 end 150 m (500 ft) over jorden eller vandet på følgende vilkår:
a.
Ballonen må ikke komme mennesker, græssende tamdyr, bygninger,  

 offentlige veje, eller køretøjer nærmere end 25 m.
b.
Afstanden til græssende tamdyr skal mindst være 150 m (500 ft), hvis  

 der anvendes brænder.
7. Flyveopvisning 7.1 Flyveopvisning med varmluftsballon kan finde sted, når kravene i dette  

 afsnit er opfyldt.
 7.1.1 Luftfartøjschefen skal efter erhvervelse af balloncertifikat i  

 overensstemmelse med BL 6-19 have gennemført mindst 35 starter og have gjort  

 tjeneste som luftfartøjschef på ballon i mindst 35 timer.
7.1.2 Forberedelse til og start på flyvning skal foregå på/fra et areal  

 (startarealet), hvis størrelse mindst svarer til det areal, som det på jorden  

 udlagte ballonhylster, kurven, brænderen og andet udstyr dækker.
Startarealet  

 skal, hvis forholdene taler derfor, være afspærret.
7.1.3 Startarealet skal være omgivet af en 5 m bred sikkerhedszone.
I  

 udflyvningssektoren, jf. pkt. 7.1.4, skal sikkerhedszonens bredde dog være 20  

 m.
 7.1.4 Luftfartøjschefen skal under hensyntagen til de aktuelle vindforhold  

 fastlægge en sektor, hvori udflyvningen skal foregå (udflyvningssektoren).
 7.1.4.1 Udflyvningssektoren skal strække sig over mindst 45 grader i  

 vandret plan fra ballonens startposition og ud til den afstand, hvor ballonen  

 forventes at have nået den minimumsflyvehøjde, der efter BL 7-1 gælder for  

 området, hvor starten foregår.
 7.1.4.2 I udflyvningssektoren må der ikke forefindes mennesker, bygninger,  

 bevoksning eller andet, der gennembryder et plan med positiv hældning på 30%.  

 Planet udgår fra ballonens startposition og ender i den minimumsflyvehøjde,  

 der efter BL 7-1 gælder for området, hvor starten foregår.
7.1.5 Minimumsflyvehøjden på 300 m (1000 ft) over tæt bebyggede områder,  

 herunder sommerhusområder, beboede campingpladser samt områder, hvor et  

 større antal mennesker er samlet i fri luft, må underskrides i forbindelse  

 med start under forudsætning af, a. at ballonen er udstyret med to af hin-anden uafhængige  

 brændstofsystemer, og b. at luftfartøjschefen før start har sikret sig, at normal landing under  

 hensyntagen til de forventede vindforhold under flyvningen kan ske uden for  

 de nævnte tæt bebyggede områder m.v.
8. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
10. Straf 10.1 Med bøde, hæfte eller fængsel i indtil 2 år straffes i medfør af  

 luftfartslovens § 149, stk. 3, en ballons ejer eller bruger, der overtræder  

 bestemmelsen i pkt. 4.1.
 10.2 Med bøde, hæfte eller fængsel i inditl 2 år straffes i medfør af  

 luftfartslovens § 149, stk. 8, en luftfartøjschef, der overtræder  

 bestemmelserne i pkt. 4.2.
 10.3 For overtrædelser, der begås af aktieselskaber, andelsselskaber eller  

 lignende, kan der i medfør af luftfartslovens § 149, stk. 14, pålægges  

 selskabet som sådant bødeansvar.
11. Ikrafttræden Denne BL træder i kraft den 1. oktober 1993.
