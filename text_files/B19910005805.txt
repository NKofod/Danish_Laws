I henhold til § 3 i lov nr. 319 af 16. maj 1990 om adgangsregulering ved videregående uddannelser fastsættes:
Adgangsgrundlag (betingelser for adgang) § 1.  Der kan optages ansøgere, som har bestået en af  

 følgende eksaminer m.v.:
 Stk. 2.  Ved optagelse på grundlag af § 1, stk. 1, nr. 7  

 og 8 kan arkitektskolerne forlange, at ansøgeren består en prøve i dansk  

 inden optagelse.
 § 2.  Arkitektskolerne kan ved særlig tilladelse give  

 adgang for ansøgere til arkitektuddannelsen på andet grundlag end de i § 1  

 nævnte eksaminer m.v., jf. dog kapitel 3 om adgangsbegrænsning.
 Stk. 2.  En tilladelse efter stk. 1 omfatter kun  

 uddannelsen ved den pågældende arkitektskole.
Optagelsestal, optagelsesområder og  

 studieskift § 3.  Kulturministeriet fastsætter hvert år antallet  

 af optagelsespladser.
Fastsættelsen sker efter høring af institutionerne.
§ 4.  Kandidatuddannelserne ved Det Kgl.
Danske  

 Kunstakademis Arkitektskole og ved Arkitektskolen i Aarhus udgør hver eet  

 optagelsesområde.
 § 5.  Overflytning mellem arkitektskolerne kan ske med  

 tilladelse fra den arkitektskole, der søges om overflytning til efter  

 arkitektskolernes bestemmelser.
Optagelse under adgangsbegrænsning § 6.  Optagelsespladserne opdeles normalt i to kvoter  

 - kvote I og kvote II.
Ministeriet fastsætter kvoternes størrelse efter  

 indstilling fra arkitektskolerne.
 Stk. 2.  Overskydende optagelsespladser i en kvote kan  

 overføres fra een kvote til en anden.
Kvote I § 7.  Optagelsespladserne i kvote I tildeles efter  

 faldende optagelseskvotient ansøgere med dansk adgangsgivende eksamen efter §  

 1, stk. 1, nr. 1-6. Hvis det ikke er muligt at optage alle med samme  

 optagelseskvotient, udvælger institutionerne efter objektive kriterier, hvem  

 der skal optages.
 Stk. 2.  Op til 10 pct. af optagelsespladserne i kvote I  

 reserveres ansøgere med bygningskonstruktøreksamen efter § 1, stk. 1, nr. 6.
§ 8.  Optagelseskvotienten er gennemsnittet af alle  

 karaktererne ved den adgangsgivende eksamen.
Hvis arkitektskolerne kræver  

 bestemte niveauer i bestemte fag, skal karakteren fra det krævede niveau  

 indregnes i optagelseskvotienten.
For at eksamensgennemsnittet skal kunne  

 anvendes som optagelseskvotient, må der normalt ikke være overført mere end 3  

 fag fra anden uddannelse uden karakterer på eksamensbeviset.
Gennemsnittet  

 beregnes med 1 decimal.
Stk. 2.  Hvis ansøgeren har bestået flere adgangsgivende  

 eksaminer, kan kun den først beståede eksamen benyttes som grundlag for  

 optagelse.
Ansøgere, der senest den 31. december 1990 har bestået flere  

 adgangsgivende eksaminer, kan dog vælge, hvilken af disse eksaminer, de  

 ønsker at søge optagelse på grundlag af.
Ansøgere, der senest den 31.  

 december 1990 var under uddannelse til en ny adgangsgivende eksamen, kan, når  

 den nye eksamen er bestået, vælge at søge optagelse på grundlag af denne  

 eksamen.
 Stk. 3.  Ansøgere med bygningskonstruktøreksamen er  

 undtaget fra bestsemmelserne i stk. 2.
 § 9.  Arkitektskolerne kan i særlige tilfælde herunder  

 sygdom, handicap m.v., fravige reglerne i §§ 7 og 8.
Kvote II § 10.  Optagelsespladserne i kvote II tildeles de  

 ansøgere, der opfylder adgangsbetingelserne, jf. § 1, stk. 1, nr. 1-6, eller  

 som har fået dispensation herfra, jf. § 2, og som institutionerne efter en  

 individuel vurdering finder egnet til optagelse.
Stk. 2.  Arkitektskolerne offentliggør hvilke relevante  

 kvalifikationskriterier, der vil blive lagt vægt på ved optagelsen.  

 Væsentlige ændringer i kvalifikationskriterierne kan kun foretages med 2 års  

 varsel.
Arkitektskolerne kan anvende studieegnethedsprøver, interviews m.v.  

 Institutionerne må som udvælgelseskriterium ikke anvende alder eller  

 lodtrækning, ligesom en optagelseskvotient normalt ikke kan være  

 eneafgørende.
 § 11.  Alle ansøgere med udenlandske eksaminer efter §  

 1, stk. 1, nr. 7 og 8, optages gennem kvote II.
 Stk. 2.  Ansøgning udfærdiges på dansk, ligesom eventuel  

 studieegnethedsprøve aflægges på dansk.
Stk. 3.  Kulturministeriet kan i forbindelse med de  

 årlige optagelsestal, jfr. § 3, bestemme, at optagelse af udenlandske  

 statsborgere kan begrænses til en bestemt procentsats af det samlede  

 optagelsestal.
Denne begrænsning gælder ikke for statsborgere fra et af de  

 øvrige medlemslande af De europæiske Fællesskaber eller ansøgere, som er  

 omfattet af §§ 7 og 8 i udlændingeloven (flygtninge).
Stk. 4.  Bedømmelse og vejledende omregning af  

 udenlandske eksaminer foretages af et fællesnævn.
Nævnet kan i øvrigt tage  

 alle spørgsmål om udenlandske ansøgere og eksaminer op.
Nævnet består af  

 repræsentanter for universiteterne, arkitektskolerne og andre institutioner  

 under den koordinerede tilmelding.
Ansøgere med afsluttet eller afbrudt videregående uddannelse § 12.  Ansøgere, der i forvejen har afsluttet en  

 kandidatuddannelse, kan kun optages, hvis der er ledige pladser.
Det samme  

 gælder for ansøgere, der to gange tidligere har været optaget på en  

 videregående uddannelse uden at have erhvervet afsluttende eksamen.
 Stk. 2.  Arkitektskolerne kan i særlige tilfælde  

 dispensere herfra.
 Stk. 3.  Bygningskonstruktøreksamen er undtaget fra  

 bestemmelserne stk. 1.
Fremgangsmåden ved ansøgning og optagelse § 13.  Der optages studerende ved arkitektskolerne een  

 gang om året pr. 1. september.
Overflytning mellem arkitektskolerne efter § 5  

 kan dog foretages på andre tider.
 Stk. 2.  Optagelse sker ved hver arkitektskole.
Stk. 3.  Der foretages en koordinering af tilmeldings-  

 og optagelsesproceduren ved arkitektskolerne og andre videregående  

 uddannelsesinstitutioner.
Undervisnings- og Forskningsministeriet fastsætter  

 regler herom.
Ansøgningsfrister § 14.  Inden den 15. marts kl. 12.00 skal de ansøgere,  

 der ønsker at søge om optagelse gennem kvote II, jf. § 10, indgive ansøgning  

 med redegørelse og dokumentation m.v. til de(n) institution(er) eller  

 optagelsesområde(r), hvor optagelse ønskes.
Om dokumentation og  

 prioriteringsskema henvises til § 15, stk. 2, og § 16.
§ 15.  Inden den 1. juli kl. 12.00 skal de ansøgere,  

 der kun søger om optagelse gennem kvote I, indgive ansøgning til de(n)  

 institution(er), hvor optagelse ønskes.
Ansøgere, der søger optagelse ved  

 flere uddannelsesinstitutioner under den koordinerede tilmelding, skal  

 indsende et ansøgningsskema med dokumentation for adgangsgrundlaget til hver  

 af de pågældende uddannelsesinstitutioner.
Stk. 2.  Al dokumentation indsendes i bekræftet kopi.  

 Hvis optagelse søges flere steder, skal dokumentationen sendes til alle  

 institutionerne.
Original dokumentation kan kræves forevist.
§ 16.  Sammen med ansøgningsskema indsendes et  

 særskilt prioriteringsskema til den højest prioriterede  

 uddannelsesinstitution.
Prioriteringsskemaet skal indeholde samme oplysninger  

 om prioritering af de ønskede optagelsesområder som ansøgningsskemaet.
 § 17.  Arkitektskolerne kan i særlige tilfælde  

 dispensere fra §§ 14-16.
Svarfrister § 18.  Inden den 1. juli giver arkitektskolerne  

 meddelelse til de ansøgere, som skolerne med sikkerhed kan optage gennem  

 kvote II, om at de er optaget.
 Stk. 2.  Ansøgninger fra ansøgere med en dansk  

 adgangsgivende eksamen, som ikke er optaget på deres 1. prioritet i kvote II,  

 vil blive behandlet som ansøgninger til pladserne i kvote I.
Stk. 3.  Senest den 28. juli giver arkitektskolerne  

 meddelelse til om at de er optaget på arkitektstudiet.
 Stk. 4.  Ansøgere, der ikke kan optages ved nogen  

 af de søgte optagelsesområder får meddelelse fra sekretariatet for den  

 koordinerede tilmelding (tilmeldingssekretariatet) om afslaget.
Sygeeksamen og andre eksaminer, der ikke er afsluttet ved  

 ansøgningstidspunktet § 19.  Ansøgere, der skal til sygeeksamen, eller  

 ansøgere, der afslutter eksamen i eksamensterminen ved optagelsen, men som  

 ikke ved ansøgningsfristens udløb har modtaget deres endelige eksamensbevis  

 eller afsluttet den endelige eksamen, skal indsende ansøgnings- og  

 prioriteringsskemaer inden for fristerne i §§ 14 og 15, om muligt med en  

 foreløbig beregnet eksamenskvotient.
Sådanne ansøgere får ikke svar inden for  

 fristerne i § 18, men skal snarest efter sygeeksamen m.v. indsende  

 eksamensbeviset til den eller de søgte institutioner.
Ansøgerne optages  

 derefter på det højst prioriterede optagelsesområde, hvor ansøgere med  

 tilsvarende optagelseskvotient har kunnet optages.
Optagelse på ledige pladser § 20.  Optagelsespladser, der er ledige pr. 28. juli,  

 kan søges af alle, der opfylder adgangsbetingelserne m.v., hvis  

 arkitektskolerne skønner, at ansøgerne kan følge undervisningsplanen inden  

 for normale tidsrammer.
 Stk. 2.  Ansøgere optages i den rækkefølge, hvori  

 ansøgningerne modtages, eller efter arkitektskolernes nærmere bestemmelse.
 Stk. 3.  Arkitektskolerne er dog berettiget til at lukke  

 for yderligere optagelse efter den 15. august, hvis optagelse er uforenelig  

 med den planlagte undervisning m.v.
Dispensation og klage § 21.  Kulturministeriet kan dispensere fra  

 bekendtgørelsens regler, når det findes begrundet i usædvanlige forhold.  

 Ministeriet kan inden for nærmere angivne rammer tillade arkitektskolerne at  

 foretage sådanne dispensationer.
 § 22.  Klager over en arkitektskoles afgørelser i  

 henhold til denne bekendtgørelse indgives til den pågældende arkitektskole.  

 Arkitektskolerne kan fastsætte en frist for indgivelse af klager.
 § 23.  Arkitektskolens afgørelse efter denne  

 bekendtgørelse kan ikke indbringes for Kulturministeriet, medmindre klagen  

 vedrører retlige spørgsmål.
Ikrafttræden og overgangsbestemmelser § 24.  Bekendtgørelsen træder i kraft den 15. februar  

 1991.
Stk. 2.  Samtidig ophæves bekendtgørelse nr. 70 af 2.  

 februar 1990 om optagelse på Det Kgl.
Danske Kunstakademis Arkitektskole og  

 Arkitektskolen i Aarhus.
Kulturministeriet, den 28. januar 1991 P.M.V.
