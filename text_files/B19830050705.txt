 I medfør af § 7, stk. 6, i lov nr. 292 af 10. juni 1981 om visse havanlæg  

 fastsættes:
 § 1.  Bemandingsnævnet består af en af  

 energiministeren udnævnt formand og af yderligere 18 medlemmer, der efter  

 indstilling af følgende organisationer udnævnes af energiministeren:
§ 2.  Energiministeren udnævner for formanden en  

 stedfortræder, der benævnes næstformand.
Efter indstilling fra de i § 1  

 nævnte organisationer udnævner energiministeren desuden en suppleant for hver  

 af de øvrige medlemmer.
 Stk. 2.  Suppleanterne kan, når vedkommende medlem har  

 forfald, deltage i nævnets møder i stedet for det forhindrede medlem.  

 Næstformanden kan efter formandens bestemmelse deltage i nævnets  

 forhandlinger, dog uden stemmeret.
Stk. 3.  Medlemmerne og stedfortræderne udnævnes for en  

 periode af 3 år.
Udnævnelse af nye medlemmer og stedfortrædere i løbet af 3  

 årsperioden gælder for den resterende del af perioden.
 § 3.  Bemandingsnævnet behandler klager over  

 afgørelser efter havanlægslovens § 6, stk. 3 og 4, der af ejeren, brugeren  

 eller vedkommende arbejdstagerorganisation indbringes for nævnet.
 Stk. 2.  Nævnets afgørelser kan ikke indbringes for  

 anden administrativ myndighed.
 Stk. 3.  Indbringelse af en afgørelse for nævnet har  

 ikke opsættende virkning.
 § 4.  En afgørelse skal indbringes for  

 bemandingsnævnet senest 4 uger efter, at den afgørelse, hvorover der klages,  

 er meddelt de i sagen klageberettigede parter - jfr. § 3, stk. 1.
 Stk. 2.  Klage indsendes til bemandingsnævnets  

 sekretariat.
Stk. 3.  Klageren sender samtidig eksemplarer af klagen  

 til de øvrige parter i sagen samt til den myndighed, der har truffet den  

 pågældende afgørelse.
Disses eventuelle svar fremsendes på tilsvarende måde  

 senest 2 uger efter modtagelsen af klagen.
Fordeles klagen og eventuelle svar  

 herpå ikke efter 1. og 2. pkt., foretager bemandingsnævnets sekretariat dog  

 fordelingen.
Stk. 4.  Supplerende skriftveksling kan kun  

 undtagelsesvis finde sted med tilladelse af nævnets formand.
Anmodning herom  

 rettes til nævnets sekretariat.
§ 5.  Tid og sted for nævnets møder fastsættes af  

 formanden, der tillige drager omsorg for indkaldelse til møder.
Indkaldelse  

 til møde skal ske skriftligt med mindst 7 hverdages varsel.
I særlige  

 tilfælde kan indkaldelse dog ske med kortere varsel.
 Stk. 2.  Til behandling af klagen indkalder nævnets  

 formand repræsentanterne for de arbejdstagerorganisationer, inden for hvis  

 tjenesteområde klagen henhører, samt et tilsvarende antal repræsentanter for  

 arbejdsgivernes organisationer.
 Stk. 3.  Formanden tilrettelægger nævnets arbejde og  

 leder forhandlingerne på nævnets møder.
 Stk. 4.  Formanden påser, at de sager, der er forelagt  

 nævnet fremmes med tilbørlig hurtighed.
§ 6.  Nævnet er berettiget til at iværksætte  

 undersøgelser angående klagen samt til at indhente de oplysninger, som er  

 nødvendige til bedømmelse af den foreliggende klage hos den myndighed, der  

 har truffet den påklagede afgørelse eller hos klageren.
Nævnet kan om  

 fornødent kræve, at klageren giver møde for nævnet for nærmere at redegøre  

 for klagen.
Formanden kan indkalde særlig sagkyndige.
Stk. 2.  Vedkommende ejer, bruger og  

 arbejdstagerorganisation samt den myndighed, der har truffet den påklagede  

 afgørelse, skal have adgang til at gøre sig bekendt med det materiale, der  

 foreligger for nævnet.
Bortset fra den myndighed, der har truffet afgørelsen,  

 gælder dette dog kun, såfremt materialet ikke indeholder fortrolige  

 oplysninger vedrørende andre virksomheders forhold eller oplysninger, som  

 ikke uden skade for almindelige samfundsinteresser kan udleveres.
§ 7.  Parterne er efter begæring berettiget til at  

 procedere sagen for bemandingsnævnet.
Den myndighed, der har truffet den  

 påklagede afgørelse, er efter begæring berettiget til mundtligt at redegøre  

 for sagen for bemandingsnævnet.
 Stk. 2.  Et nævnsmedlem kan ikke i samme sag møde som  

 nævnsmedlem og procedør.
 § 8.  I tilfælde, hvor der finder procedure sted for  

 bemandingsnævnet, er proceduren offentlig, med mindre nævnets formand efter  

 forhandling med parterne træffer anden afgørelse.
 Stk. 2.  Med hensyn til de sager, hvor procedure foregår  

 offentligt, skal dette med mindst 3 dages varsel bekendtgøres i Statstidende  

 samt ved opslag på energiministeriets opslagstavle med angivelse af tid og  

 sted for sagens foretagelse.
 Stk. 3.  Nævnets interne drøftelser og votering foregår  

 for lukkede døre.
 § 9.  Snarest muligt efter sagens endelige behandling  

 træffer nævnet afgørelse ved en begrundet kendelse.
Stk. 2.  Afgørelse træffes ved simpelt flertal.
Hvert  

 mødeberettiget medlem har en stemme.
I tilfælde af stemmelighed er formandens  

 stemme udslagsgivende.
Efter begæring af formanden eller et mindretal, skal  

 kendelsen indeholde oplysninger om stemmeafgivningen uden angivelse af  

 vedkommende medlemmers navn.
Stk. 3.  Kendelsen indføres i en protokol og  

 underskrives af nævnets formand.
Formanden påser, at kendelsen meddeles til  

 parterne og den myndighed, der har truffet den påklagede afgørelse.
§ 10.  Over nævnets møder føres en protokol, der ved  

 hvert mødes afslutning underskrives af formanden og sekretæren.
I denne  

 protokol angives tid og sted for mødet, om nævnets medlemmer møder personligt  

 eller ved suppleant, sagens journal nr. med klagerens navn, de i sagen  

 fremlagte dokumenter, navnet på personer, der er tilstede som parter, på  

 disses vegne eller til deres bistand, og om proceduren er offentlig.  

 Endvidere skal protokollen indeholde en kort fremstilling af forhandlingerne  

 med angivelse af parternes påstande, anbringender og bevismateriale.
 § 11.  Nævnets medlemmer og disses suppleanter,  

 sekretærer, samt de tjenestemænd og sagkyndige, der måtte have deltaget i  

 nævnets møder, er forpligtiget til over for alle uvedkommende at bevare  

 tavshed med hensyn til de forhold, de gennem deres virksomhed for nævnet  

 bliver vidende om.
 § 12.  Bemandingsnævnets sekretariatsforretninger  

 varetages af et dertil nedsat sekretariat med adresse i Energiministeriet,  

 Strandgade 29, København K.
 § 13.  Bekendtgørelsen træder i kraft ved  

 offentliggørelsen i Lovtidende.
