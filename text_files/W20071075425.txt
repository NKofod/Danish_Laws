Indberetning af telefonisk udstedelse af recept til en anden person end den medicinen var beregnet til Nævnet fandt, at der var grundlag for kritik af speciallægen med hensyn til udstedelsen af en recept til en anden person end den, medicinen var beregnet til.
Nævnet fandt dog ikke grundlag for kritik med hensyn til, at speciallægen havde ordineret antipsykotisk medicin til en patient via telefonen uden at have foretaget en forudgående undersøgelse af patienten.
Nævnet lagde vægt på, at speciallægen på relevant vis havde fulgt patientens tilstand gennem et par dage, og at speciallægen herefter vurderede, at ordination af Truxal var det mest hensigtsmæssige i situationen, og at det ville hjælpe patienten.
 Nævnet lagde videre vægt på, at det var i overensstemmelse med normen for almindelig anerkendt faglig standard, at speciallægen ordinerede antipsykotisk medicin (Truxal) på en telefonisk vurdering uden en forudgående klinisk vurdering.
