 (Til stiftsøvrighederne).
Hermed udsendes Kirkeministeriets cirkulære af 20. september 1995 om løn-  

 og ansættelsesvilkår for gravermedhjælpere m.fl.
Cirkulæret er blevet til  

 efter drøftelse med Forbundet af Kirke- og Kirkegårdsansatte og  

 Specialarbejderforbundet i Danmark.
Det afløser Kirkeministeriets cirkulære  

 af 18. august 1983 om løn- og ansættelsesvilkår for gravermedhjælpere m.fl.
 Cirkulæret bedes bekendtgjort for stiftets menighedsråd og provstiudvalg.
 Ændrede bestemmelser er markeret med en lodret streg i marginen.
Om cirkulæret skal man bemærke, at der er foretaget enkelte redaktionelle  

 ændringer.
Endvidere er der en del konsekvensændringer som følge af  

 arbejdstidsnedsættelsen til 37 timer.
Herudover skal man til de enkelte  

 afsnit bemærke følgende:
 Arbejdstid.
 Ved tilrettelæggelse af arbejdstiden skal det tilstræbes så vidt muligt at  

 lægge arbejdstiden i en sammenhængende periode.
 Løn.
 Med virkning fra 1. april 1995 bortfalder skalatrin 9. Lønforløbet består  

 herefter af skalatrinene 10-11-12-13-14-15, der alle er to-årige.
 Bortfaldet af skalatrin 9 har alene konsekvens for ansatte, der pr. 1.  

 april 1995 blev aflønnet på skalatrin 9, idet de pr. denne dato oprykkes til  

 aflønning efter skalatrin 10. For alle andre ansatte sker der ingen ændringer  

 i aflønningen.
 Reglerne om optjening af lønanciennitet er ændret.
Ved en beskæftigelse på 15 timer pr. uge og derover i gennemsnit optjenes  

 fuld lønanciennitet.
Ved en lavere beskæftigelse optjenes halv  

 lønanciennitet.
 Er der aftalt et ansættelsesforhold med en fast ugentlig arbejdstid, kan  

 udfyldelse af arbejdsseddel undlades.
 Overarbejde.
Når en ansat tilsiges til at udføre overarbejde, skal det meddeles den  

 pågældende dagen forud.
For manglende varsel til overarbejde ud over 1 time  

 ydes 9,70 kr.
 Arbejdstøj.
Gravermedhjælpere er nu berettiget til udlevering af arbejdstøj efter de  

 for gravere gældende regler herom.
De er dog ikke berettiget til udlevering  

 af mørk tøj.
 Sygdom.
 Den ansatte får nu ret til fuld løn under sygdom, når ansættelsesforholdet  

 har varet i 13 uger før sygefraværet.
 Ved sygefravær der indtræder i de første 13 uger af ansættelsesforholdet,  

 gælder reglerne i dagpengeloven.
 I ansættelsesforhold, hvor der ikke er aftalt en fast ugentlig arbejdstid,  

 udgør løn under sygdom et beløb pr. sygedag, som beregnes ud fra den  

 gennemsnitlige indtjening inden for de sidste 4 uger før sygdommens  

 indtræden.
 Graviditet, barsel og adoption.
 Den ansatte er omfattet af reglerne i gældende aftale mellem  

 Finansministeriet og centralorganisationerne om fravær fra tjenesten på grund  

 af graviditet, barsel og adoption.
 Barns 1. sygedag.
 Der er nu adgang til at bevilge den ansatte hel eller delvis  

 tjenestefrihed til pasning af et sygt barn.
 Efterindtægt.
 Der er indført nye regler om ret til efterindtægt for en efterlevende  

 ægtefælle i et tidsrum af tre måneder efter dødsfaldet.
 Pension.
 Der indbetales pensionsbidrag til StK Pension i Kommunernes  

 Pensionsforsikring efter regler svarende til § 6. Pension, i  

 fællesoverenskomst mellem Finansministeriet og Statsansattes Kartel.
 En vejledning om pensionsordningen er optrykt som bilag til cirkulæret.
 Ombud.
 Ved varetagelse af offentligt ombud er den ansatte berettiget til  

 tjenestefrihed, løn m.v. efter de for statens tjenestemænd gældende regler.
 Opsigelse.
Opsigelse skal afgives skriftligt.
Menighedsrådets opsigelse skal  

 indeholde en begrundelse for opsigelsen.
Det er nu udtrykkeligt fastsat, at menighedsrådet skal give den ansatte  

 lejlighed til at komme med en udtalelse forinden der afgives opsigelse.
Den  

 ansatte har ret til at lade sig repræsentere af sin faglige organisation, og  

 den faglige organisation kan inden for en frist af 1 måned efter opsigelsen  

 kræve sagen forhandlet med menighedsrådet.
Kan sagen ikke afgøres ved  

 forhandling, kan spørgsmålet indbringes for domstolene.
Kirkeministeriet, den 20. september 1995 P.M.V.
 E.B.
Finn Langager Larsen / Marjun Egholm Kirkeministeriets cirkulære af 20. september 1995 Cirkulære om løn- og ansættelsesvilkår for gravermedhjælpere m.fl.
 (Til stiftsøvrighederne).
 Cirkulærets område .
§ 1 Cirkulæret omfatter medhjælpere for gravere, der er ansat på vilkår efter  

 aftale om løn- og ansættelsesvilkår for stillinger som graver.
 Stk. 2.
 Cirkulærets bestemmelser kan efter beslutning af menighedsrådet tillige  

 bringes i anvendelse på personer, der ansættes som medhjælp for kirketjenere,  

 til rengøringsarbejde, medvirken ved gudstjenester, kirkelige handlinger og  

 møder, ringning m.v., for så vidt ansættelsesforholdet ikke er omfattet af  

 andre regler.
 Stk. 3.
 Det er en betingelse for ansættelse efter nærværende cirkulære, at  

 vedkommende er fyldt 15 år.
 Stk. 4.
Cirkulæret omfatter ikke Arbejdstid.
 § 2.
Arbejdstidens længde aftales inden for en højeste årstimenorm på 1924  

 timer ved ansættelsesforholdets indgåelse i den udstrækning, det efter  

 arbejdets karakter er muligt.
Tilsvarende gælder arbejdstidens placering over  

 ugens dage og årets uger.
Ved tilrettelæggelse af arbejdstiden tilstræbes det  

 så vidt muligt at lægge arbejdstiden i en sammenhængende periode.
 Stk. 2.
 Senere ændring af arbejdstiden kan kun finde sted efter drøftelser med den  

 ansatte, der under drøftelsen kan lade sig repræsentere af sin faglige  

 organisation.
 Løn.
§ 3 De ansatte lønnes med timeløn på grundlag af en årstimenorm for  

 heltidsbeskæftigede på 1924 timer og en lønramme bestående af skalatrinene  

 10-11-12-13-14-15 for statens tjenestemænd.
 Timelønnen beregnes i overensstemmelse hermed til 1/1924 af årslønnen  

 efter vedkommende skalatrin.
Stk. 2 De i stk. 1 nævnte skalatrin er to-årige.
Fuld lønanciennitet optjenes ved  

 mindst 15 timers beskæftigelse pr. uge i gennemsnit.
Ved en  

 beskæftigelsesgrad på under 15 timer pr. uge i gennemsnit optjenes halv  

 lønanciennitet.
 Stk. 3.
 Lønudbetaling finder sted månedsvis bagud på grundlag af tjenestens omfang  

 i henhold til arbejdsseddel, afrundet opad til nærmeste 1/2 time.
 Stk. 4.
 Er der aftalt et ansættelsesforhold med en fast ugentlig arbejdstid, kan  

 udfyldelse af arbejdsseddel undlades.
 Tillæg m.v.
§ 4 Der ydes efter de for statens tjenestemænd gældende regler time- og  

 dagpenge på tjenesterejser, natpenge, godtgørelse for tjeneste på lørdage og  

 søn- og helligdage m.v., grundlovsdag og juleaftensdag.
 Søgnehelligdagsbetaling.
 § 5.
Som betaling for søgnehelligdage udbetales der den ansatte 3 1/2% af den i  

 kalenderåret optjente ferieberettigende løn.
Udbetalingen finder sted i det  

 efterfølgende kalenderår med 2/3 til påske og 1/3 til jul.
 Stk. 2.
 Ved fratræden udbetales optjent søgnehelligdagsbetaling indtil  

 fratrædelsen kontant.
 Overarbejde.
§ 6 Ved overarbejde forstås arbejde ud over 37 timer inden for en samlet  

 periode af 6 arbejdsdage.
 Stk. 2.
Ved beregning af den højeste arbejdstid medtages sygedage i dageantallet,  

 idet den tjeneste, der skulle have været udført den pågældende dag, samtidig  

 medregnes i arbejdstidsopgørelsen.
Det beregnede overarbejde pr. måned  

 afrundes opad til nærmeste 1/2 time.
 Stk. 3.
Overarbejde skal afspadseres inden udløbet af det efterfølgende kvartal,  

 med mindre særlige forhold gør sig gældende.
Fritiden skal være af samme  

 varighed som det præsterede overarbejde med tillæg af 50%, som afrundes opad  

 til hele timer.
 Stk. 4.
For fritimerne ydes almindelig timeløn.
Når erstatningsfrihed ydes som  

 hele fridage, kan der den enkelte dag højst udlignes 7,4 timer, dog højst 6  

 1/4 time, såfremt der på tjenestestedet arbejdes alle ugens 6 hverdage.
 Stk. 5.
Såfremt den omhandlede fritid ikke er givet inden fristens udløb samt for  

 overarbejde ud over 5 1/2 time i en enkelt lønningsperiode (6 arbejdsdage),  

 udbetales overarbejdspenge efter de for tjenestemænd gældende satser.
Der  

 bortses i så fald fra det i stk. 3 omhandlede tillæg til fritiden.
Stk. 6 Når en ansat tilsiges til at udføre overarbejde, skal det meddeles den  

 pågældende dagen forud.
 Stk. 7.
 For manglende varsel til overarbejde ud over 1 time ydes 9,70 kr.
 Arbejdstøj.
 § 7.
De ansatte er berettiget til udlevering af arbejdstøj efter de for gravere  

 gældende regler herom.
De ansatte er ikke berettiget til udlevering af mørkt  

 tøj.
 Fridag.
§ 8 De ansatte er berettiget til en ugentlig fridag.
 Ferie.
 § 9.
 Der ydes ferie efter ferielovens regler.
 Sygdom m.v.
§ 10 Der ydes den ansatte fuld løn under sygdom, når ansættelsesforholdet har  

 varet i 13 uger før sygefraværet.
 Stk. 2.
 Ved sygefravær, der indtræder i de første 13 uger af ansættelsesforholdet,  

 gælder reglerne i dagpengeloven.
Stk. 3 Er der ikke aftalt en fast ugentlig arbejdstid, udgør løn under sygdom et  

 beløb pr. sygedag beregnet ud fra den gennemsnitlige indtjening inden for de  

 sidste 4 uger før sygdommens indtræden.
 Graviditet, barsel og adoption.
 § 11.
 Den ansatte er omfattet af reglerne i gældende aftale mellem  

 Finansministeriet og centralorganisationerne om fravær fra tjenesten på grund  

 af graviditet, barsel og adoption.
 Barns 1. sygedag.
 § 12.
 Ansættelsesmyndigheden kan give den ansatte hel eller delvis  

 tjenestefrihed til pasning af et sygt barn, når:
- det er barnets første sygedag, - hensynet til barnets forhold gør dette nødvendigt, - forholdene på tjenestestedet tillader det, - barnet er under 18 år og - barnet er hjemmeværende.
 Fraværet noteres på den liste, der føres om de ansattes sygefravær.
 Stk. 2.
 Den ansatte oppebærer under tjenestefriheden indtægt svarende til den  

 indtægt, som den ansatte ville have oppebåret i sygdomstilfælde.
 Stk. 3.
 Adgangen til tjenestefrihed efter stk. 1 kan for den enkelte ansatte  

 inddrages ved misbrug.
 Efterindtægt.
§ 13 Efterlader en ansat sig ved sin død ægtefælle, er denne berettiget til  

 efterindtægt.
Retten til efterindtægt bortfalder ved skilsmisse.
 Stk. 2.
 Afgår en efterindtægtsberettiget ægtefælle ved døden i  

 efterindtægtsperioden, tilkommer efterindtægt, som ikke er udbetalt ved  

 dødsfaldet den ansattes eventuelle børn under 18 år.
 Stk. 3.
 Efterlader den ansatte sig ikke ægtefælle, men børn under 18 år, er disse  

 berettigede til efterindtægt.
 Stk. 4.
 Retten til efterindtægt omfatter et tidsrum af 3 måneder efter dødsfaldet.  

 Efterindtægten udgør for hver måned et beløb svarende til den sidst udbetalte  

 løn med tillæg.
 Pension.
§ 14 Der indbetales pensionsbidrag til StK:Pension i Kommunernes  

 Pensionsforsikring efter regler svarende til § 6. Pension, i  

 fællesoverenskomst mellem Finansministeriet og Statsansattes kartel.
 Ombud.
§ 15 Den ansatte er berettiget til tjenestefrihed, løn m.v. under varetagelse  

 af offentligt ombud efter de for statens tjenestemænd gældende regler.
 Opsigelse.
 § 16.
 For ansatte, der løbende har været beskæftiget i folkekirken i det  

 nedenfor angivne tidsrum, der regnes fra vedkommendes fyldte 18 år, gælder  

 følgende opsigelsesfrister:
 Ansatte, hvis arbejdstid udgør mindre end 500 timer årligt, jf. § 2:
 Stk. 2.
 Opsigelse skal af menighedsrådet afgives til fratræden ved den ansattes  

 fyldte 70 år.
 § 17.
 Opsigelse skal afgives skriftligt og - for så vidt opsigelsen afgives af  

 menighedsrådet - indeholde en begrundelse for opsigelsen.
 Stk. 2.
 Forinden opsigelse afgives af menighedsrådet, skal der - med undtagelse af  

 det i § 16, stk. 2 nævnte tilfælde - gives den ansatte lejlighed til at  

 udtale sig inden for en af menighedsrådet fastsat frist på mindst 10 dage.
 Stk. 3.
Den ansatte har ret til at lade sig repræsentere af sin faglige  

 organisation.
Organisationen kan inden for en frist af 1 måned efter  

 opsigelsen kræve sagen forhandlet med menighedsrådet.
 Stk. 4.
 Kan sagen ikke afgøres ved forhandling, kan spørgsmålet indbringes for  

 domstolene.
 Ikrafttrædelses- og ophævelsesbestemmelser.
§ 18 Cirkulæret træder i kraft den 1. april 1995.
 § 19.
 Samtidig ophæves Kirkeministeriets cirkulære af 18. august 1983 om løn- og  

 ansættelsesvilkår for gravermedhjælpere m.fl.
Kirkeministeriet, den 20. september 1995 P.M.V.
 E.B.
Finn Langager Larsen / Marjun Egholm Kirkeministeriet, j.nr. 217/92 Bilag til Kirkeministeriets cirkulære af 20. september 1995 om løn- og ansættelsesvilkår for gravermedhjælpere m.fl.
Vejledning om beregning og indbetaling af pensionsbidrag for gravermedhjælpere.
De gravermedhjælpere, der opfylder betingelserne nedenfor under afsnit I,  

 er med virkning fra den 1. april 1995 omfattet af den eksisterende  

 STK-pensionsordning, der er etableret i Kommunernes Pensionsforsikring.
Dette  

 er resultatet af en aftale, der er indgået mellem Finansministeriet og STK i  

 forbindelse med overenskomst og aftaleforhandlingerne på det offentlige  

 arbejdsmarked.
I.
Hvem er omfattet? Pensionsordningen omfatter alene gravermedhjælpere der: har mindst 15  

 timers ugentlig beskæftigelse i gennemsnit (svarende til 780 timer årligt) og  

 er fyldt 25 år og har i alt mindst 4 års sammenlagt beskæftigelse i det  

 offentlige før eller efter det fyldte 25. år uanset beskæftigelsesgrad.
 Ved det offentlige forstås staten, folkeskolen, folkekirken,  

 tilskudsområder, (amts)kommuner, kommunale værker, koncessionerede selskaber  

 o.l.
Fravær på grund af tjenestefrihed med løn, barsel, sygdom, tvungen  

 militærtjeneste og ferie uden løn medregnes ved opgørelsen af karenstiden.  

 Anden tjenestefrihed uden løn medregnes ikke i karenstiden.
Det er uden  

 betydning, om den ansatte er organiseret.
Med virkning fra 1. oktober 1995 indbetales pensionsbidrag endvidere, hvis  

 den pågældende har mindre end 15 timers ugentlig beskæftigelse, men opfylder  

 betingelserne i øvrigt og ansættelsen har varet i 6 måneder.
I sådanne  

 tilfælde indbetales pensionsbidrag med tilbagevirkende kraft fra ansættelsen  

 eller fra det senere tidspunkt, hvor øvrige betingelser er opfyldt, dog  

 tidligst fra 1. oktober 1995.
II.
Pensionsbidragets størrelse.
Pr. 1. april 1995 er det samlede pensionsbidrag for gravermedhjælpere 7,5  

 pct.
Der indbetales 2,5 pct. i egetbidrag og 5,0 pct. i arbejdsgiverbidrag.
 Pr. 1. oktober 1995 stiger det samlede bidrag til 9,6 pct. fordelt på 3,2  

 pct. i egetbidrag og 6,4 pct. i arbejdsgiverbidrag.
 For personer, der overgår til ansættelse med mindst 15 timers ugentlig  

 beskæftigelse fra en privat ansættelse, og som under denne har været omfattet  

 af en pensionsordning som led i ansættelsen, udgør pensionsbidraget indtil  

 30. september 1995 1 pct. af den pensionsgivende løn på det pågældende  

 skalatrin - hvor 1/3 er egetbidraget og 2/3 er arbejdsgiverbidraget - indtil  

 de pågældende opfylder betingelserne under afsnit I.
Egetbidraget udgør 0,3333 pct. og beregnes som 100/99,6667 af den  

 pensionsgivende løn, inkl. procentregulering.
Arbejdsgiverbidraget udgør  

 0,6667 pct. af de samme løndele.
 Med virkning fra 1. oktober 1995 udgør pensionsbidraget 2,1 pct. af den  

 pensionsgivende løn på det pågældende skalatrin - hvor 1/3 er egetbidraget og  

 2/3 er arbejdsgiverbidraget - indtil de pågældende opfylder betingelserne  

 under afsnit I.
Egetbidraget udgør 0,7 pct. og beregnes som 100/99,3 af den  

 pensionsgivende løn, inkl. procentregulering.
Arbejdsgiverbidraget udgør 1,4  

 pct. af de samme løndele.
Opmærksomheden henledes på, at pensionsordningen er indrettet således, at  

 den ansattes nettoløn efter fradrag af egetbidrag svarer til lønnen på det  

 pågældende skalatrin/skalaløn.
Det vil sige, at det samlede pensionsbidrag  

 skal afholdes fuldt ud af menighedsrådet.
III.
Beregning af pensionsbidrag.
(se eksempel nedenfor) Pensionsbidraget beregnes pr 1. april 1995 som 2,5 pct. + 5,0 pct., i alt  

 7,5 pct. af 100/97,5 af den pensionsgivende løn på vedkommendes skalatrin.
 Pr. 1. april 1995 udgør den pensionsgivende timeløn til gravermedhjælpere  

 følgende beløb på de enkelte skalatrin:
 De pensionsgivende timelønninger til gravermedhjælpere vil fremtidig blive  

 opført under bilag 6 i Kirkeministeriets cirkulærer om regulering af  

 kirkefunktionærers lønninger m.v.
Af pensionsbidraget indgår 100 kr. pr. måned til gruppelivspræmie.
Dette  

 beløb beskattes med aktuel trækprocent (skattekode 5). Til gengæld skal der  

 ikke betales skat, hvis gruppelivsforsikring kommer til udbetaling.
 Gruppelivsordningen omfatter ansatte under 67 år.
 Eksempel pr. 1. april 1995:
På grundlag af arbejdsseddel har en gravermedhjælper i april måned 1995  

 udført arbejde i 100 timer.
Den pågældende aflønnes på skalatrin 12 i  

 stedtillægsområde II og opfylder betingelserne med hensyn til alder og  

 anciennitet for at være omfattet af pensionsordningen.
 A-skat skal alene beregnes af lønindtægten på 8.375,00 kr. + de 100,00 kr.  

 til gruppelivspræmie.
IV.
Frivilligt bidrag Den ansatte kan vælge frivilligt at indbetale et forhøjet pensionsbidrag  

 på 1, 2 eller 3 pct. af de pensionsgivende løndele.
Frivillige bidrag vil gå  

 til forbedring af den enkeltes pensionsdækning.
 Sådant valg kan ske en gang om året normalt 1. juli og kan ikke have  

 tilbagevirkende kraft.
V.
Administrationen af pensionsordningen Det er menighedsrådets ansvar, at der indbetales pensionsbidrag fra 1.  

 april 1995 eller fra første lønudbetaling efter denne dato for  

 gravermedhjælpere, der opfylder betingelserne for at være omfattet af  

 pensionsordningen på dette tidspunkt.
Pensionsbidrag påbegyndes i øvrigt  

 indbetalt den 1. i måneden, efter at betingelserne for at være omfattet af  

 pensionsordningen opfyldes - evt. fra førstkommende lønudbetaling.  

 Menighedsrådet skal aftale med Kommunernes Pensionsforsikring, hvordan  

 pensionsbidraget skal indbetales.
 For de menighedsråd, der er tilsluttet FLØS, vil beregningen af  

 pensionsbidrag for gravermedhjælpere, der er omfattet af pensionsordningen,  

 ske automatisk.
 Der indbetales ikke pensionsbidrag i perioder, hvor der ikke udbetales  

 løn.
Pensionsordningen er etableret som en forsikringsmæssig pensionsordning  

 »STK:Pension« i Kommunernes Pensionsforsikring.
På grundlag af de  

 oplysninger, der indberettes til STK:Pension, fremsender Kommunernes  

 Pensionsforsikring police og nærmere information vedrørende  

 pensionsforsikringen til den enkelte ansatte.
 Indberetningsskemaer fås ved henvendelse til STK:Pension, Kommunernes  

 Pensionsforsikring A/S, Krumtappen 2, Postboks 824, 2500 Valby, telefon 36 44  

 18 88.
 Kommunernes Pensionsforsikring STK:Pension kan give oplysning om ordningen  

 på telefon 36 44 18 88, lokal 6103 (fødselsdag 1.-15. i måneden) og lokal  

 6104 (fødselsdag 16.-31. i måneden).
 Tvivlsspørgsmål med hensyn til pensionsordningen kan rettes til  

 stiftsøvrighederne.
