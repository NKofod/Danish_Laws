 Det lokale nævn giver afslag på ansøgning om sendetilladelse med den  

 begrundelse, at der skal holdes sendetid i reserve til eventuelle nye  

 ansøgere i næste ansøgningsrunde om et år.
 Udvalget fandt, at afgørelsen var uberettiget, idet ansøgeren opfyldte  

 betingelserne for at få tilladelse, og der var uudnyttet sendetid til  

 rådighed.
Radio Viby har i et brev af 24. februar 1988 klaget over nævnets  

 afgørelse.
Klagen er sendt til nævnet, som i skrivelse af 3. marts 1988 har  

 oversendt den til udvalget.
Radioen gør gældende, at den i sit programoplæg  

 omtaler flere emner, som de eksisterende radioer ikke beskæftiger sig ret  

 meget med.
 Lokalradio- og TV-nævnet i Århus Kommune har i skrivelse til udvalget af  

 18. marts 1988 indsendt kopi af nævnets afslag, som er sendt til Radio Viby  

 den 8. marts 1988.
 Afslaget begrundes med, at nævnet finder det nødvendigt at holde sendetid  

 i reserve til eventuelle nye sendetilladelseshavere pr. 1. april 1989. Nævnet  

 anfører desuden, at der i forvejen er 26 lokalradioer i Århus, og at det  

 derfor ikke var muligt at imødekomme ønsker om sendetid fra alle 25 ansøgere  

 i dette års ansøgningsrunde.
Nævnet oplyser at have udstedt sendetilladelse til lokal radiovirksomhed  

 ved hjælp af radioanlæg til 2 nye ansøgere.
Desuden har 9 eksisterende  

 radioer fået udvidet deres sendetid.
I alt er der således udstedt tilladelse  

 til 298 timers sendetid om ugen ud af 504 mulige.
Endelig anfører nævnet, at det ved udvælgelsen af de 2 nye  

 tilladelseshavere har lagt vægt på, at de repræsenterede noget nyt i forhold  

 til de eksisterende lokalradioer.
Nævnet har herved søgt at sikre Århus  

 Kommune en samlet programvirksomhed af alsidig karakter.
Udvalget vedr.
Lokal Radio og TV er af den opfattelse, at ønsket om at  

 reservere sendetid til eventuelle fremtidige tilladelseshavere ikke kan  

 begrunde, at der nægtes nye ansøgere tilladelse til at sende på ledige  

 tidspunkter.
Udvalget finder derfor, at nævnet bør genoptage behandligen af  

 de foreliggende ansøgninger.
 Ingen.
