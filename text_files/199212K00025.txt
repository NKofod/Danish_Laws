Nr LSF 25 Forslag til Lov om ændring af lov om indkomstbeskatning af selvstændige  

 erhvervsdrivende (virksomhedsskatteloven) m.v. (Overskydende virksomhedsskat) Fremsat af skatteministeren (Fogh Rasmussen) den 7. oktober 1992 § 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 780 af 18. september  

 1992, foretages følgende ændringer:
 1. § 10, stk. 3, 4. pkt. , affattes således:
 »Virksomhedsskat, der ikke kan rummes i årets slutskat m.v.,  

 udbetales til den skattepligtige.«.
 2. § 13, stk. 1, 4. pkt., affattes således:
 »En eventuel resterende virksomhedsskat overføres til ægtefællen  

 eller udbetales til den skattepligtige efter reglen i § 10, stk. 3.«.
§ 2 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 778 af 17. september 1992, foretages  

 følgende ændringer:
 1. I § 29, stk. 1, udgår 4. pkt.
 2. I § 31, stk. 1, udgår 3. pkt.
 3. I § 31, stk. 2, udgår 2. pkt.
 4. I § 32, stk. 2, udgår 5. pkt.
 5. I § 32, stk. 3, udgår 4. pkt.
 6. § 60, stk. 1, litra f, affattes således:
 »f) Beløb, der fradrages efter virksomhedsskattelovens § 10, stk. 3,  

 2.-3. pkt., og § 13, stk. 1, 3.-4. pkt.«.
 7. I § 64, stk. 8, 2. pkt., indsættes efter »fradrages  

 i de skattepligtiges slutskatter«: »eller udbetales til de  

 skattepligtige«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med indkomståret 1992, jf. dog  

 stk. 3.
 Stk. 3. Virksomhedsskat, jf. § 10, stk. 3, i  

 virksomhedsskatteloven, der ikke har kunnet rummes i slutskat m.v. for  

 indkomstårene 1988-1991, og som ikke kan rummes i slutskat m.v. for den  

 skattepligtige eller dennes uafsluttede dødsbo for indkomståret 1992,  

 udbetales kontant.
Bemærkninger til lovforslaget Almindelige bemærkninger 1. Lovforslaget fremsættes i forbindelse med lovforslagene om  

 støtte til høsttabsramte landmænd.
Der kan i den forbindelse henvises til de  

 af landbrugsministeren samtidig fremsatte lovforslag om statsgaranti og  

 ydelsestilskud vedrørende høsttabslån til tørkeramte jordbrugere og om  

 indkomststøtte til landbrugere, samt til det samtidig af skatteministeren  

 fremsatte lovforslag om ændring af lov om investeringsfonds (frigivelse af  

 investeringsfondsmidler). De foreslåede ændringer i virksomhedsskatteloven  

 skal dog have virkning for alle selvstændige erhvervsdrivende, der anvender  

 virksomhedsskattelovens regler.
Lovforslaget går ud på at ophæve kravet om, at modregning af  

 virksomhedsskat skal ske i slutskat inden for 5 år.
Herved bliver der adgang  

 til løbende at udbetale virksomhedsskat som overskydende skat i tilfælde,  

 hvor der i år med underskud skal hæves opsparet overskud i virksomheden, og  

 virksomhedsskatten er større end årets slutskat.
Dette vil styrke  

 likviditeten i virksomheder med underskud, herunder for høsttabsramte  

 landmænd.
 2. Et af formålene med virksomhedsordningen er at imødekomme de  

 selvstændige erhvervsdrivendes behov for en ordning, der udjævner de  

 skattemæssige virkninger af stærkt svingende indkomster.
Hvis virksomheden har overskud i et indkomstår, opdeles dette i et  

 beregnet kapitalafkast og et resterende overskud.
Kapitalafkast er  

 kapitalindkomst og beskattes med 52-58 pct.
Det resterende overskud er  

 personlig indkomst, der beskattes progressivt med op til 68 pct., når den  

 erhvervsdrivende hæver det i virksomheden.
Den erhvervsdrivende kan undlade  

 at hæve en del af overskuddet og lade denne del blive stående i virksomheden.  

 I så fald beskattes overskuddet med en foreløbig virksomhedsskat på 34 pct.  

 Først når det opsparede overskud hæves i et senere indkomstår, beskattes det  

 endeligt som personlig indkomst.
Når den endelige beskatning sker, modregnes  

 den foreløbig betalte virksomhedsskat i slutskatten.
Udjævningen af virkningerne af svingende indkomster sker ved, at den  

 erhvervsdrivende i år, hvor indkomsten fra virksomheden er relativ høj,  

 sparer op i virksomhedsordningen til den lave virksomhedsskat.
Herved undgås,  

 at hele virksomhedens overskud bliver beskattet progressivt med op til 68  

 pct. som personlig indkomst.
I år, hvor indtjeningsmulighederne er mere  

 beskedne, kan den erhvervsdrivende til gengæld hæve af tidligere års  

 opsparede overskud i virksomhedsordningen og på denne måde opnå, at  

 beskatningen af virksomhedens overskud bliver mere jævnt fordelt over årene  

 og dermed lempeligere beskattet.
 Selv om den erhvervsdrivende sparer op i år, hvor indkomstforholdene er  

 gode, kan der opstå problemer i det år, hvor det opsparede overskud skal  

 hæves, hvis den foreløbig betalte virksomhedsskat overstiger slutskatten.
 Dette vil typisk ske i det tilfælde, hvor virksomheden har underskud.
 Efter virksomhedsordningen skal virksomhedens underskud i et indkomstår  

 modregnes i personlig indkomst ved hævning af et eventuelt opsparet overskud.
Overskydende virksomhedsskat opstået i forbindelse med hævning af opsparet  

 overskud kan ikke udbetales kontant som overskydende skat.
Den overskydende  

 virksomhedsskat kan alene modregnes i den skattepligtiges slutskat med tillæg  

 af eventuel overført restskat m.v. og i en eventuel ægtefælles slutskat m.v.  

 Virksomhedsskat, der ikke kan rummes i årets slutskat m.v., fremføres til  

 modregning i den beregnede slutskat m.v. i de nærmest efterfølgende 5  

 indkomstår.
Denne regel om modregning af overskydende virksomhedsskat i slutskat inden  

 for 5 år medfører, at virksomhedsopsparing i en række tilfælde alene bidrager  

 til en skattemæssig konjunkturudligning, men ikke til en likviditetsmæssig  

 udligning.
I den foreliggende tørkesituation for landbruget er dette meget  

 uheldigt, da tørken har skabt betydelige likviditetsproblemer for landbruget.
 Det foreslås derfor at ophæve kravet om, at modregning af virksomhedsskat  

 skal ske i slutskat inden for 5 år, således at der bliver adgang til at  

 udbetale virksomhedsskat som overskydende skat.
Provenumæssige konsekvenser Den foreslåede ophævelse af reglen om, at modregning af virksomhedsskat  

 skal ske i slutskat, vil medføre, at et beløb på skønsmæssigt 20 mill. kr.  

 årligt, som efter gældende regler fremføres til modregning i senere års  

 slutskat, fremover vil blive udbetalt løbende.
 Hertil kommer, at virksomhedsskat fra tidligere år, som endnu ikke er  

 modregnet i slutskat, efter forslaget vil blive udbetalt i forbindelse med  

 årsopgørelsen for 1992. Udbetalingerne skønnes herved at vokse med ca. 35  

 mill. kr. i forbindelse med årsopgørelsen for 1992.
Til gengæld skal der i de kommende år ikke længere ske modregning af  

 tidligere års overskydende virksomhedsskat.
Der er således tale om en  

 fremrykning af udbetalingen med deraf følgende likviditets- og rentetab for  

 det offentlige.
Kun i de meget sjældne situationer, hvor der ikke ville kunne  

 ske modregning i slutskat indenfor 5-års fristen, indebærer forslaget et  

 egentlig provenutab.
 Samlet indebærer forslaget, at udbetalingen af overskydende  

 virksomhedsskat vil vokse med ca. 50 mill. kr. i finansåret 1993.
Administrative konsekvenser Det skønnes, at forslaget vil medføre begrænsede engangsudgifter til  

 edb-udvikling for de statslige told- og skattemyndigheder.
Udgifterne vil  

 blive afholdt inden for Skatteministeriets budget.
Bemærkninger til lovforslagets enkelte bestemmelser Til § 1 Efter de gældende regler i virksomhedsskattelovens § 10, stk. 3, og § 13,  

 stk. 1, kan overskydende virksomhedsskat opstået i forbindelse med hævning af  

 opsparet overskud fradrages i den skattepligtiges slutskat med tillæg af  

 eventuel overført restskat m.v.
Resterende virksomhedsskat kan fradrages i en  

 eventuel ægtefælles slutskat m.v.
Virksomhedsskat, der ikke kan rummes i  

 årets slutskat m.v., kan fremføres til fradrag i den beregnede slutskat m.v.  

 i de nærmest efterfølgende 5 indkomstår.
 Det foreslås, at virksomhedsskat, der ikke kan rummes i den  

 skattepligtiges og en eventuel ægtefælles slutskat m.v., skal udbetales til  

 den skattepligtige.
Til § 2 Til nr. 1-5 Der er tale om konsekvensændringer som følge af den i forslagets § 1, nr.  

 1, foreslåede ændring af virksomhedsskattelovens § 10, stk. 3. Ændringerne  

 indebærer, at en eventuel resterende virksomhedsskat udbetales til boet.
Til nr. 6 og 7 Der er tale om en konsekvensændringer som følge af de i forslagets § 1  

 foreslåede ændringer af virksomhedsskattelovens § 10, stk. 3, og § 13, stk.  

 1.
Til § 3 Det foreslås, at loven skal have virkning fra og med indkomståret 1992.  

 Som en overgangsordning foreslås, at overskydende virksomhedsskat, der ikke  

 har kunnet udnyttes til modregning i slutskat m.v. for indkomstårene  

 1988-1991, og som heller ikke kan udnyttes til modregning i slutskat m.v. for  

 den skattepligtige eller dennes uafsluttede dødsbo for indkomståret 1992,  

 skal udbetales kontant.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstbeskatning af selvstændige erhvervsdrivende  

 (virksomhedsskatteloven), jf. lovbekendtgørelse nr. 780 af 18. september  

 1992, foretages følgende ændringer:
 1. § 10, stk. 3, 4. pkt. , affattes således:
 »Virksomhedsskat, der ikke kan rummes i årets slutskat m.v.,  

 udbetales til den skattepligtige.«.
§ 10. - - - Stk. 2. - - - Stk. 3. Beløb, der overføres fra virksomhedens konto for opsparet  

 overskud, medregnes med tillæg af den hertil svarende virksomhedsskat til den  

 skattepligtiges personlige indkomst.
Ved skatteberegningen for det  

 indkomstår, hvor beløb overføres fra konto for opsparet overskud, fradrages  

 den hertil svarende virksomhedsskat i den skattepligtiges slutskat med tillæg  

 af eventuel overført restskat m.v.
Er den skattepligtige gift og samlevende  

 med ægtefællen ved udgangen af det pågældende indkomstår, skal en resterende  

 virksomhedsskat fradrages i ægtefællens slutskat m.v.
Virksomhedsskat, der  

 ikke kan rummes i årets slutskat m.v., fremføres til fradrag i den beregnede  

 slutskat m.v. i de nærmest efterfølgende 5 år.
 2. § 13, stk. 1, 4. pkt., affattes således:
 »En eventuel resterende virksomhedsskat overføres til ægtefællen  

 eller udbetales til den skattepligtige efter reglen i § 10, stk. 3.«.
§ 13. Virksomhedens underskud i et indkomstår skal modregnes i  

 personlig indkomst ved hævning af et eventuelt opsparet overskud.
På konto  

 for opsparet overskud skal hæves et beløb svarende til 66 pct. af  

 underskuddet.
Den til det hævede beløb svarende virksomhedsskat fradrages i  

 den skattepligtiges slutskat med tillæg af eventuel overført restskat m.v.
En  

 eventuel resterende virksomhedsskat overføres til ægtefællen eller fremføres  

 til følgende indkomstår efter reglen i § 10, stk. 3.
Stk. 2-7. - - - § 2 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 778 af 17. september 1992, foretages  

 følgende ændringer:
 1. I § 29, stk. 1, udgår 4. pkt.
§ 29. Ved beskatning af en længstlevende ægtefælle, der har fået  

 hele fællesboet udleveret til hensidden i uskiftet bo, skal boets aktiver med  

 hensyn til skattemæssige af- og nedskrivninger samt til beskatning af  

 fortjenester og fradrag for tab ved salg behandles, som om de var anskaffet  

 af længstlevende til de tidspunkter og de beløb, hvortil de i sin tid er  

 anskaffet, og eventuelle skattemæssige af- og nedskrivninger, som tidligere  

 er foretaget, skal anses for foretaget af længstlevende.
Er aktiver anskaffet  

 af afdøde som led i hans næringsvej eller i spekulationsøjemed, skal  

 fortjenester eller tab, som fremkommer ved salg af aktiverne foretaget af den  

 længstlevende, medregnes ved opgørelsen af dennes skattepligtige indkomst i  

 det omfang, fortjenesten eller tabet skulle have været medregnet ved  

 opgørelsen af afdødes skattepligtige indkomst, hvis salget var foretaget af  

 ham.
Underskud i afdødes indkomst kan overføres til fradrag i længstlevendes  

 indkomst efter personskattelovens og virksomhedsskattelovens regler.  

 Resterende virksomhedsskat kan overføres til den længstlevende ægtefælle  

 efter § 10, stk. 3, i virksomhedsskatteloven.
Stk. 2-4. - - - 2. I § 31, stk. 1, udgår 3. pkt.
 3. I § 31, stk. 2, udgår 2. pkt.
 § 31. Hvis der efter § 14, stk. 2, foretages en afsluttende  

 indkomstansættelse for afdøde, kan underskud i afdødes indkomst for de fem  

 foregående indkomstår fradrages ved den afsluttende ansættelse i  

 overensstemmelse med reglerne i personskatteloven og virksomhedskatteloven.  

 Et herefter resterende underskud i skattepligtig indkomst kan fradrages i  

 boets indkomst efter ligningslovens § 15. Resterende virksomhedsskat kan  

 fradrages i boets skatter efter § 10, stk. 3, i virksomhedsskatteloven.  

 Tidsrummet fra afslutningen af afdødes sidste normale indkomstår til  

 afslutningen af boets første indkomstår anses for et indkomstår.
Stk. 2. Hvis den skattepligtige indkomst ved den afsluttende  

 ansættelse udviser underskud, kan dette fradrages i overensstemmelse med  

 ligningslovens regler i boets indkomst for det første indkomstår og om  

 nødvendigt i boets indkomst for de følgende fire indkomstår.
Stk. 1, 3. pkt.,  

 finder tilsvarende anvendelse.
Stk. 3. - - - 4. I § 32, stk. 2, udgår 5. pkt.
 5. I § 32, stk. 3, udgår 4. pkt.
§ 32. - - - Stk. 2. Underskud i længstlevendes skattepligtige indkomst for de  

 fem sidste indkomstår, inden skiftebegæringen imødekommes, kan, i det omfang  

 det ikke kan udnyttes fuldt ud ved overførsel til længstlevendes senere  

 indkomstår efter personskattelovens og virksomhedsskattelovens regler,  

 fradrages i boets skattepligtige indkomst for de samme indkomstår.
For hvert  

 af disse senere indkomstår skal underskuddet dog først søges fradraget i  

 længstlevendes indkomst.
I det omfang underskuddet derefter kan udnyttes ved  

 fradrag i boets indkomst, kan det ikke overføres til længstlevendes indkomst  

 for det efterfølgende indkomstår.
Underskuddet kan ikke overføres til boet i  

 dettes sidste indkomstår, hvis skæringsdagen i den endelige boopgørelse eller  

 en opgørelse efter § 20, stk. 2, eller § 20 C, stk. 4, ligger forud for  

 afslutningen i længstlevendendes tilsvarende indkomstår.
Reglen i § 31, stk.  

 1, 3. pkt., finder tilsvarende anvendelse.
Stk. 3. Underskud i længstlevendes skattepligtige indkomst for  

 indkomstår under skiftet kan fradrages i boets skattepligtige indkomst for  

 samme indkomstår.
Underskuddet kan dog ikke overføres til boet i dettes  

 sidste indkomstår, hvis skæringsdagen i den endelige boopgørelse eller  

 opgørelse efter § 20, stk. 2, eller § 20 C, stk. 4, ligger forud for  

 afslutningen af længstlevendes tilsvarende indkomstår.
I det omfang  

 længstlevendes underskud ikke kan dækkes ved overførsel til boet, kan  

 længstlevende overføre det resterende underskud til senere indkomstår.
Reglen  

 i § 31, stk. 1, 3. pkt., finder tilsvarende anvendelse.
Underskud i boets  

 skattepligtige indkomst kan fradrages i længstlevendes skattepligtige  

 indkomst for samme indkomstår.
I de tilfælde, der er nævnt i 2. pkt., kan  

 underskud i boets sidste indkomstår dog ikke overføres til længstlevende.
I  

 det omfang boets underskud ikke kan dækkes ved overførsel til længstlevende,  

 kan boet overføre det resterende underskud til senere indkomstår efter  

 ligningslovens regler.
Stk. 4-5. - - - 6. § 60, stk. 1, litra f, affattes således:
 »f) Beløb, der fradrages efter virksomhedsskattelovens § 10, stk. 3,  

 2.-3. pkt., og § 13, stk. 1, 3.-4. pkt.«.
 § 60. I den slutskat, der for et år udskrives for den  

 skattepligtige, med tillæg af eventuel overført restskat m.v. efter § 61,  

 stk. 3, og efter fradrag af eventuelt overført beløb efter § 62 C, stk. 2, 2.  

 pkt., modregnes nedennævnte beløb samme år:
a) - e). - - - f) Beløb efter virksomhedsskattelovens § 10, stk. 3, 2. - 4. pkt., og §  

 13, stk. 1, 3. - 4. pkt.
g) - h). - - - Stk. 2-4. - - - 7. I § 64, stk. 8, 2. pkt., indsættes efter »fradrages  

 i de skattepligtiges slutskatter«: »eller udbetales til de  

 skattepligtige«.
 § 64.
Stk. 1-7. - - - Stk. 8. Staten afregner over for kommunen en andel af  

 virksomhedsskatten efter virksomhedsskattelovens § 10, stk. 2, der beregnes  

 med udskrivningsprocenten for kommunal indkomstskat og kirkelig afgifter af  

 den del af virksomhedernes overskud, hvoraf der skal betales virksomhedsskat.  

 Ved afregningen af slutskatten skal kommunen betale staten et beløb, der  

 beregnes med udskrivningsprocenten for kommunal indkomstskat og kirkelige  

 afgifter af beregningsgrundlaget for den virksomhedsskat, der efter  

 virksomhedsskattelovens § 10, stk. 3, og § 13, stk. 1, fradrages i de  

 skattepligtiges slutskatter.
