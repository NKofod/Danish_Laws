Skattefrihed for indsamlet beløb til  

 idrætsudøver, ligningslovens § 7, litra a, bindende  

 forhåndsbesked Spørgsmål Vil en indsamling til fordel for NN være skattefri i medfør  

 af ligningslovens § 7, litra a? Svar Ja, se sagsfremstilling og begrundelse.
Sagsfremstilling og begrundelse Følgende er oplyst i anmodningen:
NN har været  professionel idrætsudøver, og han  

 udøvede sit erhverv, indtil han forulykkede.
NN er i dag handicappet  

 som følge af ulykken, og er derfor ikke i stand til at fortsætte  

 indenfor sin idræt eller i det hele taget at udføre et normalt  

 arbejde.
Hans læge har oplyst overfor ham, at tilstanden er  

 stationær.
 NNs sørgelige situation har påvirket mange mennesker, blandt  

 andet tidligere kolleger og bestyrelsen i hans idrætsforbund, hvilket  

 har medført, at forbundet ønsker at forestå en indsamling  

 med henblik på overrækkelse af en gave til ham som anerkendelse  

 af hans enestående talent og opnåede resultater som  

 idrætsudøver.
 Gaven skal blandt andet give NN økonomisk mulighed for den  

 lægelige behandling, han har brug for i sin nuværende situation.  

 Forbundet bemærker, at skatteyderen ikke har nogen formue.
 Forbundet påtænker således at afholde en række  

 arrangementer, hvor hovedformålet vil være indsamling til NNs  

 gave.
 Den kommunale skatteforvaltning har udtalt, at man finder, at en gave  

 indsamlet som beskrevet principielt vil være omfattet af  

 "anerkendelsesbegrebet" i ligningslovens § 7, litra a, jf. hertil  

 ligningsvejledningen afsnit A.B.7.3.2 og cirkulære til ligningsloven  

 nr. 72 af 17. april 1996 punkt 2.1.1.
 Vedrørende indsamlingsformen har skatteforvaltningen bemærket  

 følgende:
 Det er efter forvaltningens opfattelse intet til hinder for, at  

 indsamlingen helt eller delvist sker i form af fx særlige  

 arrangementer, under forudsætning af, at det enkelte arrangement har  

 karakter af indsamling.
 For at dette med sikkerhed kan anses at være tilfældet,  

 må det efter skatteforvaltningens opfattelse fordres, at der er tale om  

 et arrangement, der foranstaltes med henblik på indsamling af bidrag  

 til omhandlede gave, at hele overskuddet ved arrangementet - dvs.  

 entreindtægter m.v. med fradrag af nødvendige udgifter til  

 arrangementets gennemførelse - anvendes til formålet, samt at  

 ovenstående klart tilkendegives ved annoncering af arrangementet,  

 således at publikum er vidende om, at de ved deres betaling af entre  

 m.v. deltager i omhandlede indsamling.
Pengestrømmen fra entreindtægt m.v. til endelig ydelse af  

 gaven må efter forvaltningens opfattelse kunne dokumenteres ved et  

 regnskab over arrangementet,  der på forlangende vil kunne  

 forelægges ligningsmyndighederne til konstatering af, at indsamlingen  

 (arrangementet) er foregået således, at den vil kunne anses  

 omfattet af den omhandlede lovbestemmelse.
Også pengestrømmen  

 ved indsamlingen i øvrigt må kunne dokumenteres.
Ifølge lovbestemmelsen skal der være tale om en gave ydet  

 én gang for alle.
Det er efter skatteforvaltningens opfattelse intet  

 til hinder for, at gaven indsamles over en periode i form af flere  

 arrangementer m.v., når blot der er tale om indsamling(er) til samme  

 gave.
 Ved opfyldelse af disse betingelser vil den påtænkte  

 indsamling efter skatteforvaltningens opfattelse være omfattet af  

 ligningslovens § 7, litra a.
 Told- og Skatteregionen har  tilsluttet sig skatteforvaltningens  

 udtalelse.
 Told- og Skattestyrelsen har udtalt følgende:
 En gennemgang den hidtidige praksis vedrørende ligningslovens § 7,  

 litra a, viser, at de indsamlinger, der er anset for omfattet af LL § 7,  

 litra a, kan opdeles i følgende grupper:
 NNs situation adskiller sig efter Told- og Skattestyrelsens opfattelse fra  

 de sager,  der hidtidig er blevet taget stilling til af henholdsvis  

 Ligningsrådet og Landsskatteretten.
 I forhold til sagerne i gruppe 1 er indsamlingen til NN sket til fordel  

 for en ikke-forsikret tilskadekommen og ikke til de efterladte.
 I forhold til sagerne i gruppe 2 er der som ovenfor nævnt tale om,  

 at personerne har været aktive indenfor deres felt i mange år.  

 Told- og Skattestyrelsen finder  ikke, at hverken enkeltstående  

 sportspræstationer eller en kortere eller længere sportskarriere  

 i sig selv kan medføre, at indsamlinger til  

 idrætsudøveren vil være omfattet af ligningslovens § 7,  

 litra a.
 Told- og Skattestyrelsen  indstiller, at det indsamlede beløb til  

 NN  ikke anses for omfattet af ligningslovens § 7, litra a.
Ligningsrådet finder, at det indsamlede beløb er omfattet af  

 ligningslovens § 7, litra a.
Ligningsrådet har herved henset til, at NN  

 er blevet invalideret og ikke er formuende.
