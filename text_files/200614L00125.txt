Betænkning afgivet af Retsudvalget den 30. november 2006 Betænkning over Forslag til lov om ændring af lov om Det  

 Centrale Dna-profil-register.  


  

 (Videregivelse af oplysninger til andre EU-lande  

 m.v.) [af justitsministeren (Lene Espersen)] 1. Udvalgsarbejdet Lovforslaget blev  

 fremsat den 5. oktober 2006 og var til 1. behandling den 26. oktober 2006.  

 Lovforslaget  

 blev efter 1. behandling henvist til behandling i Retsudvalget.
Møder Udvalget har  

 behandlet lovforslaget i 3 møder.
Høring Et udkast til  

 lovforslaget har inden fremsættelsen været sendt i høring, og  

 justitsministeren  

 sendte den 13. juli 2006 dette udkast til udvalget, jf. folketingsåret  

 2005-06,  

 alm. del  bilag 735. Den 12. oktober 2006 sendte justitsministeren de  

 indkomne  

 høringssvar samt et notat herom til udvalget.
Spørgsmål Udvalget har stillet  

 13 spørgsmål til justitsministeren til skriftlig besvarelse, som denne har  

 besvaret.  

 3  

 af udvalgets spørgsmål til justitsministeren og dennes svar herpå er  

 optrykt som bilag 2 til betænkningen.
2. Indstillinger og politiske bemærkninger Et  

  

 flertal  

  

 i udvalget (udvalget med  

 undtagelse af EL) indstiller lovforslaget til  

  

 vedtagelse uændret.
Det Radikale Venstre  

 kan støtte lovforslaget.
Dette sker dog ikke uden betænkeligheder, idet  

 svaret  

 fra justitsministeren på spørgsmål 4 demonstrerer, hvor forskellige  

 Schengenlandenes regler for dna-registre er  i det omfang landene  

 overhovedet  

 har noget register.
Der synes imidlertid at være betryggende regler for,  

 under  

 hvilke omstændigheder oplysninger fra det danske register kan videregives af  

 det modtagende land til myndigheder i lande uden for Schengen (svar på  

 spørgsmål  

 11). Hermed anses risikoen for, at oplysninger havner i lande med et  

 tvivlsomt  

 databeskyttelsessystem, ringe.
 Et  

  

 mindretal  

  

 i udvalget (EL)  

 indstiller lovforslaget til  

  

 forkastelse  

  

 ved 3. behandling.
Enhedslisten var imod, at man udvidede registeret, så det blev muligt  

 at lade uskyldige blive stående i det.
Enhedslisten mener, at uskyldige  

 skal slettes fra Dna-registeret, således at det kun er dem, der faktisk  

 bliver  

 dømt, der står i registeret.
Enhedslisten mener, det er et problem, at  

 man  

 kan stå i registeret, hvis man er uskyldig.
Og det er selvfølgelig et endnu  

 større problem, når man begynder at udlevere oplysninger til andre lande og  

 derved altså også kan risikere at skulle udlevere oplysninger om uskyldige  

 personer til andre lande.
Problemet med udlevering af dna-registre bliver endnu større,  

 når Folketinget på et senere tidspunkt i denne  

 samling skal  

 behandle EU-rammeafgørelsen om bevissikringskendelse, hvor udenlandske  

 myndigheder  

 får krav på at få udleveret oplysninger ikke kun på dna-området, men på alle  

 mulige områder.
Det drejer sig også om oplysninger, som dansk politi ikke  

 selv  

 ville have adgang til at indhente, men som det kan blive pålagt at skulle  

 indhente af udenlandske myndigheder.
Det viser, hvad det er for nogle  

 problemer, flertallet har rodet sig ud i med det strafferetlige  

 samarbejde  

 inden for EU.
 Siumut, Tjóðveldisflokkurin,  

 Fólkaflokkurin og Inuit Ataqatigiit var på tidspunktet for betænkningens  

 afgivelse ikke repræsenteret med medlemmer i udvalget og havde dermed ikke  

 adgang til at komme med indstillinger eller politiske udtalelser i  

 betænkningen.
 En oversigt over  

 Folketingets sammensætning er optrykt i betænkningen.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Bent Bøgsted (DF)   

 Tom Behnke (KF)   

  

 Allan Niebuhr  (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 24 Bilagsnr.
Titel 1 Høringssvar og høringsnotat, fra justitsministeren 2 Udkast til tidsplan for udvalgets behandling af  

 lovforslaget 3 Endelig tidsplan for udvalgets behandling af lovforslaget 4 1. udkast til betænkning Oversigt over spørgsmål og svar vedrørende L 24 Spm.nr.
Titel 1 Spm. om videregivelse af oplysninger fra Dna-registeret,  

 til justitsministeren, og ministerens svar herpå 2 Spm. om sletningsregler, til justitsministeren, og  

 ministerens svar herpå 3 Spm. om overimplementering af de forpligtelser, som  

 Danmark er underlagt med rammeafgørelsen, til justitsministeren, og  

 ministerens  

 svar herpå 4 Spm. om sletningsregler i lande i Schengen, til  

 justitsministeren, og ministerens svar herpå 5 Spm. om de danske sletningsregler, til justitsministeren,  

 og ministerens svar herpå 6 Spm. om antal personer, der indtil nu har gjort brug af  

 slettereglerne, til justitsministeren, og ministerens svar herpå 7 Spm. om dna-profiler, til justitsministeren, og  

 ministerens svar herpå 8 Spm. om sletning af profiler i andre lande og i Danmark,  

 til justitsministeren, og ministerens svar herpå 9 Spm. om udveksling af profiler landene imellem, til  

 justitsministeren, og ministerens svar herpå 10 Spm. om sletning af dna-profiler, til justitsministeren,  

 og ministerens svar herpå 11 Spm. om videregivelse af oplysninger til lande uden for  

 Schengen, til justitsministeren, og ministerens svar herpå 12 Spm. om sletningsregler og Rigspolitiets database, til  

 justitsministeren, og ministerens svar herpå 13 Spm. om videregivelse af dna-profiler til andre EU-lande,  

 til justitsministeren, og ministerens svar herpå Bilag 2 Nogle af udvalgets spørgsmål til  

 justitsministeren og dennes svar herpå Spørgsmål og svar  

 er optrykt efter ønske af Det Radikale Venstre.
 Spørgsmål nr. 1:
Er der  

 noget i rammeafgørelsen, der forhindrer, at Danmark stiller det som en  

 betingelse for videregivelse af oplysninger fra Dna-registeret til andre  

 lande,  

 at der sker sletning som efter de danske regler? Svar:
 1. Efter de gældende  

 regler om videregivelse af oplysninger fra Dna-profil-registeret kan der til  

 brug for identifikation af personer bl.a. videregives oplysninger fra  

 registeret til udenlandske domstole samt politi- og anklagemyndigheder til  

 brug  

 for offentlige straffesager, såfremt det i det enkelte tilfælde findes  

 ubetænkeligt, jf. lov om Det Centrale Dna-profil-register, § 5, stk. 1, nr.  

 2.
 I de tilfælde, hvor  

 der sker videregivelse af oplysninger om dna-profiler til andre medlemsstater  

 i  

 Den Europæiske Union eller et tredjeland, der deltager i samarbejdet under  

 Schengen-konventionen, opstilles der i dag i praksis ikke krav om, at der  

 skal  

 ske sletning efter de danske regler i lov om Det Centrale  

 Dna-profil-register,  

 § 4. Der henvises i øvrigt til den samtidige besvarelse af spørgsmål nr. 5,  

 der  

 indeholder en nærmere gennemgang af de danske sletteregler.
 Lovforslaget  

 indebærer ikke, at udenlandske myndigheder, der modtager oplysninger fra det  

 danske  

 dna-profil-register, skal slette oplysningerne senest på det tidspunkt, der  

 følger af den danske lov om Det Centrale Dna-profil-register.
 Det vil sige, at  

 lovforslaget på dette punkt ikke indebærer nogen ændring i forhold til  

 gældende  

 praksis med hensyn til behandlingen af anmodninger om udlevering af  

 oplysninger  

 fra registeret til domstole samt politi- og anklagemyndigheder i de lande,  

 der  

 er omfattet af den foreslåede bestemmelse i lovforslagets § 1, nr. 1.
 2. Hovedindholdet af  

 rammeafgørelsen er en pligt for medlemsstaterne til at sikre, at der i  

 national  

 lovgivning ikke opstilles strengere betingelser for videregivelse af  

 oplysninger og efterretninger til andre medlemsstaters retshåndhævende  

 myndigheder, end hvad der nationalt gælder for videregivelse.
 Det fremgår således  

 af artikel 3, stk. 3, at medlemsstaterne skal sikre, at betingelserne  

 for  

 at meddele oplysninger og efterretninger til de andre medlemsstaters  

 retshåndhævende myndigheder ikke er strengere end de betingelser, der gælder  

 nationalt for meddelelse af og anmodning om oplysninger og efterretninger.
 For så vidt angår  

 beskyttelse af de udleverede data, følger det af artikel 8, stk. 2, at  

 anvendelse af oplysninger og efterretninger, der er blevet udvekslet direkte  

 eller bilateralt, er underlagt de nationale bestemmelser om databeskyttelse i  

 den modtagende medlemsstat, og oplysningerne skal undergives de samme regler,  

 som hvis oplysningerne var blevet indsamlet i den modtagende medlemsstat.
Det følger endvidere  

 af artikel 8, stk. 4, at den videregivende kompetente retshåndhævende  

 myndighed  

  når oplysninger og efterretninger videregives i henhold til  

 rammeafgørelsen   

 i henhold til sin nationale lovgivning kan pålægge den modtagende kompetente  

 retshåndhævende myndighed betingelser med hensyn til anvendelsen af  

 oplysningerne og efterretningerne.
Der kan også pålægges betingelser med  

 hensyn  

 til rapportering af resultatet af den kriminalefterforskning eller den  

 kriminalefterretningsoperation,  

 i forbindelse med hvilken udvekslingen af oplysninger og efterretninger har  

 fundet sted.
 På baggrund af de  

 nævnte bestemmelser i rammeafgørelsen  herunder særligt artikel 8, stk.  

 2  er  

 det efter Justitsministeriets opfattelse tvivlsomt, om det ville være muligt  

 generelt at stille krav om, at udenlandske myndigheder, der modtager  

 oplysninger fra det danske dna-profil-register, skal foretage sletning af  

 oplysningerne senest på det tidspunkt, der følger af de danske regler.
 Imidlertid gælder  

 det, at oplysninger videregivet til andre lande vil skulle behandles efter de  

 regler, der følger af rammeafgørelsens artikel 8 og 9.
 Det indebærer bl.a.,  

 at behandling af personoplysninger bl.a. skal ske i overensstemmelse med  

 Europarådets  

 konvention af 28. januar 1981 om beskyttelse af det enkelte menneske i  

 forbindelse med elektronisk databehandling af personoplysninger samt   

 for de  

 medlemsstater der har ratificeret den  tillægsprotokollen hertil af 8.  

 november 2001 om tilsynsmyndigheder og grænseoverskridende dataudveksling,  

 jf.  

 artikel 8, stk. 2.
Det fremgår  

 endvidere af artikel 8, stk. 3, at de udvekslede oplysninger og  

 efterretninger kun må anvendes af de kompetente retshåndhævende myndigheder  

 til  

 de formål, hvortil de er blevet meddelt i overensstemmelse med  

 rammeafgørelsen,  

 eller med henblik på forebyggelse af umiddelbare og alvorlige trusler mod den  

 offentlige sikkerhed.
Brug af oplysningerne til andre formål er kun tilladt  

 med  

 forudgående samtykke fra den medlemsstat, der har meddelt oplysningerne, og  

 er  

 underlagt den nationale lovgivning i den modtagende medlemsstat.
Der henvises  

 i  

 øvrigt til besvarelsen af spørgsmål nr. 11.
Artikel 9 fastslår  

 endvidere, at medlemsstaterne skal behandle alle oplysninger og  

 efterretninger  

 med den nødvendige fortrolighed.
Med henblik herpå skal de kompetente  

 retshåndhævende  

 myndigheder i overensstemmelse med deres nationale lovgivning sikre, at alle  

 videregivne oplysninger og efterretninger, der er klassificeret som  

 fortrolige,  

 også behandles fortroligt.
 Spørgsmål nr. 4:
Hvilke lande i  

 Schengen har regler, der adskiller sig fra de danske, således at en eventuel  

 sletning af en profil i Danmark ikke er mulig i modtagerlandet? Svar:
 Til brug for  

 besvarelsen af spørgsmålet har Justitsministeriet indhentet en udtalelse fra  

 Rigspolitiet, der har oplyst følgende:
 »Rigspolitiet er  

 ikke umiddelbart i besiddelse af oplysninger om de øvrige Schengen-landes  

 lovgivning  

 vedrørende sletning af dna-profiler, men har på baggrund af spørgsmålene fra  

 Folketingets Retsudvalg søgt at indhente oplysninger herom via landenes  

 forbindelsesofficerer ved Europol.
Rigspolitiet har  

 alene modtaget svar fra et mindre antal lande og har i øvrigt ikke haft  

 lejlighed til at gennemgå de pågældende landes lovgivning på området.
På  

 grundlag af de modtagne svar kan følgende oplyses:
 Irland, Malta og  

 Portugal har endnu ikke oprettet et dna-profilregister.
I Finland skal en  

 dna-profil slettes senest 1 år efter sagens opgivelse eller frifindelse ved  

 en  

 domstol.
Hvis ikke den er blevet slettet tidligere, slettes profilen 10 år  

 efter den registreredes død.
I Litauen er der  

 ikke vedtaget egentlig lovgivning på området, men alene fastsat visse interne  

 retningslinjer for politiet.
Ifølge disse retningslinjer skal en dna-profil  

 slettes senest, når den registrerede fylder 100 år.
 I Norge skal en  

 dna-profil slettes efter frifindelse ved dom eller senest 2 år efter den  

 registreredes død.
I Tjekkiet skal en  

 dna-profil som udgangspunkt slettes 5-10 år efter sagens opgivelse eller  

 frifindelse  

 ved en domstol.
Hvis den ikke er blevet slettet tidligere, slettes profilen  

 ved  

 den registreredes død.
I Ungarn skal en  

 dna-profil slettes, hvis sagen mod den registrerede opgives eller 20 år  

 efter,  

 at pågældende har udstået sin straf.« Der henvises i  

 øvrigt til besvarelsen af spørgsmål nr. 1 og 5.
 Spørgsmål nr. 11:
Hvordan sikres det,  

 at modtagerlandene ikke videregiver oplysninger fra det danske Dna-register  

 til  

 lande uden for Schengen? Svar:
Det følger af  

 rammeafgørelsens artikel 8, stk. 3, at oplysninger og efterretninger,  

 herunder  

 personoplysninger videregivet i henhold til rammeafgørelsen, kun kan anvendes  

 af de kompetente retshåndhævende myndigheder i den medlemsstat, de er  

 videregivet til, til de formål, hvortil de er blevet meddelt i  

 overensstemmelse  

 med rammeafgørelsen eller med henblik på forebyggelse af umiddelbare og  

 alvorlige  

 trusler mod den offentlige sikkerhed.
Behandling med henblik på andre formål  

 er  

 kun tilladt med forudgående samtykke fra den medlemsstat, oplysningerne  

 stammer  

 fra.
Samtykke kan gives, hvis lovgivningen i den medlemsstat, oplysningerne  

 stammer fra, indeholder hjemmel til det.
Er der givet et samtykke, er  

 behandlingen af oplysningerne herefter udelukkende underlagt den nationale  

 lovgivning i den modtagende medlemsstat.
 I praksis betyder  

 det, at Rigspolitiet vil skulle meddele samtykke, hvis en udenlandsk  

 myndighed,  

 som har modtaget oplysninger fra det danske dna-profilregister, ønsker at  

 videregive oplysningerne til et tredjeland, og at samtykke alene vil kunne  

 meddeles, hvis videregivelsen ville kunne være sket direkte til det  

 pågældende  

 tredjeland efter reglerne i lov om det centrale dna-profilregister, jf. den  

 gældende bestemmelse i § 5, stk. 1, nr. 2.
