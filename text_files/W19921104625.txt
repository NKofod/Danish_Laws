Konstateret, at et anmeldt kreditoplysningsbureau endnu ikke havde  

 påbegyndt udøvelse af kreditoplysningsvirksomhed, og at der efter det oplyste  

 ikke var oprettet et register.Meddelt selskabet, at den af selskabet  

 foretagne anmeldelse som kreditoplysningsbureau måtte betragtes som  

 bortfaldet, og at det herefter var en forudsætning, at selskabet skulle  

 foretage fornyet anmeldelse til Registertilsynet, forinden der kunne udøves  

 virksomhed som kreditoplysningsbureau.
For en sådan anmeldelse skulle ikke  

 betales nyt gebyr.
 Registertilsynet afholdt i beretningsåret inspektion hos et anmeldt  

 kreditoplysningsbureau i anledning af, at tilsynet havde modtaget en række  

 henvendelser fra virksomheder, som fra selskabet havde modtaget skrivelser  

 med trussel om registrering i et af selskabet oprettet landsdækkende  

 skyldnerregister samt hos andre kreditoplysningsbureauer.
Under inspektionen blev det konstateret, at selskabet endnu ikke havde  

 påbegyndt udøvelse af kreditoplysningsvirksomhed, og at der på daværende  

 tidspunkt efter det oplyste ikke var oprettet et register.
I den forbindelse  

 aftaltes det, at selskabet skulle rette henvendelse til Registertilsynet,  

 inden selskabet udøvede virksomhed som kreditoplysningsbureau.
Registertilsynet meddelte på den baggrund selskabet, at den af selskabet  

 foretagne anmeldelse som kreditoplysningsbureau måtte betragtes som  

 bortfaldet, og at det herefter var en forudsætning, at selskabet skulle  

 foretage fornyet anmeldelse til Registertilsynet, forinden der kunne udøves  

 virksomhed som kreditoplysningsbureau.
For en sådan anmeldelse skulle ikke  

 betales nyt gebyr.
 Under inspektionen fik Registertilsynet udleveret kopi af den  

 standardinkassoskrivelse, som selskabet til dato havde benyttet i et år.  

 Heraf fremgik, at selskabet samtidig med at tage fordringer til inkasso  

 truede med indberetning til det landsdækkende skyldnerregister.
Under inspektionen blev det endvidere konstateret, at selskabet i 3-4  

 tilfælde havde afsendt registreringsmeddelelser til trods for, at selve  

 registreringen ikke var indledt.
Det blev i den anledning oplyst, at de  

 involverede personer ikke efterfølgende havde modtaget meddelelse om, at  

 registrering ikke har fundet sted.
 På den baggrund oversendte Registertilsynet sagen samt de konkrete  

 klagesager til Forbrugerombudsmanden, som efterfølgende oplyste  

 Registertilsynet, at man havde meddelt selskabet, at det fandtes stridende  

 mod god markedsføringsskik, at selskabet i sine skrivelser truer med  

 registrering i selskabets eget register, samt hos andre  

 kreditoplysningsbureauer, selvom selskabet på tidspunktet for  

 Registertilsynets besigtigelse af virksomheden endnu ikke havde påbegyndt  

 kreditoplysningsvirksomhed og i øvrigt ikke var abonnent hos et  

 kreditoplysningsbureau.
 Forbrugerombudsmanden havde endvidere anmodet selskabet om at ændre  

 udformningen af sine inkassoskrivelser i overensstemmelse med de skitserede  

 retningslinier.
 (* 1) Registertilsynets Årsberetning 1992 side 104.
