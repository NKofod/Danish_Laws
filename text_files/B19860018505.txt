§ 1 I bekendtgørelse nr. 166 af 25. april 1985 om Aujeszky's sygdom foretages  

 følgende ændringer:
 1. Som ny § 10 a indsættes:
»§ 10 a.  Der oprettes et særligt kontrolområde  

 for Aujeszky's sygdom i det sydlige Jylland.
Området afgrænses mod syd af den  

 dansk-tyske grænse og mod nord af en linje gennem Haderslev (Havnen -  

 Sydhavnsvej - Lavgade - Apotekergade - Bispegade - Storegade - Ribe Landevej)  

 og videre langs vej nr. 47 over Vojens til Gabølkrydset, videre langs vej nr.  

 24 over Gram til Ribe, videre langs hovedvej A 11 til Ribe Å og derefter  

 videre langs Ribe Å til udløbet i Vadehavet.
Området omfatter tillige øerne  

 Als, Barsø, Årø, Rømø og Mandø.
 Stk. 2.  Der må fra det i stk. 1 nævnte område kun føres  

 svin til levebrug uden for området, hvis svinene, udover den i § 9, stk. 1,  

 krævende attest for dyr til avl, ledsages af en attest, der er udstedt af en  

 dyrlæge på en af veterinærdirektoratet godkendt formular, og hvoraf det bl.a.  

 fremgår, at omhandlede svin ved en blodprøveundersøgelse er fundet fri for  

 Aujeszky's sygdom.
 Stk. 3.  Blodprøver, jfr. stk. 2, må tidligst udtages 21  

 dage før attestens udstedelse, og det/de pågældende dyr skal senest i  

 forbindelse med blodprøveudtagningen været mærket med et af  

 veterinærdirektoratet hertil godkendt øremærke.
Stk. 4.  Veterinærdirektoratet kan i særlige tilfælde  

 efter ansøgning dispensere fra kravet i stk. 3 om, at blodprøve tidligst kan  

 udtages 21 dage før attestens udstedelse.« 2. § 17 affattes således:
»De i § 5, stk. 1 og 2, § 6, stk. 1 og 2, § 10 a, stk. 2, § 12, stk.  

 5 og § 14, stk. 1 og 3 nævnte blodprøver skal indsendes til undersøgelse på  

 Statens veterinære Serumlaboratorium eller Statens veterinære Institut for  

 Virusforskning.« 3. I § 20 indføjes efter »§ 10, stk. 1 og 2«  

 »§ 10 a, stk. 2 og 3«.
§ 2 Bekendtgørelsen træder i kraft ved offentliggørelsen i Lovtidende.
