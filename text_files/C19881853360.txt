Moms af varelager og driftsmidler mv ved afmeldelse fra momsregistrering Vejledning Oktober 1988 Når en virksomhed afmelder sin momsregistrering, hæfter den (boet) for  

 momsen af eventuel beholdning af varer og driftsmidler samt for momsen af  

 fast ejendom.
 Virksomheden skal udfylde afmeldelsesblanket (Y 91), der sendes til det  

 toldkammer, hvor virksomheden er registreret.
 Reglerne om beregning mv af moms af henholdsvis varelager, driftsmidler og  

 fast ejendom i forbindelse med ophør eller overdragelse af en virksomhed  

 beskrives nedenfor.
Varelager (pkt 5 i afmeldelsen) Salg Hvis varelageret sælges som led i overdragelse (herunder bortforpagtning)  

 af virksomheden, må der ikke beregnes moms hvis den nye ejer er eller bliver  

 momsregistreret.
 I andre tilfælde skal der beregnes moms af den fulde salgspris.
Overtagelse til privat brug Hvis varelageret eller en del heraf beholdes af den hidtidige indehaver  

 til privat brug eller til andre ikke momspligtige formål, skal der beregnes  

 moms.
 Momsen ska beregnes af købs- eller fremstillingsprisen (uden moms).
Maskiner og andre driftsmidler (pkt 6 i afmeldelsen) Maskiner og andre driftsmidler, fx inventar, vare- og lastbiler, vil  

 herefter under et blive kaldt »driftsmidler«.
 Ved momsberegning af driftsmidler må man skelne mellem:
1. Driftsmidler, hvis købsmoms virksomheden ikke har  

 haft fradragsret for, fx personbiler.
Sådanne driftsmidler skal ikke momses  

 ved virksomhedens ophør mv.
2. Driftsmidler, som ved købet har kostet over 50 000  

 kr uden moms, og som er undergivet værdiforringelse.
For disse driftsmidler,  

 der benævnes investeringsgoder, gælder særlige regler, se afsnittet  

 »Investeringsgoder«. (For biler er købsprisen den pris, som momsen  

 er beregnet af, dvs prisen uden registreringsafgift) 3. Virksomhedens øvrige driftsmidler, der skal momses  

 efter følgende regler:
Salg Hvis driftsmidler sælges som led i overdragelse (herunder bortforpagtning)  

 af virksomheden, må der ikke beregnes moms, hvis den nye indehaver er eller  

 bliver momsregistreret.
 I andre tilfælde skal der beregnes moms af den fulde salgspris.
Overtagelse til privat brug Hvis driftsmidler beholdes af den hidtidige indehaver til privat brug  

 eller til andre ikke momspligtige formål, skal der beregnes moms.
 Der skal også beregnes moms, hvis brugsretten til driftsmidler ved  

 bortforpagtning af virksomheden overgår til forpagteren medmindre den  

 hidtidige indehaver (bortforpagter) er blevet eller bliver frivillig  

 momsregistreret, se toldvæsenets vejledning Y 97 »Frivillig registrering  

 for udlejning, bortforpagtning og salg af fast ejendom«.
 Momsen skal beregnes på grundlag af købsprisen (uden moms), reduceret med  

 20 pct. for hvert fulde år, der er gået siden købstidspunktet.
For varebiler med en totalvægt ikke over 3 tons, hvis købsmoms  

 virksomheden har haft fradragsret for, skal momsen beregnes på grundlag af  

 købsprisen (incl registreringsafgift, men uden moms), reduceret med 20 pct.  

 som beskrevet ovenfor.
Virksomheden kan dog vælge at betale det momsbeløb,  

 der er trukket fra ved købet.
 Reduktionen på 20 pct. kan kun anvendes på driftsmidler, der er undergivet  

 værdiforringelse Momsen af driftsmidler, der ikke er undergivet  

 værdiforringelse, skal beregnes af købsprisen (uden moms).
Investeringsgoder (pkt 6 og 7 i afmeldelsen) Ved investeringsgoder forstås:
1. maskiner, inventar og andre driftsmidler, hvis  

 købspris (uden moms) overstiger 50 000 kr, og som er undergivet  

 værdiforringelse 2. fast ejendom 3. til- og ombygnings- eller moderniseringsarbejder på  

 fast ejendom 4. reparations- og vedligeholdelsesarbejder på fast  

 ejendom til en samlet momspligtig værdi af mere end 50 000 kr.
Når investeringsgoder sælges eller overgår til privat eller anden ikke  

 fradragsberettiget anvendelse, skal der i visse tilfælde ske regulering  

 (tilbagebetaling til toldvæsenet) af den moms, som virksomheden har trukket  

 fra ved købet.
Det gælder også for de køb, som en lejer/forpagter har  

 foretaget vedrørende en lejet fast ejendom.
 Reguleringsperioden er for driftsmidler 5 år og for fast ejendom 10 år.
Ad 1 - driftsmidler Når driftsmidler sælges med momsberegning (dvs uden forbindelse med salg  

 eller overdragelse af virksomheden), skal der ikke ske regulering.
Det samme  

 gælder, hvis driftsmidler eksporteres eller sælges på tvangsauktion.
 Hvis driftsmidler sælges uden momsberegning ved salg eller overdragelse af  

 virksomheden, eller hvis driftsmidler overgår til en ikke fradragsberettiget  

 anvendelse, skal der principielt altid ske regulering.  

 Reguleringsforpligtelsen kan på visse betingelser helt eller delvis  

 overdrages tilden nye ejer, se afsnittet »Overdragelse af  

 reguleringsforpligtelse«.
 Der skal også ske regulering, hvis brugsretten til driftsmidler ved  

 bortforpagtning af virksomheden overgår til forpagteren, medmindre den  

 hidtidige ejer lader sig frivillig registrere, se toldvæsenets vejledning Y  

 97 »Frivillig registrering for udlejning, bortforpagtning og salg af  

 fast ejendom«.
Den moms, der skal reguleres/overdrages, beregnes på grundlag af det  

 momsbeløb, som virksomheden har fratrukket (evt »overtaget« efter  

 reglerne om overdragelse af reguleringsforpligtelse) ved købet af det  

 pågældende driftsmiddel.
Momsbeløbet skal reduceres med 20 pct. for hvert  

 regnskabsår, der er gået siden købet.
Det regnskabsår, hvor driftsmidlet  

 blevkøbt, skal medregnes! Hvis der er gået mere end 5 regnskabsår siden købet, skal der altså ikke  

 ske regulering.
 Opgørelsen af det reguleringsbeløb, som skal betales til toldvæsenet, kan  

 ske i vedlagte skema eller i et særligt bilag med tilsvarende oplysninger.  

 Opgørelsen skal indsendes sammen med afmeldelsesblanketten.
 Eksempel på regulering:
En virksomhed, hvis regnskabsår går fra den 1 januar til den 31 december,  

 købte i maj 1985 en maskine.
Ved dette køb medregnede virksomheden 20 000 kr  

 til købsmomsen.
Ved virksomhedens afmeldelse i juli 1988 overgår maskinen til  

 en ikke fradragsberettiget anvendelse (fx indehaverens private brug).
Der skal i dette tilfælde reguleres 8 000 kr, som fremkommer således:
Fradrag ved købet 20 000 kr Reduktion med 1/5 af fradraget pr regnskabsår, der er gået siden købet 1985 4 000 kr 1986 4 000 kr 1987 4 000 kr 12 000 kr -------- --------- Reguleringsbeløb 8 000 kr Ad 2 - fast ejendom Der må aldrig beregnes moms af salgsprisen for fast ejendom, og der skal  

 derfor principielt altid ske regulering, når fast ejendom, der har været  

 benyttet i virksomheden sælges bortforpagtes, udlejes eller overgår til en  

 ikke fradragsberettiget anvendelse (fx beholdes af indehaveren til privat  

 brug). Der skal dog ikke ske regulering ved tvangsauktionssalg af fast  

 ejendom.
 Reguleringsforpligtelsen kan på visse betingelser helt eller delvis  

 overdrages til den nye ejer, se afsnittet »Overdragelse af  

 reguleringsforpligtelse«.
Ved bortforpagtning eller udlejning vil regulering kunne undgås  

 (udskydes), hvis bortforpagteren/udlejeren lader sig frivillig registrere, se  

 toldvæsenets vejledning Y 97 »Frivillig registrering for udlejning,  

 bortforpagtning og salg af fast ejendom«.
Opgørelsen af det beløb, som  

 skal reguleres/overdrages, sker for fast ejendom i princippet på samme måde  

 som for driftsmidler, se ovenfor.
Den eneste forskel ved opgørelsen er, at det momsbeløb, som er fratrukket  

 (evt »overtaget« efter reglerne om overdrageIse af  

 reguleringsforpligtelse) ved opføreIsen/ombygningen/tilbygningen af  

 ejendommen, reduceres med 10 pct. i stedet for som for driftsmidler med 20  

 pct.
Det betyder, at der skal være gået 10 regnskabsår siden  

 opførelsen/ombygningen/tilbygningen mv før reguleringsforpligtelsen er  

 bortfaldet.
Som anskaffelsestidspunkt for fast ejendom anses som en  

 hovedregel det tidspunkt, hvor der foreligger ibrugtagningstilladelse for  

 byggeriet.
Overdragelse af reguleringsforpligtelse Hvis investeringsgoder (driftsmidler og fast ejendom) overdrages inden for  

 reguleringsperioden uden beregning af moms, skal der ske regulering, hvis  

 ikke køberen overtager forpligtelsen til at foretage en eventuel regulering.
 Sælgeren kan overdrage reguleringsforpligtelsen helt eller delvis til  

 køberen, hvis denne er momsregistreret og skriftligt erklærer sig indforstået  

 med at foretage en eventuel senere regulering (fx hvis køberen på et  

 tidspunkt inden for reguleringsperioden udtager investeringsgodet til privat  

 brug).
 Hvis køberen på overdragelsestidspunktet har ret til mindst samme  

 fradragsret som sælgeren har haft for investeringsgodet på købstidspunktet,  

 kan køberen overtage hele reguleringsforpligtelsen.
Hvis køberens fradragsret derimod er mindre end sælgerens fradragsret ved  

 købet af investeringsgodet, kan køberen overtage den del af sælgerens  

 reguleringsforpligtelse der svarer til køberens fradragsret.
Den resterende  

 reguleringsforpligtelse skal reguleres (betales) til toldvæsenet.
Det beløb, som skal danne grundlag for en eventuel overdragelse af en  

 reguleringsforpligtelse, opgøres efter de regler, der er beskrevet i  

 afsnittet »Investeringsgoder« Reguleringsperioden er for driftsmidler 5 regnskabsår og for fast ejendom  

 10 regnskabsår.
Sælgeren må derfor ved overdragelsen oplyse køberen om størrelsen af det  

 momsbeløb, som køberen overtager reguleringsforpligtelsen for.
Opgørelsen af  

 reguleringsforpligtelsen kan ske i vedlagte skema eller i et særligt bilag  

 med tilsvarende oplysninger.
Opgørelsen skal indsendes sammen med  

 afmeldelsesblanketten.
 Hvis køberen er indforstået med at overtage reguleringsforpligtelsen -  

 eller en del heraf - for de pågældende investeringsgoder, skal erklæringen i  

 opgørelsesskemaet underskrives.
Hvis køberen ikke er indforstået med at overtage nogen del af  

 reguleringsforpligtelsen, skal sælgeren som nævnt betale reguleringsbeløbet  

 til toldvæsenet.
Sælgeren kan på visse betingelser få tilladelse til at  

 stille sikkerhed for en reguleringsforpligtelse, men kun vedrørende fast  

 ejendom.
Opgørelse af reguleringsforpligtelse for investeringsgoder Tallene nedenfor henviser til rubrikkerne i skemaet til opgørelse af  

 reguleringsforpligtelsen.
1 For driftsmidler skal skemaet udfyldes for køb inden for de seneste 5  

 regnskabsår og for fast ejendom for anskaffelser inden for de seneste 10  

 regnskabsår.
Skemaet skal dog kun udfyldes, hvis virksomheden har købt  

 investeringsgoder i de pågældende regnskabsår (ellers anføres »0«  

 eller'ingen').
 Første linie i skemaet for henholdsvis driftsmidler og fast ejendom,  

 udfyldes med de eventuelle køb, som er sket i det regnskabsår hvori  

 virksomheden ophører og/eller overdrages.
 Anden linie udfyldes med eventuelle køb i det senest afsluttede  

 regnskabsår og efterfølgende linier ligeledes i kronologisk orden.
 2 Der anføres det momsbeløb, som virksomheden har trukket fra (evt  

 »overtaget«) ved købet af driftsmidler og af fast ejendom i det  

 pågældende regnskabsår.
 3 Der anføres den fradragsprocent, som virksomheden (ved overdragelse:  

 sælgeren) har anvendt ved køb af investeringsgoder i det pågældende  

 regnskabsår.
 4 Restmomsen beregnes ved at reducere det momsbeløb, virksomheden har  

 trukket fra ved købet med 20 pct. for driftsmidler og med 10 pct. for fast  

 ejendom for hvert regnskabsår, der er gået siden købet.
Indbetaling af moms Den moms, som virksomheden skal betale til toldvæsenet, skal medtages i  

 virksomhedens almindelige momsregnskab - og dermed på momsangivelsen - for  

 den momsperiode, hvor virksomheden ophører.
 Hvis virksomheden ikke skal betale moms ved afmeldelsen, og der ikke har  

 været aktiviteter i virksomheden i den pågældende periode, indsendes  

 angivelsen med »0«.
 Hvis momsangivelsen for denne momsperiode er sendt, skal virksomheden  

 rekvirere en særlig efterangivelse på toldkamret.
Yderligere oplysninger Yderligere oplysninger om momsberegning mv i forbindelse med  

 ophør/overdragelse af virksomheden, kan fås på det lokale toldkammer.
På  

 toldkamret kan man også få vejledningerne om salg af driftsmidler mv (Y 96)  

 og om frivillig registrering for udlejning bortforpagtning og salg af fast  

 ejendom (Y 97).
