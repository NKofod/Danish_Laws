Bekendtgørelse om ændring af bekendtgørelse om anmeldelse, registrering, gebyr samt offentliggørelse m.v. i Erhvervs- og Selskabsstyrelsen (Anmeldelsesbekendtgørelsen) § 1 I bekendtgørelse nr. 243 af 25. marts 2011 om anmeldelse, registrering, gebyr samt offentliggørelse m.v. i Erhvervs- og Selskabsstyrelsen (Anmeldelsesbekendtgørelsen) foretages følgende ændringer:
 1. I indledningen ændres »§ 8, stk. 3, § 110 l, § 113 og § 114 f i lov om investeringsforeninger og specialforeninger samt andre kollektive investeringsordninger m.v., jf. lovbekendtgørelse nr. 904 af 5. juli 2010, som ændret ved lov nr. 1556 af 21. december 2010,« til: »§ 11, stk. 3, §§ 160 og 224 i lov nr. 456 af 18. maj 2011 om investeringsforeninger m.v.,«.
2. I § 1, stk. 1, nr. 2, litra b, indsættes efter »Finanstilsynet«: », og ikkegodkendte fåmandsforeninger, jf. § 224 i lov om investeringsforeninger m.v.« 3. I § 1, stk. 1, nr. 11, ændres »§ 110 l i lov om investeringsforeninger og specialforeninger samt andre kollektive investeringsordninger m.v.« til: »§ 147, stk. 1, i lov om investeringsforeninger m.v.« 4. § 7, stk. 2, affattes således:
»Stk. 2. Ved anmeldelse af forhold, som skal registreres efter skatte- og afgiftslovgivningen, skal anmeldelsen underskrives af de tegningsberettigede for virksomheden eller af en person, som virksomheden har givet fuldmagt hertil.« 5. I § 17, stk. 2, 3. pkt., ændres »2. og 3. pkt.« til: »1. og 2. pkt.« 6. I § 31, stk. 1, indsættes efter nr. 6 som nyt nummer:
»7) Meddelelser m.v., som efter selskabsloven skal offentliggøres efter reglerne om indkaldelse til generalforsamling i selskaber, der har ihændehaveraktier.« 7. I § 31, stk. 2, nr. 1, indsættes efter »§ 181«: »og § 183, stk. 5«.
 8. I § 32 indsættes efter stk. 4 som nyt stykke:
»Stk. 5. For ikkegodkendte fåmandsforeninger og professionelle foreninger skal tillige oplyses investeringsforvaltningsselskabets navn og adresse.« 9. I § 59, stk. 1, indsættes efter nr. 7 som nyt nummer:
»8) Navn, adresse og CPR-nummer på en person, som virksomheden har givet fuldmagt til at anmelde oplysninger om virksomheden til registrering.« § 2 Bekendtgørelsen træder i kraft den 1. september 2011.
