Klage  

 over plejen på plejehjem Patientklagenævnet fandt, at en social- og  

 sundhedsassistent A ikke havde handlet fagligt korrekt ved sin dokumentation  

 af  

 plejen vedrørende behandlingen af kvinden den 11. marts 2003 på plejehjemmet.  

 Nævnet lagde vægt på, at social- og sundhedsassistent A oplyste, at hun  

 afsendte en fax til kvindens læge den 11. marts 2003 med ønske om lægebesøg.  

 Der forelå ingen dokumentation for afsendelse af faxen, og det var nævnets  

 opfattelse, at social- og sundhedsassistenten burde have noteret sine  

 observationer af kvinden, herunder, at hun havde foranlediget lægebesøg ved  

 afsendelse af fax.
 Nævnet fandt endvidere, at social- og sundhedsassistent  

 B havde handlet fagligt korrekt ved sin behandling af kvinden den 10. og 13.  

 marts 2003, samt ved sin dokumentationen heraf på plejehjemmet.
Nævnet lagde vægt på, at social- og sundhedsassistent B  

 observerede kvinden relevant den 10. marts 2003 og noterede, at man dagen  

 efter  

 skulle tilkalde lægen på grund af hendes gener.
Da hun igen mødte den 13.  

 marts  

 2003 konstaterede hun, at der ikke var fulgt op herpå, hvormed hun relevant  

 afsendte en fax til lægen med henblik på tilsyn.
Herudover fandt nævnet, at de sygeplejersker, der var  

 involveret i behandlingen af kvinden i perioden fra den 9. til den 14. marts  

 2003, og i perioden fra den 6. til den 9. april på plejehjemmet ikke havde  

 overtrådt lov om sygeplejersker.
Nævnet fandt imidlertid, at det havde været  

 hensigtsmæssigt, om områdelederen med det overordnede ansvar for plejen havde  

 sikret en bedre kontinuitet og dokumentation af plejen i perioden fra den 9.  

 til den 14. marts 2003 på plejehjemmet.
Nævnet lagde vægt på, at der i perioden fra den 9. til  

 14. marts 2003 var sparsom dokumentation for kvindens tilstand,  

 symptomforværring, herunder om hun havde temperaturforhøjelse.
Der var i  

 denne  

 påklagede periode mange forskellige vikarer, og at det var nævnets  

 opfattelse,  

 at områdelederen med det overordnede ansvar for plejen på denne afdeling  

 burde  

 have sikret sig, at der blev fulgt op på eventuelle problemer, herunder at  

 symptomændringer blev dokumenteret, og at der blev foranlediget lægetilsyn  

 ved  

 behov.
