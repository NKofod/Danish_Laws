(Til samtlige børnehave- og  

 fritidspædagogseminarier og socialpædagogiske seminarier) Hermed følger kopi af aftale mellem undervisningsministeriet og  

 seminarielærerforeningen om timereduktion for tilsyn med samlinger ved  

 børnehave- og fritidspædagogseminarierne og de socialpædagogiske seminarier.
 Med denne aftale bortfalder hidtidige vederlagsordninger (herunder  

 timereduktioner) for lærere i forbindelse med tilsyn med samlinger.
 Man skal gøre opmærksom på, at der ikke i tilsynet med samlinger i  

 værkstedsfag indgår forpligtelse til slibning af værktøj.
Det vil være en forudsætning for ydelse af timereduktion, at der ikke ved  

 seminariet er ansat særligt personale med opgaver, der bl.a. omfatter tilsyn  

 med den pågældende samling, f.eks. en TV-tekniker med ansvar for det  

 audio-visuelle udstyr, og at der heller ikke inden for en institution med  

 forskellige uddannelser er tale om fælles samlinger, for hvilke der i  

 forvejen ydes tilsynsvederlag.
Drejer det sig om et delvis fællesskab i  

 udnyttelse af samlinger, må spørgsmålet om vederlag (timereduktion)  

 forelægges for ministeriet med henblik på særskilt afgørelse.
 P.m.v.
 e.b.
Hanne Tornøe fm.
BILAG A F T A L E mellem undervisningsministeriet og Seminarielærerforeningen om  

 timereduktion for tilsyn med samlinger ved børnehave- og  

 fritidspædagogseminarier samt ved socialpædagogiske seminarier.
 I henhold til § 45, stk. 1, jfr. stk. 2, i lov af 18. juni 1969 om  

 tjenestemænd i staten, folkeskolen og folkekirken, samt § 2, stk. 2, i den  

 mellem ministeren for statens lønnings- og pensionsvæsen og tjenestemændenes  

 centralorganisationer indgåede hovedaftale af 27. oktober 1969 indgås  

 følgende aftale:
 § 1. For tilsyn med samlinger ydes der, inden for et maksimum på 120  

  timer pr. seminarium , nedenstående reduktioner i det pligtige årlige  

 timetal til lærere ved børnehave- og fritidspædagogseminarier samt  

 socialpædagogiske seminarier:
 Stk. 2. Reduktionen kan fordeles på flere lærere, hvor det efter  

 forholdene skønnes hensigtsmæssigt.
 § 2. Aftalen har virkning fra 1. august 1984 og kan af hver af parterne  

 opsiges med 6 måneders varsel til udgangen af et undervisningsår.
 København, den 21. september 1984.
Seminarielærerforeningen  

 Undervisningsministeriet P.m.v.
