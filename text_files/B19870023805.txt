 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Industriministeren har den 23. april 1987  

 godkendt frikommuneregulativ nr. 3 for Sønderjyllands Amtskommune for så vidt  

 angår iværksættelse og finansiering af erhvervspolitiske initiativer, jf. §  

 21 i lov om frikommuner.
 § 2.  Frikommuneregulativet indebærer, at  

 Sønderjyllands Amtskommune med henblik på at fremme den regionale  

 erhvervsudvikling kan iværksætte og finansiere erhvervspolitiske aktiviteter,  

 som egner sig for kommunale initiativer, og som er i overensstemmelse med  

 landspolitiske retningsklinjer og foranstaltninger på området og ikke er  

 omfattet af eksisterende statslige erhvervsfremmeordninger.
 § 3.  Frikommuneregulativet træder i kraft den 1. maj  

 1987. Frikommuneregulativet gælder indtil frikommuneloven bortfalder.
 Stk. 2.  Frikommuneregulativet vil være fremlagt de  

 samme steder som Amtsrådets mødedagsordener, jf. lov om kommunernes styrelse  

 § 9, stk. 3.
