 I medfør af § 3, jfr. § 1, stk. 4, i lov om beskyttelse af  

 forædlerrettigheder for planter, jfr. lovbekendtgørelse nr. 172 af 17. maj  

 1968, som ændret senest ved lov nr. 131 af 25. marts 1981, (* 1) og til  

 gennemførelse af konventionen af 2. december 1961 om beskyttelse af  

 plantenyheder, som ændret senest den 23. oktober 1978, fastsættes:
 § 1.  Forædlere, der er statsborgere eller har bopæl  

 eller sæde i en stat, der er medlem af den internationale union for  

 beskyttelse af plantenyheder (UPOV), kan opnå beskyttelse her i landet for  

 nyheder af alle planteslægter og -arter, der er inddraget under loven.
 § 2.  Beskyttelse kan meddeles, selvom plantenyheden  

 forud for anmeldelse til beskyttelse her i landet med forædlerens samtykke  

 har været udbudt til salg eller været forhandlet i udlandet inden for de  

 sidste 4 år eller, forsåvidt angår træer, inden for de sidste 6 år.
 § 3.  Anmeldelse kan indgives af forædleren eller af  

 dennes fuldmægtig efter bestemmelserne i lovens § 6.
 § 4.  Anmeldelsen skal indgives til plantenyhedsnævnet  

 og får prioritet fra datoen for den første anmeldelse til beskyttelse i en  

 UPOV-medlemstat, såfremt den indgives inden 12 måneder fra denne dato, og  

 kravet om prioritet er tydeligt angivet.
 Stk. 2.  Anmeldelsen kan dog tidligst opnå prioritet fra  

 den dato, hvor de pågældende planteslægter eller -arter er inddraget under  

 loven.
Stk. 3.  Anmelderen skal inden 3 måneder fra anmeldelsen  

 til plantenyhedsnævnet indsende genpart eller afskrift af den første  

 anmeldelse og samtlige dokumenter, som ledsagede denne.
Alle dokumenter skal  

 være bekræftet af den myndighed, der modtog den første anmeldelse.
Inden 5 år  

 fra den første anmeldelse skal anmelderen til plantenyhedsnævnet indgive  

 yderligere dokumenter og det materiale, der kræves efter loven.
 Stk. 4.  Hvis forædleren tilbagekalder den første  

 anmeldelse, eller denne afvises af vedkommende myndighed, kan  

 plantenyhedsnævnet uanset bestemmelsen i stk. 3, 3. pkt. med en passende  

 tidsfrist forlange yderligere dokumenter og materiale indgivet.
 § 5.  Anmeldelse efter §§ 3 og 4 anses for i forhold  

 til bestemmelserne i lovens § 1, stk. 3, a, og stk. 5, indleveret samtidig  

 med den første anmeldelse.
 § 6.  Landbrugsministeriet kan bemyndige  

 plantenyhedsnævnet til at give udenlandske forædlere, der ikke er omfattet af  

 § 1, beskyttelse for nyheder af planteslægter eller -arter, der er frembragt  

 i en stat, der giver danske forædlere af nyheder af samme slægt eller art  

 beskyttelse på lige fod med statens egne forædlere.
§ 7.  Plantenyhedsnævnet kan af anmelderen kræve  

 forelagt det materiale samt de dokumenter og bevisligheder, som nævnet finder  

 fornødne.
Er dette ikke forelagt nævnet senest 5 år efter anmeldelsen,  

 bortfalder denne.
Plantenyhedsnævnet kan dog efter anmelderens ansøgning  

 forlænge fristen.
 Stk. 2.  Plantenyhedsnævnet kan forlange bekræftede  

 oversættelser af udenlandske dokumenter.
 § 8.  Bekendtgørelsen træder i kraft dagen efter  

 offentliggørelsen i Lovtidende og har virkning fra den 8. november 1981.
 Stk. 2.  Bekendtgørelse nr. 349 af 2. oktober 1968 med  

 ændringsbekendtgørelse nr. 415 af 2. september 1971,nr. 447 af 29. september  

 1971 og nr. 23 af 2. februar 1972 ophæves.
