(Til Biskopperne, provsterne, valgbestyrelserne og folkeregistrene) Ifølge § 1, stk. 2, i lov om valg til menighedsråd afholdes der ordinært  

 valg til menighedsråd tirsdag den 12. november 1996.
 I henhold til lov om valg til menighedsråd § § 5, stk. 3, 8, stk. 6, og 9,  

 stk. 2, jf. lovbekendtgørelse nr. 30 af 24. januar 1996, fastsættes følgende  

 bestemmelser om udarbejdelse af kirkelige valglister og udsendelse af  

 valgkort.
I.
Valgbestyrelse Valgbestyrelse Valgbestyrelsen består af 3 medlemmer valgt efter forholdstal af og blandt  

 menighedsrådets medlemmer.
Formand Menighedsrådet vælger valgbestyrelsens formand blandt valgbestyrelsens  

 medlemmer.
Menighedsrådet underretter provsten om navne og adresser på  

 valgbestyrelsens medlemmer.
Medhjælp Valgbestyrelsen kan antage lønnet medhjælp samt eventuelt leje lokale,  

 hvorfra dens arbejde udføres.
Mødeindkaldelse Valgbestyrelsens formand indkalder valgbestyrelsen til møder.
Formandshvervet I tilfælde af stemmelighed er formandens stemme afgørende.
II.
Valglister Udarbejdelse af valglister Valglister skal kun udarbejdes i de menighedsrådskredse, hvori der er  

 indgivet to eller flere gyldige kandidatlister, og afstemning derfor skal  

 finde sted.
Kandidatlister kan tidligst indleveres kl. 19 syv uger før  

 valgdagen, dvs. den 24. september 1996 kl. 19.00, og skal senest være  

 indleveret kl. 19.00 seks uger før valgdagen, dvs. den 1. oktober 1996 kl.  

 19.00.
Provstens underretning om afstemning Valgbestyrelsen skal umiddelbart efter fristens udløb og senest torsdag  

 den 3. oktober 1996 kl. 12.00, underrette provsten om, hvorvidt afstemning  

 skal finde sted, eller om der kun er modtaget 1 kandidatliste, således at  

 afstemningen bortfalder.
Blanketter (Bilag 1 og 2) Indberetninger til provsten afgives på en blanket (Bilag 1), der i god tid  

 før valget vil blive tilsendt valgbesyrelserne fra provsten sammen med  

 blanket til bestilling af valglister og valgkort. (Bilag 2) Såfremt afstemning skal finde sted, benyttes blanketten til bestilling af  

 valglister og valgkort.
Denne blanket udfyldes og underskrives af  

 valgbestyrelsens formand.
 Blanketten skal stemples med sognets CPR-stempel, der stilles til rådighed  

 af den kirkebogsførende sognepræst eller kordegnen.
 Der udfyldes en særskilt bestillingsblanket for hvert sogn eller  

 kirkedistrikt, også i tilfælde hvor flere sogne eller kirkedistrikter har  

 fælles menighedsråd.
 Hvis et sogn er delt mellem to kommuner, skal der udfyldes 2 blanketter.  

 Ønskes der flere afstemningssteder, udfyldes en blanket for hvert af disse.
 Også denne blanket skal være provsten i hænde senest torsdag den 3.  

 oktober 1996 kl. 12.00.
 Provsten videresender samme dag blanketten/erne til folkeregistret i  

 vedkommende kommune samt kopi af blanketten direkte til Kirkeministeriet.
Afstemningssted Allerede ved bestilling af valgliste og valgkort skal det oplyses, hvor  

 valghandlingen skal finde sted.
Det er derfor nødvendigt, at valgbestyrelsen  

 før udløbet af fristen for indlevering af kandidatlister har truffet bindende  

 beslutning om stedet for valghandlingen og har sikret sig, at valglokalet er  

 til rådighed tirsdag den 12. november 1996. Hvis valgbestyrelsen ikke ønsker  

 at tage stilling til dette spørgsmål, før det er afgjort, om afstemning skal  

 finde sted, må et møde berammes til den 1. oktober 1996 efter kl. 19.00 (sidste frist for kandidatlister).
Flere afstemningssteder indenfor et sogn Såfremt valgbestyrelsen ønsker, at der skal være flere afstemningssteder  

 inden for et sogn, skal folkeregistret snarest underrettes herom, således at  

 hvert afstemningsområde kan indrapporteres til CPR.
 Det bemærkes, at såfremt der i et sogn er flere kirkedistrikter som  

 særskilte afstemningsområder, kan der ikke oprettes særskilte  

 afstemningsområder indenfor kirkedistrikterne, se Kirkeministeriets  

 meddelelse af 11. januar 1996 (bilag 3).
Afstemningstid Afstemningstiden vil i alle sogne blive fra kl. 9.00 til kl. 20.00.
 Valgbestyrelserne modtager senest 8. dagen før valget ( 4. november 1996)  

 fra folkeregistret 1 sæt valglister, der er udarbejdet på grundlag af  

 oplysningerne i det centrale personregister (CPR).
Valglisten På valglisten er optaget medlemmer af folkekirken, som har bopæl i  

 vedkommende menighedsrådskreds, og som senest den 12. november 1996 fylder 18  

 år.
Valglisten består af en hovedvalgliste og en supplementsvalgliste.
Hovedvalglisten På hovedvalglisten optages de vælgere, der senest 18. dagen før valget,  

 dvs. senest den 25. oktober 1996, er flyttet til menighedsrådskredsen, og som  

 senest denne dag har anmeldt tilflytning til kommunens folkeregister.
Supplementsvalglisten På supplementsvalglisten optages vælgere, der ikke er optaget på  

 hovedvalglisten, og som sensest 11. dagen før valget, dvs. senest den 1.  

 november 1996, er flyttet til menighedsrådskredsen, og som senest denne dag  

 har anmeldt flytning til kommunens folkeregister.
Sognebåndsløsere En sognebåndsløser skal i forbindelse med sognebåndsløsningen vælge, om  

 han/hun vil udøve valgret i den menighedsrådskreds, hvor sognebåndsløseren  

 bor, eller i en menighedsrådskreds, hvor sognebåndsløserpræsten er ansat, jf.  

 § 5 i lov om valg til menighedsråd.
Det trufne valg er bindende, sålænge  

 sognebåndsløsningen består.
Der henvises til bekendtgørelse nr. 58 af 24.  

 januar 1992 om stiftelse og ophør af sognebåndsløsning samt om  

 sognebåndsløseres valgret til menighedsråd.
 Sognebåndsløsere, der har valgt at udøve valgret i en menighedsrådskreds i  

 sognebåndsløserpræstens pastorat, skal af valgbestyrelsen for denne kreds  

 opføres på kredsens valgliste.
 Valgbestyrelsen giver underretning herom til valgbestyrelsen for  

 sognebåndsløserens bopælssogn, således at sognebåndsløseren kan slettes af  

 valglisten i bopælssognet.
 Det er en betingelse for at optage en ny sognebåndsløser på valglisten for  

 en menighedsrådskreds i sognebåndsløserpræstens pastorat, at  

 sognebåndsløserens erklæring er valgbestyrelsen i hænde senest 11. dagen før  

 menighedsrådsvalget (senest den 1. november 1996). Hvis denne frist  

 overskrides, skal valgbestyrelsen underrette sognebåndsløseren om, at  

 erklæringen er modtaget for sent, og at sognebåndsløseren derfor ikke kan  

 optages på valglisten i sognebåndsløserpræstens menighedsrådskreds ved valget  

 den 12. november 1996 samt om, at valgbestyrelsen i sognebåndsløserens  

 bopælssogn er underrettet herom.
 Valgbestyrelsen underretter valgbestyrelsen i sognebåndsløserens  

 bopælssogn i overensstemmelse hermed, således at sognebåndsløseren kan afgive  

 steme i sit bopælssogn ved valget den 12. november 1996.
 Om ophør af sognebåndsløsningen og konsekvenserne heraf for  

 sognebåndsløserens udøvelse af valgret henvises til afsnit III.
Flytning indenfor menighedsrådskredsen Vælgere, der senest den 25. oktober 1996 har anmeldt flytning inden for  

 menighedsrådskredsen, er optaget på valglisten under den nye bopæl.
Ikke stemmeberettigede Vælgere, der tilflytter efter den 1. november 1996 eller som anmelder  

 tilflytning til kommunens folkeregister efter denne dato, kan ikke optages på  

 valglisten.
De pågældende kan derfor ikke stemme ved valget.
Vælgere, der er optaget på hovedvalglisten, men som i perioden fra dennes  

 udfærdigelse til 1. november 1996 fortaber valgretten (fraflytter m.v.), skal  

 slettes af hovedvalglisten.
Til dette brug modtages en sletteliste.
 Valgbestyrelsen skal endvidere til og med valgdagen berigtige valglisten,  

 hvis den modtager meddelelse om flytning fra menighedskredsen, dødsfald,  

 umyndiggørelse, ophævelse af umyndiggørelse, samt udmeldelse af folkekirken.
 Valglisten omfatter ikke valgmenighedsmedlemmer.
 Personer, der er umyndiggjort med retsvirkning her i landet, har ikke  

 valgret.
Medlemskab af folkekirken Personer, der ikke er medlem af folkekirken på valgdagen den 12. november  

 1996, har ikke ret til at afgive stemme ved valg til menighedsråd, jf. § 4,  

 stk. 2, i lov om valg til menighedsråd.
 Med hensyn til spørgsmål om medlemsskab af folkekirken henvises til §§ 1  

 og 2 i lov nr. 352 af 6. juni 1991 om medlemskab af folkekirken, kirkelig  

 betjening og sognebåndsløsning og ministeriets bekendtgørelse nr. 57 af 24.  

 januar 1992 om stiftelse og ophør af medlemskab af folkekirken.  

 Valgbestyrelsen kan ikke under henvisning til disse bestemmelser slette  

 personer af valglisten, medmindre det dokumenteres, at de står uden for  

 folkekirken.
 Valgbestyrelsen sletter en person af valglisten, når den modtager en  

 afgørelse fra den kirkebogsførende sognepræst i medlemmets bopælssogn, eller  

 - hvis medlemmet er henvist til en anden menighed eller har løst sognebånd -  

 fra vedkomende sognepræst om, at den pågældendes medlemskab er ophørt, jf. §  

 7, stk. 1, bekendtgørelse nr. 57 af 24. januar 1992 om stiftelse og ophør af  

 medlemskab af folkekirken.
Personer uden dansk indfødsret Medlemmer af folkekirken, som ikke har dansk indfødsret, har kun valgret,  

 hvis de har haft fast bopæl i riget uafbrudt i et år forud for valget og i  

 øvrigt opfylder valgretsbetingelserne.
Døvemenigheder Medlemmer af en døvemenighed er - uanset om de har begæret sig optaget på  

 valglisten for den pågældende døvemenighed - optaget på valglisten i den  

 menighedskreds, i hvilken de bor, og er således berettiget til at afgive  

 stemme såvel i bopælssognet som i døvemenigheden.
III.
Særlige menigheder - sognebåndsløsere Særlig bestemmelse Personer, der i henhold til særlig bestemmelse er henvist til et bestemt  

 menighed, for hvilken der er oprettet menighedsråd, kan, hvis de har bopæl i  

 en anden menighedsrådskreds, vælge at udøve deres valgret i den  

 menighedsrådskreds, hvortil de således er knyttet.
Dette gælder for eksempel  

 det til en garnison hørende militære personel med ægtefæller, såfremt der  

 måtte være givet særlig bestemmelse om garnisonens kirkelige tilhørsforhold.
Sognebåndsløsere En sognebåndsløser skal i forbindelse med sognebåndsløsningen vælge, om  

 han eller hun vil udøve valgret i den menighedsrådskreds, hvor  

 sognebåndsløseren bor, eller i en menighedsrådskreds, hvor  

 sognebåndsløserpræsten er ansat.
Der henvises til ministeriet bekendtgørelse  

 nr. 58 af 24. januar 1992 om stiftelse og ophør af sognebåndsløsning samt om  

 sognebåndsløseres valgret til menighedsråd.
Sognebåndsløsningens ophør Har en sognebåndsløser valgt at udøve sig valgret i en menighedsrådskreds  

 i sognebåndsløserpræstens pastorat, og sognebåndsløsningen opsiges, henvises  

 til § 8 i bekendtgørelse nr. 58 af 24. januar 1992 om stiftelse og ophør af  

 sognebåndsløsning samt om sognebåndsløseres valgret til menighedsråd.
Når  

 opsigelsen af sognebåndet er endeligt, jf. § 8 sletter valgbestyrelsen  

 sognebåndsløseren af valglisten og underretter valgbestyrelsen i bopælssognet  

 herom.
Sognebåndsløseren optages herefter på valglisten i bopælssognet.
Sognebåndsløserpræstens død, forflyttelse, eller afskedigelse Det samme gælder, hvis den præst, til hvem sognebånd er løst, forflyttet,  

 dør eller afskedige, og sognebåndsløsningen dermed ophører.
Forflyttes, dør eller afskediges sognebåndsløserpræsten så kort tid forud  

 for menighedsrådsvalget, at ansættelse af en ny præst ikke kan forventes at  

 finde sted inden valget, skal sognebåndsløseren senest 11 dage før valget  

 (senest 1. november 1996) underrette valgbestyrelsen i  

 sognebåndsløserpræstens menighedsrådskreds, om at ophørstidspunktet for  

 sognebåndsløsningen ønskes udsat.
Modtager valgbestyrelsen inngen meddelelse  

 herom, slette sognebåndsløseren af valglisten, og bopælssognets  

 valgbestyrelse underrettes herom, således at sognebåndsløseren kan optages på  

 valglisten for dette sogn, jf. § 9, stk. 2, i ministeriets bekendtgørelse nr.  

 58 af 24. januar 1992 om stiftelse og ophør af sognebånd samt om  

 sognebåndsløseres valgret til menighedsråd.
Sognebåndsløserpræstens stilling genbesættes/nedlægges Ved genbesættelse af en ledig sognepræstestilling samt ved nedlæggelse af  

 en sognepræstestilling skal valgbestyrelsen slette alle sognebåndslæsere til  

 den tidligere sognepræst af valglisten.
 Valgbestyrelsen underretter sognebåndsløserne om deres slettelse af  

 valglisterne og giver desuden bopælssognenes menighedsråd (valgbestyrelser)  

 underretning herom, således at optagelse på valglisterne for disse sogne kan  

 finde sted.
Sognebåndsløseres flytning Ved en sognebåndsløsers flytning underretter valgbestyrelsen det nye  

 bopælssogns valgbestyrelse om sognebåndsløserens valg af menighedsrådskreds  

 for udøvelse af valgret.
Protokol om sognebåndsløsere Valgbestyrelsen noterer oplysning om sognebåndsløseres navn, adresse,  

 personnummer, valg af menighedsrådskreds for udøvelse af valgret, tidspunkt  

 for optagelse eller slettelse af valglisten, og valg af menighedsrådskreds  

 for udøvelse af valgret ved flytning i en særlig protokol, jf. § 18 i  

 bekendtgørelse nr. 58 af 24. januar 1992 om stiftelse og ophør af  

 sognebåndsløsning samt om sognebåndsløseres valgret til menighedsråd.
Kontrol Valgbestyrelserne opbevarer de modtagne blanketter og meddelelser med  

 henblik på at sikre, at de pågældende vælgere kun kan være kandidater eller  

 stillere i den menighedsrådskreds, hvor valgretten ønskes udøvet.
Berigtigelse Såfremt afstemning skal finde sted, må der endvidere foretages amnuel  

 berigtigelse af de modtagne valglister, da anmodninger om at udøve valgret et  

 andet sted end i bopælssognet ikke kan registreres i CPR.
IV.
Præster Præster har kun valgret i den menighedsrådskreds, hvor de er ansat.  

 Præster, der er ansat i flere menighedsrådskredse, kan vælge, i hvilken kreds  

 de vil udøve deres valgret.
 Valgbestyrelsen i den menighedsrådskreds, hvori præsten er ansat, skal  

 derfor optage præsten på valglisten og give valgbestyrelsen i præstens  

 bopælskreds meddelelse herom, således at præsten kan slettes af valglisten i  

 sidstnævnte.
 Såfremt en præst er ansat i flere menighedsrådskredse, påhviler det de  

 pågældende valgbestyrelser senest den 17. september 1996 at træffe aftale med  

 præsten om, på hvilken valgliste optagelse skal ske.
V.
Valgkort Udsendelse af valgkort fra folkeregistret Samtidig med valglisterne sender folekregistret valgkort til  

 valgbestyrelserne for de vælgere, der er opført på valglisterne.
Valgkortene  

 vil være valgbestyrelserne i hænde senest 8. dagen før valget, dvs. senest  

 den 4. november 1996. 7. dagen før valget, d.v.s. den 5. november 1996,  

 modtages supplementsmaterialet.
Kontrol/udsendelse Valgbestyrelserne foretager fornøden kontrol af de modtagne valgkort,  

 forinden disse videresendes til vælgerne.
 Valgbestyrelserne bør sikre sig det fornødne antal blanke valgkort til  

 brug bl.a. for sognebåndsløsere.
Valgbestyrelserne skal snarest muligt og senest 7. dagen før valget, dvs.  

 senest den 5. november 1996, aflevere valgkortene på vedkommende postkontor.  

 Porto skal betales samtidig med, at valgkortene afleveres på postkontoret til  

 frankostempling.
Valgkortene må derfor ikke lægges i en postkasse.
Med  

 henblik på at sikre hurtig udbringning skal valgkortene sendes som brev og  

 ikke som økonomibreve (B post). Valgbestyrelserne skal orientere postkontoret  

 om udsendelsen og dennes omfang i god tid før aflevering til postbesørgelse.
Særlige menigheder og sognebåndsløsere For så vidt angår vælgere, der - i medfør af reglerne for medlemmer af  

 særlige menigheder og sognebåndløsere - har anmodet om at blive overført til  

 valglisten for en anden menighedsrådskreds end den, hvori de har bopæl,  

 foretager valgbestyrelsen for den pågældende menighedsrådskreds manuel  

 udskrivning af valgkort med navne og adresser på disse vælgere.
 Såfremt en vælger i medfør af nævnte regler har anmodet om at blive  

 overført til valglisten i en anden menighedsrådskreds, og denne anmodning er  

 imødekommet, makulerer valgbestyrelsen på bopælsstedet det modtagne valgkort,  

 og den pågældende slettes af valglisten.
VI.
Bekendtgørelse om udsendelse af valgkort Bekendtgørelse Senest 10 dage før valget, dvs. senest den 2. november 1996, bekendtgør  

 valgbestyrelsen i de stedlige dagblade eller lokalaviser, at der vil blive  

 udsendt valgkort til vælgerne.
Bekendtgørelsen skal indeholde en opfordring  

 til personer, der mener sig berettiget til at afgive stemme, men som ikke  

 modtager valgkort, samt personer, som fejlagtigt modtager valgkort eller  

 valgkort med fejlagtigt indhold, om at gøre indsigelse til valgbestyrelsen.
Indsigelser Valgbestyrelsen skal behandle eventuelle indsigelser hurtigst muligt.  

 Såfremt indsigelsen tages til følge, foretages rettelse i valglisten, og der  

 udsendes om nødvendigt nyt valgkort.
 Rettelser i valglisten kan foretages til og med valgdagen.
Valgbestyrelsen indfører indkomne klager, og hvad der passerer i anledning  

 af disse, i menighedsrådets beslutningsprotokol.
Beslutningsprotokollen skal  

 efter hvert valgbestyrelsesmøde underskrives af samtlige  

 valgbestyrelsesmedlemmer.
VII.
Udgifter Udgifter til udarbejdelse af valglister og valgkort, lokale, papir og  

 porto m.v. samt til fornøden medhjælp for valgbestyrelsen udredes af  

 kirkekassen.
