 I medfør af §§ 30 og 30 a i lov om landbrugsejendomme, jf.
lovbekendtgørelse nr. 504 af 17. juli 1989, og § 5 i lov nr. 381 af 7. juni 1989 om ændring af lov om landbrugsejendomme  

 m.m. fastsættes:
 § 1.  Amtsrådet udpeger for to år ad gangen med  

 virkning fra begyndelsen af 1. og 3. år af amtsrådets valgperiode de tre  

 medlemmer af jordbrugskommissionen og en suppleant for hver af disse.
§ 2.  Medlemmer og suppleanter skal være myndige og  

 have bopæl i amtet.
Hvis et medlem eller en suppleant i funktionsperioden  

 ophører med at opfylde disse betingelser, fratræder den pågældende.
 Stk. 2.  Medlemmer og suppleanter fratræder senest ved  

 udgangen af den måned, hvor de fylder 67 år.
 § 3.  Formanden og dennes suppleant skal have bestået  

 juridisk kandidateksamen.
 Stk. 2.  Et medlem og den pågældendes suppleant udpeges  

 i overensstemmelse med indstilling fra de stedlige foreninger under De Danske  

 Landboforeninger.
 Stk. 3.  Et medlem og den pågældendes suppleant udpeges  

 i overensstemmelse med indstilling fra de stedlige foreninger under Danske  

 Husmandsforeninger.
 § 4.  Hvis et medlem eller en suppleant i løbet af  

 funktionsperioden fratræder, udpeger amtsrådet en anden i overensstemmelse  

 med § 3.
 § 5.  Jordbrugskommissionens sekretariat er den  

 amtskommunale administration.
 § 6.  § 1, nr. 37 og nr. 38, i lov nr. 381 af 7. juni  

 1989 om ændring af lov om landbrugsejendomme m.m. samt nærværende  

 bekendtgørelse træder i kraft den 25. oktober 1989.
Stk. 2.  De administrative forskrifter, der er udstedt i  

 medfør af § 30 i lov om landbrugsejendomme i dennes hidtidige affattelse,  

 forbliver i kraft, indtil andet fastsættes.
De i disse forskrifter beskrevne  

 opgaver varetages i hidtidigt omfang af Jordlovsudvalget og de  

 jordbrugskommissioner, som er nedsat i medfør af lov om statens fremskaffelse  

 af jord og udlån til jordbrugsmæssige formål m.m., indtil andet fastsættes.
