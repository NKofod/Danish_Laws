Nr BR 1 1 Beretning over den af miljø og energiministeren den 22. april 1998 til Det  

 Energipolitiske Udvalg afgivne redegørelse i henhold til § 6, stk. 1, i  

 lovbekendtgørelse nr. 552 af 29. juni 1995 om anvendelse af Danmarks  

 undergrund (5. udbudsrunde)   

 Nr 1 1997-98. 2. samling Afgivet af Det Energipolitiske Udvalg Afgivet: 980507 Udvalget har fra miljø- og energiministeren modtaget en redegørelse i  

 henhold til undergrundslovens § 6, stk. 1, for de tilladelser til  

 efterforskning og indvinding af olie og naturgas, som agtes meddelt i 5.  

 udbudsrunde.
Redegørelsen er optrykt som bilag til denne beretning.
I behandlingen af sagen har udvalget taget udgangspunkt i miljø- og  

 energiministerens redegørelse af 11. juni 1997 om tilrettelæggelsen af 5.  

 udbudsrunde og udvalgets behandling af denne, jf.
Det Energipolitiske Udvalgs  

 beretning nr. 9 af 11. september 1997 (Folketingstidende 199697, tillæg B,  

 side 1504).
 Udvalget har gennemgået redegørelsen om 5. udbudsrunde, og der har været  

 afholdt et samråd med miljø- og energiministeren, hvori embedsmænd også har  

 deltaget.
 Udvalget har med tilfredshed noteret sig den betydelige interesse for  

 efterforskning af det udbudte område, som er konstateret ved 5. udbudsrunde,  

 samt at omfanget af arbejdsprogrammerne i de nye tilladelser er på niveau med  

 tidligere runder.
 De nye tilladelser vil sikre, at efterforskningsaktiviteten på dansk  

 område opretholdes.
 Herefter tilkendegiver et flertal (udvalget med undtagelse af  

 Enhedslistens medlem), at man kan tage ministerens redegørelse til  

 efterretning.
Et mindretal inden for flertallet (Dansk Folkepartis medlem af udvalget)  

 lægger stor vægt på sikkerheden i forbindelse med efterforskningsarbejdet og  

 de efterfølgende installationer til olie- og gasindvindingen.
Her tænkes  

 bl.a. på olieudslip eller lignende, der kan forvolde skade på fuglelivet.
 Dansk Folkeparti mener, at benyttelsen af glideskala ved tildeling af nye  

 licenser er udtryk for konkurrenceforvridning til skade for rettighedshaveren  

 og ubegrundet fordel for staten og statens selskab DOPAS.
Et mindretal (Enhedslistens medlem af udvalget) mener, at den  

 igangværende 5. udbudsrunde skal stilles i bero, indtil staten via DOPAS er  

 sikret bestemmende indflydelse med ret til at tage samfundsmæssige hensyn i  

 olie/gasudvindingen.
Mindretallet er af den opfattelse, at der er behov for  

 en samfundsstyret indvindingstakt af Nordsøens energiressourcer fastlagt  

 efter en energipolitik, hvor langsigtet forsyningssikkerhed og udnyttelse af  

 energiressourcerne indgår i en planlagt omstilling til mindre brug af fossile  

 brændsler og øget anvendelse af vedvarende energi.
Den 5. udbudsrunde er  

 imidlertid udtryk for en ren markedsstyret indvindingstakt, der er helt  

 løsrevet fra den nationale energipolitik, og hvor lagrene tømmes uden hensyn  

 til selvforsyningsaspektet.
 P.u.v.
Martin Glerup formand.
Bilag Redegørelse i henhold til § 6, stk. 1, i lovbekendtgørelse nr. 552 af  

 29. juni 1995 om anvendelse af Danmarks undergrund Miljø- og Energiministeriet Departementet 10. kontor, ENS J.nr. 44620018 Den 22. april 1998 Folketingets Energipolitiske Udvalg Christiansborg 1240 København K I 80 eksemplarer fremsender jeg vedlagte redegørelse efter § 6, stk. 1, i  

 lov om anvendelse af Danmarks undergrund, vedrørende 17 olie/gas-tilladelser,  

 som jeg agter at meddele i 5. udbudsrunde i Nordsøen.
Til orientering  

 fremsender jeg endvidere min pressemeddelelse af d.d. vedrørende de nye  

 koncessioner.
Svend Auken / Ture FalbeHansen Miljø- og Energiministeriet Energistyrelsen 10. kontor J.nr. 44620018 Den 22. april 1998 5. UDBUDSRUNDE Miljø og energiministerens forelæggelse for Folketingets  

 Energipolitiske Udvalg i henhold til undergrundslovens § 6, stk. 1.
 1. Indledning.
 Denne redegørelse afgives i henhold til undergrundslovens § 6, stk. 1,  

 hvorefter tilladelser til efterforskning og indvinding af olie og gas  

 meddeles, efter at sagen har været forelagt for Folketingets Energipolitiske  

 Udvalg.
 2. Indkomne ansøgninger i 5. runde.
Den 19. september 1997 blev runden åbnet for ansøgninger.
Runden omfattede  

 - som i 4. runde i 1994/95 - alle ikke-koncessionsbelagte områder i  

 Centralgraven med tilgrænsende områder i den danske del af Nordsøen, vest for  

 6 grader 15 grader østlig længde.
Udbudet fandt sted på grundlag af miljø- og  

 energiministerens redegørelse af 11. juni 1997 i henhold til  

 undergrundslovens §12, stk. 2, og Folketingets Energipolitiske Udvalgs  

 beretning af 11. september 1997.
Ved ansøgningsfristens udløb den 27. januar 1998 var der indkommet 19  

 ansøgninger med deltagelse af i alt 17 selskaber.
Udvalget fik den 27. januar  

 1998 tilsendt miljø og energiministerens pressemeddelelse af samme dato om  

 resultatet og ministerens vurdering heraf.
Til sammenligning kan det oplyses,  

 at der i 4. runde indkom 12 ansøgninger.
En del ansøgninger overlappede hinanden, således at det på forhånd var  

 klart, at ikke alle kunne imødekommes fuldt ud.
Energistyrelsen har afholdt  

 møder med alle ansøgere, hvorunder ansøgningerne blev gennemgået og  

 eventuelle tvivlsspørgsmål drøftet.
Møderne havde også til formål at få  

 afklaret, i hvilket omfang overlapssituationer kunne løses ved justering af  

 de ansøgte områder, således at ansøgningerne kunne imødekommes i størst  

 muligt omfang.
 På baggrund af ansøgningerne og disse drøftelser er det hensigten at  

 meddele 17 tilladelser til efterforskning og indvinding af olie og gas.
 3. Udvælgelsesvilkårene for runden.
 Alle ansøgere opfyldte de stillede krav til sagkundskab og økonomisk  

 baggrund, således at udvælgelsen er sket efter en vurdering af de tilbudte  

 arbejdsprogrammer.
 I et enkelt tilfælde er to ansøgere efter en bedømmelse i henhold til  

 disse kriterier vurderet som ligeværdige, hvorefter den endelige udvælgelse  

 mellem disse ansøgere er sket på baggrund af et indhentet tilbud fra  

 ansøgerne om en forøgelse af DOPAS' statsandel ud over de allerede fastlagte  

 20% (den såkaldte glideskala), jf. nedenfor under pkt. 5.
 4. Vurdering af ansøgningerne og de tilbudte  

 efterforskningsprogrammer.
 Ansøgningerne er generelt af høj faglig standard og baseret på et  

 omfattende og seriøst forarbejde.
De tilbudte arbejdsprogrammer er særdeles tilfredsstillende i omfang.  

 Ansøgningerne vedrører en række forskellige efterforskningsprospekter, som  

 fordeler sig forholdsvis jævnt over det udbudte område.
Det har gjort det  

 muligt at justere de ansøgte områder, således at næsten alle ansøgninger har  

 kunnet imødekommes.
Arbejdsprogrammerne er i nogle tilfælde udarbejdet på  

 baggrund af erfaringerne fra efterforskningen siden 4. runde, specielt nye  

 geologiske modeller, der er udviklet efter fundet af Siri-feltet.
Der er  

 imidlertid også eksempler på, at selskaber, der oprindeligt var tiltrukket af  

 Siri-fundet, efter en gennemgang af det udbudte område er endt med at søge på  

 en helt anden prospektmulighed.
 De samlede arbejdsprogrammer i 5. runde omfatter 13 ubetingede boringer  

 (boringer, hvis udførelse er en fast forpligtigelse for rettighedshaveren) og  

 9 betingede boringer (boringer, hvis udførelse afhænger af nærmere definerede  

 omstændigheder).
Herudover kommer forpligtigelser til at udføre seismiske og andre  

 undersøgelser af varierende omfang og tæthed over det ansøgte område.
Det er  

 imidlertid næppe sandsynligt, at alle dele af de betingede  

 efterforskningsprogrammer vil blive gennemført.
Som hovedregel er de  

 betingede boreforpligtelser i arbejdsprogrammet til en tilladelse udformet  

 således, at hvis boringen ikke udføres, skal tilladelsen tilbageleveres inden  

 et nærmere aftalt tidspunkt før udløbet af den generelle 6-årige  

 efterforskningsperiode.
 Til sammenligning kan det oplyses, at arbejdsprogrammerne i denne runde er  

 af stort set samme størrelsesorden som i 1. runde i 1984.
 Investeringerne i de ubetingede forpligtigelser i 5.  

 runde-arbejdsprogrammerne skønnes at ville udgøre i alt ca. 1700 mio. kr.
DOPAS vil få tildelt en andel på 20% i de nye tilladelser.
DOPAS' udgifter  

 til de ubetingede programmer vil være ca. 340 mio. kr.
5. Beskrivelse af de nye tilladelser De 17 tilladelser omfatter i alt 6341 (km2), hvilket svarer til ca.  

 halvdelen af det udbudte område på 12564 (km2). På vedlagte oversigtskort er  

 den geografiske placering af tilladelserne angivet.
 Langt de fleste ansøgninger har kunnet imødekommes uden videre eller med  

 større eller mindre beskæringer i det ansøgte areal.
Enkelte ansøgninger har således kunnet imødekommes, fordi der kun var en  

 ansøgning til det pågældende område, eller fordi ansøgningen var den bedste i  

 henhold til udvælgelseskriterierne.
I de tilfælde, hvor der var overlap  

 mellem ansøgningerne, og hvor de ansøgende grupper har fokuseret på  

 forskellige efterforskningsmuligheder, er der for at få realiseret mest mulig  

 efterforskning i videst muligt omfang foretaget arealmæssige tilpasninger med  

 henblik på at imødekomme ansøgernes efterforskningsmål.
Endelig er der nogle  

 tilfælde, hvor ansøgergrupper har ønsket at få koncession med reduceret  

 arbejdsprogram til et restområde i forhold til deres ansøgning, selv om de  

 ikke kunne få den del af det ansøgte område, hvor deres primære mål var  

 beliggende.
 Kun for så vidt angår koncession nr. 17, er der indhentet tilbud om  

 glideskala, fordi ansøgningerne til området efter en samlet vurdering måtte  

 anses som ligeværdige.
 Konsortierne består hovedsagelig af selskaber, der har eller tidligere har  

 haft andele i tilladelser i Danmark, men også en række nye selskaber indgår i  

 tilladelserne, jf. bilaget.
 Følgende tilladelser vil blive tildelt:
Arealet er på 146 (km2) Mærsk Olie og Gas AS er operatør 6. Ikke imødekomne ansøgninger.
 Det har ikke været muligt at imødekomme 2 ansøgninger på grund af  

 overlappende ansøgninger, der indeholdt bedre tilbud for det på gældende  

 område.
 7. Miljø.
 De tidligere etablerede procedurer om inddragelse af de relevante  

 myndigheder og organisationer på miljø-, frednings-, råstof- og  

 fiskeriområdet vil blive fulgt i forbindelse med gennemførelsen af alle  

 aktiviteter med henblik på at minimere eventuelle gener og risici.
 8. Afsluttende bemærkninger.
Kvaliteten og antallet af indkomne ansøgninger er som nævnt særdeles  

 tilfredsstillende og lover godt for den fremtidige efterforskning i det  

 udbudte område.
De vigende oliepriser synes ikke at have påvirket ansøgernes  

 interesse for at efterforske i Danmark, og rundens resultat giver derfor  

 baggrund for at konsolidere målsætningen i Energi 21 om opretholdelse af en  

 grundig og kontinuert efterforskning af olie og gas.
 Efter at Folketingets Energipolitiske Udvalg har behandlet sagen, er det  

 hensigten at meddele de nye tilladelser snarest muligt, således at  

 selskaberne kan indlede aktiviteterne i løbet af eftersommeren i år.
Bilag KORTBILAG Koncessionstildeling i 5. runde Bilag Selskaber i 5. runde, der ikke for tiden har koncession i Danmark ARCO Denmark Limited Arco er et amerikansk selskab, der har haft aktiviteter i Nordsøen siden  

 1964. Selskabet har endvidere haft koncession i Grønland og var blandt  

 ansøgerne i 1. runde.
Brabant Petroleum Limited Selskabet er aktivt i den britiske og irske del af Nordsøen og er operatør  

 på britisk sokkel.
 Selskabet ejes af Samedan (se nedenfor), hvis ultimative moderselskab er  

 det amerikanske selskab Noble Affiliates USA.
 CLAM Petroleum B.V.
Indtil slutningen af 1997 var CLAM et amerikansk joint-venture mellem  

 Marathon Oil Company og Louisiana Land and Exploration Company.
Fra  

 slutningen af 1997 blev det omdannet til et hollandsk aktieselskab, der ejes  

 af de amerikanske selskaber Burlington og Marathon med 50% til hver.  

 Selskabet er aktivt i den hollandske del af Nordsøen.
 Kerr-McGee Denmark Ltd.
Kerr-McGee er et amerikansk selskab, der beskæftiger sig med  

 efterforskning, indvinding, produktion og raffinering af olie og naturgas,  

 kulminedrift samt kemisk fabrikation.
Selskabet er aktivt i USA, Canada,  

 Egypten og den Arabiske Golf.
Selskabet har endvidere deltaget i aktiviteter  

 på britisk og irsk sokkel i Nordsøen siden 1976.
 Marathon Petroleum Denmark, Ltd.
Amerikansk datterselskab under Marathon Oil Company, som på verdensplan  

 beskæftiger sig med efterforskning og produktion af olie og gas, raffinering,  

 transport m.v.
Marathon er operatør på den britiske sokkel af Nordsøen,  

 ligesom selskabet har aktiviteter i både den norske og den hollandske del af  

 Nordsøen.
SAGA Petroleum AS Norsk olie- og gasselskab, der primært er beskæftiget i den norske del af  

 Nordsøen, men også har aktiviteter i den britiske del af Nordsøen.
Selskabet  

 hører til blandt verdens største, uafhængige olie- og gasselskaber.
Samedan Oil Corporation EDC Amerikansk selskab, hvis moderselskab er Noble Affiliates.
Selskabet har  

 aktiviteter i den britiske del af Nordsøen.
VEBA Oel AG Tysk selskab, der beskæftiger sig med efterforskning og produktion af olie  

 og gas, dels i egne koncessionsområder og dels gennem dets aktiemajoritet i  

 selskabet Deminex.
Deminex er engageret i aktiviteter både i den britiske og  

 den norske del af Nordsøen.
Miljø- og Energiministeriet Højbro Plads 4 1200 København K Tlf. 33 92 76 00 Fax 33 32 22 27 Telex 42230 milmin dk Pressemeddelelse Den 22. april 1998 17 nye koncessioner til olie/gasefterforskning i den danske Nordsø Miljø- og energiminister Svend Auken agter at udstede 17 nye koncessioner  

 i den 5. koncessionsrunde om efterforskning og indvinding af olie og gas i  

 den danske del af Nordsøen.
Det oplyser han i en redegørelse til Folketingets  

 Energipolitiske Udvalg i dag.
 Koncessionerne dækker et område på i alt 6341 (km2). Det svarer til ca.  

 halvdelen af det udbudte område, der omfatter den vestligste del af Nordsøen.  

 Ved 4. runde i 1995 blev der til sammenligning tildelt 9 koncessioner på 4200  

 (km2) af de i alt udbudte 15600 (km2).
»Det er meget tilfredsstillende, at der har været så stor  

 interesse for runden, og at så mange ansøgere har kunnet imødekommes.  

 Ansøgningerne og de tilbudte arbejdsprogrammer er generelt af høj faglig  

 standard og er baseret på et omfattende og seriøst forarbejde.
De tilbudte  

 arbejdsprogrammer indebærer desuden, at der i en række år fremover er skabt  

 sikkerhed for en fortsat grundig efterforskning.
Det giver mulighed for, at  

 vi kan udnytte mest muligt af de olie/gasreserver, der er tilbage i den  

 danske undergrund,» siger miljø- og energiminister Svend Auken.
 Det anslås, at alene udgifterne til efterforskningen i 5. runde udgør ca.  

 1,7 mia. kr. i den kommende seksårsperiode.
Olieselskabernes arbejdsprogram omfatter 13 faste boringer, som  

 selskaberne ubetinget skal udføre, og 8 betingede boringer, hvis udførelse  

 afhænger af forskellige omstændigheder, som er nærmere defineret i  

 koncessionerne.
Desuden skal selskaberne gennemføre en række seismiske og  

 geologiske undersøgelser.
 Der er hovedsagelig tale om selskaber, der er eller tidligere har været  

 aktive i efterforskning i Danmark, men også en række nye selskaber indgår i  

 koncessionerne.
 Miljø- og energiminister Svend Auken forventer at kunne underskrive de nye  

 koncessioner i juni, så efterforskningsarbejdet kan gå i gang i løbet af  

 sommeren.
 De koncessioner, der forventes udstedt, fremgår af vedlagte oversigt og  

 kortbilag.
 Yderligere oplysninger:
Vicedirektør Peter Helmer Steen, Energistyrelsen, tlf. 33 92 66 64 Kontorchef Søren Enevoldsen, Energistyrelsen, tlf. 33 92 66 62.
