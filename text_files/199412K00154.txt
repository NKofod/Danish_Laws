Nr LSF 154 Forslag til Lov om anvendelsen af Det Europæiske Fællesskabs forordninger  

 om EF-sortsbeskyttelse Fremsat af landbrugs- og fiskeriministeren (Henrik Dam Kristensen) den 25. januar 1995 Vedtaget ved tredjebehandling den 2. maj 1995 Lov nr. 301 af 10/05/1995 § 1. Landbrugs- og fiskeriministeren kan fastsætte bestemmelser,  

 der er nødvendige for anvendelsen her i landet af Det Europæiske Fællesskabs  

 forordninger om EF-sortsbeskyttelse.
 Stk. 2. I forskrifter, der udstedes efter loven, kan der  

 fastsættes straf af bøde for overtrædelse af bestemmelser i forskrifterne  

 samt fastsættes bestemmelser om, at overtrædelse af de i stk. 1 nævnte  

 forordningers bestemmelser om sortsejerens rettigheder over en beskyttet sort  

 er undergivet privat påtale.
Stk. 3. For overtrædelser, der begås af et selskab, en forening,  

 en selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller af et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
 § 2. Loven gælder ikke for Færøerne og Grønland.
 § 3. Loven træder i kraft ved bekendtgørelsen i Lovtidende.
Oprindeligt fremsat forslag § 1. Landbrugs- og fiskeriministeren kan fastsætte bestemmelser,  

 der er nødvendige for anvendelsen her i landet af Det Europæiske Fællesskabs  

 forordninger om EF-sortsbeskyttelse.
 Stk. 2. I forskrifter, der udstedes efter loven, kan der  

 fastsættes straf af bøde for overtrædelse af bestemmelser i forskrifterne  

 samt bestemmelser om, at overtrædelse af de i stk. 1 nævnte forordningers  

 bestemmelser om sortsejerens rettigheder over en beskyttet sort er undergivet  

 privat påtale.
Stk. 3. For overtrædelser, der begås af et selskab, en forening,  

 en selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller af et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
 § 2. Loven gælder ikke for Færøerne og Grønland.
 § 3. Loven træder i kraft den 27. april 1995.
Bemærkninger til lovforslaget Ved Det Europæiske Fællesskabs Rådsforordning (EF) Nr. 2100/94 om  

 EF-sortsbeskyttelse har fællesskabet etableret en beskyttelse af  

 plantenyheder på fællesskabsplan.
Rådsforordning (EF) Nr. 2100/94, art. 107, pålægger medlemsstaterne at  

 træffe alle egnede foranstaltninger til at sikre, at der for krænkelser af  

 EF-sortsbeskyttelse indføres de samme straffebestemmelser som for  

 overtrædelse af bestemmelser i den nationale lovgivning, dvs. for Danmarks  

 vedkommende lov nr. 866 af 23. december 1987 om plantenyheder, jf. § 26 i  

 denne lov.
Efter denne er der straf af bøde for krænkelse af sortsejernes  

 rettigheder.
Dette er undergivet privat påtale.
Der er desuden bødestraf for  

 den, der ikke betegner plantenyheder med det godkendte sortsnavn eller  

 undlader at efterkomme et påbud fastsat af det særlige Vilkårsnævn for  

 Plantenyheder.
Der er desuden hjemmel til at fastsætte straf i bestemmelser,  

 der fastsættes i medfør af loven.
Lovforslaget tilsigter at etablere mulighed for gennem en bekendtgørelse  

 at fastsætte denne straffehjemmel.
Det skønnes hensigtsmæssigt at etablere en  

 generel bemyndigelse for landbrugs- og fiskeriministeren, idet en senere  

 ændring af forordningen kan nødvendiggøre gennemførelsesbestemmelser.
Efter  

 den foreliggende forordning vil bemyndigelsen dog alene blive anvendt til at  

 etablere en hjemmel til at straffe for overtrædelser af forordningen.
 Rådsforordningen er umiddelbart gældende og forudsætter derfor ikke  

 nationale gennemførelsesforanstaltninger i øvrigt.
Administrationen af rådsforordningen vil blive varetaget af en dertil  

 oprettet myndighed, EF-sortsmyndigheden.
I lighed med alle andre vil denne  

 således også have mulighed for at anmelde overtrædelser af regler udstedt i  

 medfør af loven, dvs. overtrædelse af forordningen.
Det vil dog være det  

 danske politi og anklagemyndigheden, der vil behandle disse anmeldelser.  

 EF-sortsmyndigheden kan dog ikke anmelde i de tilfælde, hvor overtrædelsen er  

 undergivet privat påtale, dvs. overtrædelse af bestemmelsen om sortsejerens  

 rettigheder.
 Plantedirektoratet eller andre danske administrative myndigheder vil ikke  

 være involveret i administrationen af rådsforordningen og således heller ikke  

 i anmeldelse af eventuelle overtrædelser heraf.
 Det bemærkes, at rådsforordningen ikke griber ind i medlemsstaternes ret  

 til at etablere eller opretholde lovbestemmelser om en national  

 plantenyhedsbeskyttelse sideløbende med en EF-sortsbeskyttelse.  

 Plantenyhedsloven vil derfor blive opretholdt, og sortsejerne kan frit vælge,  

 efter hvilket regelsæt de ønsker en plantenyhed beskyttet.
 Lovforslaget har været udsendt i høring til Brancheudvalget for Frø,  

 Landbrugsraadet, Foreningen af Danske Stammeejere af Mark- og Havefrø, De  

 danske Landboforeninger, Dansk Familielandbrug, Dansk  

 Erhvervsgartnerforening, Sammenslutningen af Danske Sortsejere af Korn og  

 Forædlerforeningen for Vegetativt Formerede Planter.
 Lovforslaget har ingen økonomiske og personalemæssige konsekvenser for  

 stat eller kommuner.
 Lovforslaget har ingen miljømæssige konsekvenser.
 Lovforslaget har ingen erhvervsmæssige konsekvenser.
Efter 2. behandling den 27. april 1995 § 1. Landbrugs- og fiskeriministeren kan fastsætte bestemmelser,  

 der er nødvendige for anvendelsen her i landet af Det Europæiske Fællesskabs forordninger om EF-sortsbeskyttelse.
 Stk. 2. I forskrifter, der udstedes efter loven, kan der  

 fastsættes straf af bøde for overtrædelse af bestemmelser i forskrifterne  

 samt fastsættes bestemmelser om, at overtrædelse af de i stk. 1 nævnte  

 forordningers bestemmelser om sortsejerens rettigheder over en beskyttet sort  

 er undergivet privat påtale.
Stk. 3. For overtrædelser, der begås af et selskab, en forening,  

 en selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af en kommune  

 eller af et kommunalt fællesskab, jf. § 60 i lov om kommunernes styrelse, kan  

 der pålægges kommunen eller det kommunale fællesskab bødeansvar.
 § 2. Loven gælder ikke for Færøerne og Grønland.
 § 3. Loven træder i kraft ved bekendtgørelsen i Lovtidende.
