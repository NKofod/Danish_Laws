Vejledning om kriminalforsorgens tilsyn med personer, der er  

 idømt en foranstaltning efter straffelovens § 68 eller § 69 1.  

  

 Personer, der er  

 idømt en foranstaltning efter straffelovens § 68 eller § 69 er ikke omfattet  

 af  

 straffuldbyrdelsesloven.
Det er imidlertid i cirkulære om kriminalforsorgens  

 tilsyn med personer, der er idømt en foranstaltning efter straffelovens § 68  

 eller § 69 fastsat, at tilsynsmyndigheden i forhold til disse dømte skal  

 handle  

 i overensstemmelse med reglerne i straffuldbyrdelseslovens §§ 94-99 og  

 reglerne  

 i bekendtgørelse og cirkulære om kriminalforsorgens tilsyn med prøveløsladte,  

 betinget dømte m.v. med de fornødne tillempelser.
 2.  

  

 Under forudsætning  

 af at den pågældende ikke er eller bliver indlagt på hospital i forbindelse  

 med  

 domsafsigelsen, er det i cirkulærets § 2 fastsat, at første møde skal finde  

 sted senest 14 dage efter, at tilsynsmyndigheden har modtaget dommen fra  

 politiet med henblik på gennemførelse af vilkåret.
Det er endvidere i stk. 2 fastsat, at tilsynsmyndigheden, hvis  

 det findes nødvendigt, kan bede den behandlende overlæge om en lægelige  

 vurdering af den dømte, inden kontakten etableres.
Bestemmelsen skal ses på  

 baggrund af, at der er tale om en klientgruppe, hvor kontakten ofte foregår  

 ved  

 hjemmebesøg.
Hvis tilsynsmyndigheden ikke er bekendt med den pågældendes  

 aktuelle psykiske tilstand, bør tilsynsmyndigheden overveje, om der skal  

 foretages en lægelig vurdering af den pågældende med henblik på en afklaring  

 af, om iværksættelse af tilsyn kan ske uden problemer, eller om der eventuelt  

 bør ske indlæggelse af den pågældende.
3.  

  

 Et egentligt  

 tilsyn omfatter de perioder, hvor den pågældende ikke er indlagt på hospital,  

 selv om klienten registreres som tilsynsklient også i indlæggelsesperioder.  

 Da  

 et akut indgreb, f.eks. hospitalsindlæggelse, kan blive aktuelt, er det  

 vigtigt, at der er kontakt mellem tilsynsmyndigheden og de behandlende læger,  

 når klienten er udskrevet.
Tilsynet med behandlingsdømte føres derfor normalt  

 i  

 samarbejde med den behandlende overlæge, sammen med hvem tilsynsmyndigheden  

 kan  

 træffe afgørelse om indlæggelse i de tilfælde, hvor dommen giver mulighed  

 herfor.
4.  

  

 Ved tilsyn med  

 klienter, der er idømt en foranstaltning efter straffelovens § 68 eller § 69,  

 og hvor det ved dommen er bestemt, at kriminalforsorgen i samarbejde med den  

 behandlende overlæge kan træffe beslutning om indlæggelse, vil det ofte være  

 relevant at tage initiativ til at få klienten indlagt i stedet for at  

 foretage  

 indberetning.
Tilsynsmyndigheden skal sørge for, at statsadvokaten får  

 meddelelse om indlæggelsen i de tilfælde, hvor der i dommen er fastsat en  

 længstetid for ophold i institutionen, jf. straffelovens § 69 a, stk. 1.
5.  

  

 Anklagemyndigheden  

 skal påse, at en foranstaltning efter straffelovens § 68 eller § 69 ikke  

 opretholdes i længere tid og videre omfang end nødvendigt, jf. straffelovens  

 §  

 72, stk. 1. Bestemmelse om ændring eller endelig ophævelse af en  

 foranstaltning  

 træffes ved kendelse efter anmodning fra den dømte, bistandsværgen,  

 anklagemyndigheden, institutionens ledelse eller kriminalforsorgen.
Anmodning  

 fra den dømte, bistandsværgen, institutionens ledelse eller kriminalforsorgen  

 fremsættes over for anklagemyndigheden, der snarest muligt indbringer  

 spørgsmålet for retten, jf. § 72, stk. 2. Tages en anmodning fra den dømte  

 eller bistandsværgen ikke til følge, kan ny anmodning ikke fremsættes, før  

 der  

 er forløbet et halvt år fra kendelsens afsigelse.
 Normalt anmoder anklagemyndigheden om en udtalelse én gang om  

 året.
 6.  

  

 Vejledning nr. 15  

 af 19. februar 2003 om kriminalforsorgens tilsyn med personer, der er idømt  

 en  

 foranstaltning efter straffelovens § 68 eller § 69, bortfalder.
