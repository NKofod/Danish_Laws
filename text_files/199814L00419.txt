Betænkning afgivet af Skatteudvalget den  

 28. april 1999 Betænkning over Forslag til lov om ændring af  

 skattestyrelsesloven og andre love (Justering af ansættelsesfrister m.v. og  

 fælleskommunal administration) Udvalget har behandlet lovforslaget i nogle møder  

 og har herunder stillet et spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Advokatrådet, Jensen, Ole, registreret revisor, Holstebro, Kommunernes Landsforening, Larsen, Jørgen, Ishøj og Pedersen, Jan, professor, Århus.
 Der er af skatteministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Venstres, Det  

 Konservative Folkepartis, Dansk Folkepartis, Centrum-Demokraternes,  

 Fremskridtspartiets og Kristeligt Folkepartis medlemmer af udvalget)  

 lovforslaget til vedtagelse med de stillede ændringsforslag.
 Et mindretal (Socialdemokratiets og Det Radikale  

 Venstres medlemmer af udvalget) indstiller lovforslaget til vedtagelse  

 med det af skatteministeren stillede ændringsforslag.
Et andet mindretal (Socialistisk Folkepartis medlem  

 af udvalget) indstiller lovforslaget til vedtagelse med det af  

 skatteministeren stillede ændringsforslag.
Mindretallet vil  

 redegøre for sin stilling til de af et mindretal stillede  

 ændringsforslag ved 2. behandling.
Et tredje mindretal (Enhedslistens medlem af  

 udvalget) indstiller lovforslaget til vedtagelse med det af  

 skatteministeren stillede ændringsforslag.
Mindretallet vil stemme imod  

 det af et mindretal under nr. 3 stillede ændringsforslag.
Mindretallet  

 vil redegøre for sin stilling til det af et mindretal under nr. 2  

 stillede ændringsforslag ved 2. behandling.
Ændringsforslag Af	skatteministeren, tiltrådt af udvalget:
Til § 1 1) I det under nr. 1 foreslåede § 1, stk. 3, 1.  

 pkt., indsættes efter »den  

 kommunale skattemyndigheds ligningsarbejde«: »vedrørende alle eller grupper af  

 skattepligtige«.
 Af	et mindretal (CD), tiltrådt af et mindretal (V,  

 KF, DF, FP og KRF):
 2) I den under nr. 20 foreslåede affattelse af  

§ 35, stk. 1, nr. 7, udgår i 1. pkt. ordene », og den centrale told- og skatteforvaltning har  

 bestemt, at skatteansættelser af andre, der er foretaget under  

 anvendelse af denne praksis, kan genoptages«.
 3) I den under nr. 20 foreslåede affattelse af  

§ 35, stk. 1, nr. 7, affattes 2. pkt. således:
» Bemærkninger Til nr. 1 Efter skattestyrelseslovens § 1, stk. 2, skal  

 kommunalbestyrelsen udpege en person, der er ansat i kommunen, til at have  

 det øverste ansvar for den kommunale skattemyndigheds  

 ligningsarbejde.
 Efter lovforslagets § 1, nr. 1, hvorved der foreslås  

 indsat et stk. 3 i skattestyrelseslovens § 1, skal to eller flere  

 kommunalbestyrelser efter skatteministerens godkendelse kunne udpege en  

 person, der er ansat i en af kommunerne, til at have det øverste  

 ansvar for den kommunale skattemyndigheds ligningsarbejde i de  

 pågældende kommuner.
 Efter lovforslaget vil der alene kunne gives tilladelse  

 til at overføre samtlige skattepligtige i en kommune til en  

 fælleskommunal administration, og ikke kun grupper af  

 skattepligtige.
Dette udelukker ikke, at ligningsopgaven i en kommune  

 fysisk udføres fra forskellige adresser.
Eksempelvis vil  

 ligningsopgaven vedrørende personligt erhvervsdrivende kunne  

 udføres fra en fælles adresse, mens ligningsopgaven  

 vedrørende lønmodtagere og pensionister kan udføres fra  

 en adresse i bopælskommunen.
I lovforslaget er det under de administrative konsekvenser  

 anført, at en gennemførelse af den del af lovforslaget, der  

 vedrører fælleskommunal administration, vil indebære  

 engangsudgifter for Told & Skat til edb-omstillinger på ca. 15 mio.  

 kr.
Det er herved forudsat, at der alene gives tilladelse til at  

 overføre hele en kommunes skatteadministration til fællesskabet,  

 og ikke blot dele af skatteadministrationen.
En adgang til at opdele en  

 kommunes skatteadministration mellem en fælleskommunal administration  

 og en egen administration vil medføre betydeligt større  

 engangsudgifter til edb-omstillinger.
Det foreslås nu, at der åbnes for, at der kan  

 etableres fælleskommunal administration om kun udvalgte grupper af  

 skattepligtige i en kommune.
Dette indebærer, at alle den kommunale  

 skattemyndigheds kompetencer vedrørende de skattepligtige, der er  

 overført til den fælleskommunale administration, træffes  

 af den fælleskommunale administration.
Derimod åbnes der ikke for partielle  

 overførsler afgrænset efter sagsområder, f.eks. hele den  

 kommunale skattemyndighed bortset fra forskudsregistrering samt bevillinger  

 eller dispensationer efter Sagsudlægningsbekendtgørelsen.
En  

 sådan afgrænsning vil medføre uforholdsmæssige  

 omkostninger til edb-omstillinger.
Åbning for adgang til kun at overføre  

 udvalgte grupper af skattepligtige indebærer en anden type  

 edb-omstilling i Told & Skat end den, der kræves for at  

 overføre alle skattepligtige i en kommune til en fælleskommunal  

 administration.
Der kan ikke blot »bygges  

 oven på«.
Omfanget af meromkostningerne ud over de budgetterede 15  

 mio. kr. beror i høj grad på, hvorledes en sådan adgang  

 til partiel overførsel af administrationen udformes.
Dertil kommer, at  

 en betydelig del af meromkostningerne vil hidrøre fra omstilling af  

 edb-systemer vedrørende gamle år.
Denne del af meromkostningerne  

 vil kunne nedbringes betydeligt, hvis f.eks. alene edb-systemerne for de  

 sidste tre år skal omstilles.
 Det må derfor bero på forhandlinger med  

 Kommunernes Landsforening, hvilke modeller for overførsel af kun  

 udvalgte grupper af skattepligtige til en fælleskommunal  

 skatteadministration, der skal tillades.
 Det er en forudsætning, at Told & Skat s  

 merudgifter til edb-udvikling finansieres ved en forhøjelse af Told  

 & Skat s bevilling samtidig med, at det kommunale bloktilskud reduceres.  

 Denne forudsætning skal ses i lyset af de forventede  

 effektiviseringsfordele, adgangen til etablering af fælleskommunal  

 administration indebærer.
Til nr. 2 Efter lovforslaget er genoptagelse i forbindelse med en  

 endelig underkendelse af hidtidig praksis ved en landsskatteretskendelse  

 eller ved en dom betinget af, at den centrale told- og skatteforvaltning har  

 bestemt, at skatteansættelser af andre, der er foretaget under  

 anvendelse af den underkendte praksis, kan genoptages.
 Med ændringsforslaget sikres borgerne et retskrav  

 på genoptagelse, som ikke kan begrænses administrativt ved den  

 centrale  told- og skatteforvaltnings beslutning om ikke at udstede  

 genoptagelsescirkulære.
Efter den i lovforslaget foreslåede § 35, stk. 3,  

 kan genoptagelse kun foretages, hvis anmodning fremsættes af den  

 skattepligtige inden rimelig tid efter, at den skattepligtige er kommet til  

 kundskab om underkendelsen af hidtidig praksis.
Det forudsættes  

 således - uanset den foreslåede ændring - at den centrale  

 told- og skatteforvaltning (Told- og Skattestyrelsen) orienterer om  

 underkendt praksis.
Til nr. 3 Efter den i lovforslagets foreslåede § 35, stk. 1,  

 nr. 7, kan genoptagelse uanset 3-års-fristen som følge af en  

 underkendelse af hidtidig praksis kun foretages fra og med det  

 indkomstår, der har været til prøvelse i den første  

 sag, der resulterer i underkendelsen af praksis.
Ændringsforslaget indebærer en udvidelse,  

 således at alle skatteydere, som har været skatteansat efter en  

 praksis, som er endeligt underkendt ved en landsskatteretskendelse eller en  

 dom, får mulighed for genoptagelse uanset tidspunktet for den urigtige  

 skatteansættelse.
Der foreslås dog fastsat en ubetinget  

 20-årig forældelsesfrist.
Der henvises i øvrigt til, at det efter den i  

 lovforslaget foreslåede § 35, stk. 2, er en generel betingelse for at  

 ændre en skatteansættelse uden for de almindelige 3-årige  

 ansættelsesfrister, at ændringen indebærer en  

 indkomstændring  på mindst 5000 kr.
Det foreslås der ikke  

 ændret ved.
 Der henvises endvidere til, at efter den i lovforslaget  

 foreslåede § 35, stk. 3, kan genoptagelse kun foretages, hvis anmodning  

 fremsættes af den skattepligtige inden rimelig tid (efter  

 bemærkningerne til lovforslaget normalt 6 måneder) efter, at den  

 skattepligtige er kommet til kundskab om underkendelsen af hidtidig praksis.  

 Det foreslås der heller ikke ændret ved.
