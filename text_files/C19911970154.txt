(Til kommunerne) I medfør af vedlagte bekendtgørelse nr. 790 af 4. december 1991 om særligt  

 beløb til personlige fornødenheder (lommepenge) til visse plejehjemsbeboere  

 udlægges kompetencen til at afgøre, om plejehjemsbeboere opfylder  

 betingelserne for at få udbetalt forhøjede lommepenge.
Udbetalingen har  

 hidtil krævet, at de kommunale myndigheder i hvert enkelt tilfælde har  

 indhentet Socialstyrelsens godkendelse jfr. pkt. 57 i Socialstyrelsens  

 vejledning nr. 2 af 18. august 1988 om nogle tilbud til ældre,  

 førtidspensionister m. fl. efter bistandslovens § 60 og §§ 74-86. Fra 1.  

 januar 1991 har Socialministeriet godkendt udbetalingen.
 Kriterierne for tildeling af forhøjede lommepenge er de samme som hidtil.
 Den omstændighed, at det fra 1. januar 1992 er kommunalbestyrelsen, der  

 træffer afgørelsen, medfører, at afgørelsen kan påklages efter bistandslovens  

 § 15.
