Betænkning afgivet af Retsudvalget den 29. marts 2007 Betænkning over Forslag til lov om ændring af lov om  

 udlevering af lovovertrædere og om ophævelse af lov om udlevering af  

 lovovertrædere til Finland, Island,  

  

 Norge og Sverige (Gennemførelse af konvention  

 om overgivelse for strafbare forhold mellem de nordiske lande (nordisk  

 arrestordre) m.v.) [af justitsministeren (Lene Espersen)] 1. Ændringsforslag Justitsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 15. november 2006 og var til 1.  

 behandling den 30. november 2006. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 28. september 2006 dette udkast til  

 udvalget, jf. folketingsåret 2005-06, alm. del  bilag 869. Den 22.  

 november  

 2006 sendte justitsministeren de indkomne høringssvar samt et notat herom til  

 udvalget.
Spørgsmål Udvalget har stillet 3 spørgsmål til justitsministeren og 1  

 spørgsmål til udenrigsministeren og 1 spørgsmål til justitsministeren og  

 udenrigsministeren til skriftlig besvarelse, som disse har besvaret.
Samråd Udvalget har stillet 1 spørgsmål til justitsministeren og  

 udenrigsministeren til mundtlig besvarelse, som de har besvaret i et samråd  

 med  

 udvalget den 21. marts 2007. Ministrene har efterfølgende sendt udvalget de  

 talepapirer, der lå til grund for ministrenes besvarelse af spørgsmålet.
3. Indstillinger og politiske bemærkninger Et  

  

 flertal  

  

 i udvalget  

 (V, S, KF, RV og SF) indstiller lovforslaget til  

  

 vedtagelse  

  

 med det stillede ændringsforslag.
 Det Radikale Venstre bemærker,  

 at selv om indholdet i den nordiske arrestordre er noget mere vidtrækkende  

 end  

 den tilsvarende europæiske arrestordre, finder Det Radikale Venstre det  

 vigtigt  

 at have internationale aftaler om udlevering af personer, der er sigtet,  

 tiltalt eller dømt for lovovertrædelser.
Imidlertid har  

 behandlingen af L 72 rejst problemet om Folketingets inddragelse i  

 udformningen  

 af mellemstatslige aftaler eller konventioner, der ikke ligger i EU-regi.
Et  

 åbent samråd med justitsministeren og udenrigsministeren har skabt  

 forventninger om, at Folketinget fremover vil kunne inddrages på et tidligere  

 tidspunkt, end tilfældet er i dag.
Med henblik på videre drøftelse af dette,  

 ønskes L 72 henvist til fornyet udvalgsbehandling i Retsudvalget mellem 2. og  

 3. behandling.
Et  

  

 mindretal  

  

 i udvalget (DF og EL) indstiller lovforslaget til  

  

 forkastelse  

  

 ved 3. behandling.
Mindretallet  

 vil dog stemme for det stillede ændringsforslag.
Dansk Folkeparti er  

 tilhænger af, at der  som i dag  kan ske udlevering af dømte  

 kriminelle til  

 andre nordiske lande.
Derimod vil D  

 ansk Folkeparti  

 ikke være med til at udvide adgangen  

 til også at omfatte udleverede personer, der er sigtede eller tiltalte,  

 sådan som en konsekvens af lovforslaget bliver.
Eksempelvis kan man  

 forestille sig, at en dansk statsborger, der benytter sig af sin  

 grundlovssikrede  

 ytringsfrihed, vil blive begæret udleveret til et andet nordisk land, fordi  

 anklagemyndigheden i det pågældende land mener, at den danske statsborger med  

 sine ytringer har overskredet landets lovgivning på området og derfor skal  

 sigtes eller tiltales.
I et sådant tilfælde mener Dansk Folkeparti ikke, at  

 der  

 skal ske en udlevering af den danske statsborger.
 Endvidere sondrer  

 forslaget ikke mellem danske statsborgere og udlændinge bosiddende i Danmark.  

 Hvis det var tilfældet, kunne Dansk Folkeparti tilslutte sig den del af  

 forslaget,  

 der vedrører udlevering af ikkedanske statsborgere, der er sigtede eller  

 tiltalte for kriminelle handlinger i andre nordiske lande, men sådan er  

 lovforslaget  

 desværre ikke indrettet.
 Enhedslisten bemærker følgende:
Uanset hvor gode Enhedslisten mener, at relationerne er mellem  

 de nordiske lande, så må lovgivningen overholde elementære  

 retssikkerhedsprincipper.
Lovforslaget underminerer  endnu en gang  

  det  

 grundlæggende retsprincip om dobbelt strafbarhed.
Og som det fremgik både af  

 1.  

 behandling og af svaret på spørgsmål nr. 1, så indebærer gennemførelsen af  

 dette forslag, at de nordiske lande i en lang række tilfælde skal udlevere  

 egne  

 statsborgere for handlinger, der ikke er strafbare i hjemlandet.
I svaret på spørgsmål nr. 1 opregner justitsministeren ikke  

 mindre end seks tilfælde, hvor det manglende krav om dobbelt strafbarhed vil  

 indebære  

 udlevering.
Og det er kun eksempler, hvorfor det må formodes, at der er flere  

 tilfælde.
Der er altså ikke tale om, at kravet om dobbelt strafbarhed ophæves  

 i  

 relation til en meget konkret og specifik handling, men om en mere generel  

 ophævelse de nordiske lande imellem.
Enhedslisten fastholder, at for at udlevering kan finde sted, så  

 skal gerningen være strafbar i begge lande.
Hvis dette ikke fastholdes, så  

 forudsættes det, at hver enkelt borger skal kende straffelovgivningen i alle  

 de  

 andre nordiske lande.
Det er et helt urimeligt krav at stille.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 justitsministeren,  

  

 tiltrådt af  

  

 udvalget:
Til titlen 1)  

  

 I titlen indsættes efter »om ændring  

 af lov om udlevering af lovovertrædere«: »og forskellige andre love«.
[Ændring af  

 lovforslagets titel] Bemærkninger Til nr. 1 Ændringen er af redaktionel karakter.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Karen Hækkerup (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Sanne Schroll (SF)  

  

    

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 72 Bilagsnr.
Titel 1 Høringssvar og høringsnotat, fra justitsministeren 2 Tidsplan for udvalgets behandling af lovforslaget 3 1. udkast til betænkning 4 Ændringsforslag, fra justitsministeren 5 2. udkast til betænkning 6 Revideret tidsplan for udvalgets behandling af  

 lovforslaget 7 Udenrigsministeriets vejledning vedrørende  

 traktatindgåelse 8 Pressemeddelelse om åbent samråd om inddragelse af  

 Folketinget i forbindelse med det mellemstatslige samarbejde og i forhold  

 til konventioner Oversigt over spørgsmål og svar  

 vedrørende L 72 Spm.nr.
Titel 1 Spm. om relevante eksempler på konsekvenserne af, at  

 udlevering ikke er betinget af krav om dobbelt strafbarhed, til  

 justitsministeren, og ministerens svar herpå 2 Spm. om ændringer i de gældende procedurer, som kan  

 sikre en tidligere inddragelse af Folketinget i forbindelse med  

 mellemstatligt samarbejde, konventioner m.v., herunder i nordisk regi, til  

 justitsministeren, og ministerens svar herpå 3 Spm. om orientering af Folketinget i det konkrete  

 tilfælde vedr. nordisk arrestordre, til justitsministeren, og ministerens  

 svar herpå 4 Spm. om, hvornår ministeren forventer, at den af  

 ministeren under samrådet skitserede nye procedure vil kunne sættes i  

 kraft, til udenrigsministeren, og ministerens svar herpå 5 Spm. om oversendelse af det talepapir, der lå til grund  

 for ministrenes besvarelse af samrådsspm.
A, til justitsministeren og  

 udenrigsministeren, og ministrenes svar herpå Oversigt over samrådsspørgsmål vedrørende L 72 Samråds-spm.nr.
