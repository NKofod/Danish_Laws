Nyt fra Ankestyrelsen - tendenser i  

 afgørelser efter servicelovens regler om magtanvendelse - af  

 fuldmægtig Inge Henriksen Tilbageholdelse i boligen - § 109 c Sag nr. 1: Et nævn godkendte en kommunal beslutning  

 om at anvende magt, jfr. servicelovens § 109 c, om tilbageholdelse i  

 boligen.
Det drejede sig om godkendelse af en ny periode.
 Sagen vedrørte en person, der havde selvdestruktiv  

 adfærd, havde dels lagt sig på kørebanen og dels på  

 anden måde forsøgt at påføre sig væsentlig  

 personskade.
Ankestyrelsens kommentarer Ankestyrelsen er umiddelbart enig i afgørelsen.
Vi  

 kan endvidere henvise til SM C-10-02.
Flytning uden samtykke - § 109 e Sag nr. 2: Sagen drejede sig om flytning fra almindelig  

 plejebolig til plejebolig i skærmet enhed.
 Nævnet fandt i lighed med kommunen, at flytningen  

 skulle behandles efter reglerne om magtanvendelse, jfr. princippet i SM  

 C-29-01(om flytning fra skærmet enhed til almindelig afdeling).
Personen der var 87 år havde en betydelig og varigt  

 nedsat psykisk funktionsevne.
Ifølge en lægeerklæring var  

 hun svært dement, kunne ikke overskue konsekvenserne af sine handlinger  

 og var ikke i stand til at give samtykke til flytningen.
Personen var bl.a.  

 dørsøgende og var faldet ned af trappen.
 Nævnet fandt imidlertid ikke at flytningen var  

 absolut påkrævet for at hun kunne få den nødvendige  

 hjælp og hjælpen ikke kunne gennemføres i den hidtidige  

 bolig.
 Nævnet lagde vægt på, at hun kun  

 én gang var faldet ned af trappen med sin rollator, og at dette skete  

 inden lokalcentret påbegyndte overvågning af hende i det tidsrum,  

 hvor hun erfaringsmæssigt var mest urolig og søgte ud mod  

 trappen.
Nævnet havde bemærket sig, at personen,  

 når der ikke var specielt overvågning af hende, havde søgt  

 mod trappen, men hvor ofte dette var sket og under hvilke  

 omstændigheder, kunne der ikke gives nærmere oplysning om.
De  

 gange hun uden for overvågningsperioden havde søgt mod trappen,  

 var det blevet opdaget af personalet.
 Nævnet fandt på dette grundlag, at hun med den  

 nødvendige opmærksomhed fra personalets side og med  

 overvågning i de tidsrum, hvor hun erfaringsmæssigt blev mest  

 urolig, kunne blive i nuværende bolig uden at blive udsat for alvorlig  

 personskade.
Ankestyrelsens bemærkninger Ankestyrelsen har ingen bemærkninger til  

 afgørelsen, der må anses for at være i overensstemmelse  

 med gældende regler og praksis.
 Sag nr. 3: Sagen vedrørte en 48-årig kvinde,  

 der led af Chorea Huntington med følger i form at ufrivillige  

 bevægelser og præsenil demens.
Hun boede sammen med en voksen søn.
Hun  

 ønskede ikke hjemmehjælpernes og hjemmesygeplejerskernes  

 besøg.
Hun ønskede ikke at tale med sin læge.  

 Ønskede ikke behandling og fik ikke lægeordineret medicin.
Sønnen havde oplyst, at moderen var totalt  

 afhængig af ham.
Hun kunne overhovedet ingenting selv, udover at spise  

 og drikke.
Hendes rygning udgjorde en stor fare, hvilket gulvet, sofaen og  

 stolen vidnede om.
Der var fyldt med brændemærker.
Hun spiste  

 mindre og mindre og tabte sig.
Han mente, at det bedste for ham og moderen ville  

 være, at hun kom på plejehjem, hvor der var nogle, som kunne tage  

 sig af hende.
Han agtede selv at flytte hurtigst muligt.
 Nævnt fandt ikke, at moderen uden sit samtykke  

 skulle optages på et plejehjem, jfr. servicelovens § 109 e.
 Nævnet lagde vægt på, at moderen var  

 blevet tiltagende dårligere og det var beskrevet, at hun havde behov  

 for såvel personlig som praktisk bistand, samt at hun var aggressiv og  

 vredladen overfor hjemmeplejens personale, naboen og sønnen.
 Nævnet lagde endvidere vægt på kommunens  

 beskrivelse af, at hjemmet var rodet og beskidt, at hun selv var usoigneret,  

 at der var brændemærker på møbler m.v., da moderen  

 ofte tabte en tændt cigaret, hvilket også havde  

 nødvendiggjort indkøb af ny dyne, at hun ikke fik  

 tilført de nødvendige kalorier og havde tabt sig, at hendes  

 gangfunktion var nedsat, og at hun ofte faldt.
Nævnet fandt imidlertid ikke, at der var oplyst om  

 en faktisk risiko for alvorlig personskade.
Der var således ikke  

 oplysninger om, at hun faktisk havde været udsat for en brandfare ved  

 sin omgang med cigaretter, eller at hun ikke havde handlet  

 fornuftsmæssigt, når hun havde tabt en tændt cigaret.
Der  

 var endvidere ikke oplysninger om, at hun havde været i fare ved ikke  

 at indtage tilstrækkelig føde eller væske.
Nævnet fandt ikke, at hun kunne anses for at have  

 udsat sig selv for alvorlig personskade ved fald.
Det var beskrevet, at hun  

 havde set ud til at have slået sig.
Pådragelse af skrammer og  

 lignende var efter nævnets opfattelse ikke alvorlig personskade.
 Nævnet lagde ved sin behandling endvidere vægt  

 på, at bestemmelsen i servicelovens § 109 e forudsattes anvendt i  

 få enkeltstående og graverende tilfælde, hvor der var  

 konstateret en høj grad af sandsynlighed for, at  

 pågældende indenfor kortere tid ville udsætte sig selv for  

 alvorlig skade på legeme eller helbred.
 Det var således ikke i sig selv  

 tilstrækkeligt, at pågældende ikke kunne overskue  

 konsekvenserne af sine egne handlinger.
 Nævnet fandt på den baggrund, at der ikke var  

 tilstrækkelig dokumentation for, at moderen ved forbliven i eget hjem  

 udsatte sig selv for alvorlig personskade, og at det ville være  

 uforsvarligt ikke at sørge for en flytning, jfr. servicelovens  

 § 109, stk. 2.
 Nævnet bemærkede, at der forelå en ny  

 situation, når sønnen flyttede.
 Sag nr. 4: Sagen vedrørte en 88-årig kvinde  

 med frontallapsdemens, hvor nævnet ikke fandt, at kunne godkende  

 kommunen indstilling om optagelse i særligt botilbud, hvorved hun mod  

 sin vilje skulle flytte fra sin nuværende bolig.
Der var tale om en person, som havde brændt  

 porcelæn af på gaskomfuret, hvorefter viceværten lukkede  

 for gassen til lejligheden.
Endvidere havde der været en episode, hvor  

 viceværten måtte slukke en brand i nogle lyskranse på  

 bordet.
Der var henvendelser fra naboer og andre der fulgte hende  

 hjem, når ikke kunne finde vej selv.
Hun kunne ikke skelne fortov fra  

 vej og trådte blot ud mellem bilerne.
Kunne gå uden  

 tilstrækkeligt tøj på om vinteren og man havde en enkelt  

 gang fundet hende liggende kold og forkommen mellem affald bag et  

 pizzeria.
 Nævnet fandt ikke, at den manglende trafiksikkerhed  

 havde den reelle og ikke kun hypotetiske karakter, som vejledningen om  

 magtanvendelse kræver, jfr. punkt 12.1.1.
 Der skulle være en vis sandsynlighed for, at hun  

 ville komme ud for en alvorlig personskade, hvilken ikke fandtes at  

 være tilstede så længe der ikke kunne siges at have  

 været konkrete hændelser, der viste den overhængende  

 fare.
Nævnet fandt, at mindre indgribende foranstaltninger  

 som f.eks. alarm- eller pejlesystemer, jfr. 109 a, i vidt omfang ville kunne  

 eliminere den fare for personskade, som hun bragte sig i, når hun  

 forlod sin bolig uden at kunne finde tilbage.
Tilsvarende ville for eksempel  

 røg-/brandalarmer (evt. med forbindelse til viceværten eller  

 lign.) i hendes lejlighed kunne afsløre, hvis den enkeltstående  

 episode med ild i lyskransen skulle gentage sig.
Sag nr. 5: Der var tale om en 78-årig kvinde, som  

 led af moderat til svær demens.
Kommunen begrundede indstillingen med,  

 at hun udsatte sig selv for fare ved at blive i egen bolig, da hun ofte  

 forlod boligen især om natten.
Hun var ikke i stand til at  

 forsørge sig selv, idet der fandtes fordærvet mad i  

 køleskabet.
Der var risiko for brandfare, idet hun røg meget og  

 ofte havde tændte stearinlys i soveværelset.
Af sagen fremgik, at hun var tilmeldt den kommunale  

 madordning og siden havde modtaget personlig og praktisk hjælp i  

 forbindelse med alle måltider.
Modtog personlig hjælp i  

 forbindelse med af-og påklædning samt tilsyn 1-2 gange hver nat.  

 Hjemmeplejen havde løbende fjernet stearinlys, der var bevilget  

 rygesengetøj, samt installeret røgalarm i  

 soveværelset.
 Nævnet kunne ikke godkende, at hun blev optaget i et  

 særligt botilbud uden samtykke.
 Nævnet fandt ikke, at der var dokumenteret  

 tilstrækkelig risiko for, at hun udsatte sig for alvorlig personskade  

 ved at forblive i egen bolig, jf. servicelovens § 109 e, stk. 2.
 Nævnet lagde vægt på, at der ikke var  

 registreret tilfælde af fordærvet mad efter at hun var tilmeldt  

 den kommunale madordning, og at hun modtog daglig personlig hjælp i  

 forbindelse med måltiderne.
 Nævnet noterede sig, at selvom der forelå  

 beskrivelse af tre tilfælde, hvor hun havde forvildet sig ud om natten,  

 og ikke ved egen hjælp havde kunnet finde tilbage til egen bolig, var  

 der ikke beskrivelse af, i hvilket omfang hun udsatte sig for alvorlig  

 personskade i disse situationer.
 Nævnet lagde endvidere vægt på, at der  

 ikke forelå beskrivelse af i hvilket konkret omfang hun udsatte sig  

 selv for alvorlig personskade ved rygning.
Ankestyrelsens kommentarer Sidstnævnte 3 eksempler rummer alle forhold, hvori  

 indgår risiko for brand.
Ankestyrelsen har ikke offentliggjort praksis,  

 der viser eksempler på, hvor konkret risikoen skal være for at  

 pågældende opfylder betingelsen om at udsætte sig for  

 alvorlig personskade ved at forblive i eget hjem.
Styrelsen kan dog henvise  

 til C-26-00, hvori også indgår en episode med brand.
 Ankestyrelsen har ingen bemærkninger til de konkrete  

 sager, hvor der dels har været tale om en hjemmeboende voksen  

 søn, og hvor dels mindre indgribende foranstaltninger enten var  

 etableret eller kunne etableres.
 Nævnet har i sidstnævnte eksempel oplyst, at  

 sagen har været medvirkende til, at det overvejes fremover i  

 nævnets afgørelser efter servicelovens § 109 e at medtage  

 følgende passus:
» Ankestyrelsen har forstået ovenstående  

 således, at nævnsmedlemmer ville finde det hensigtsmæssigt  

 at personen blev flyttet uden at nævnsmødet fandt at  

 betingelserne var opfyldt.
Ankestyrelsen har ingen kommentarer hertil.
 Sag nr. 6: Sagen drejede sig om en 87-årig mand, som  

 var stærkt hukommelsessvækket og skulle have hjælp til  

 alt.
Da hustruen kom på hospitalet i forbindelse med  

 blodprop, kom han på aflastning på plejehjem, da han ikke kunne  

 være alene.
Hustruen var hjemme igen, men orkede ikke at passe manden,  

 heller ikke med hjælp.
Hustruen var fraflyttet den tidligere  

 fællesbolig.
 Nævnet fandt, at betingelserne for  

 tvangsmæssig flytning var opfyldt, jf. § 109 e.
Nævnet lagde vægt på, at det fremgik af  

 de foreliggende oplysninger, at han var svært dement.
Han var  

 således ude af stand til at genkende sine nærmeste  

 pårørende og ude af stand til at tage vare på sig selv.  

 Han havde behov for konstant opsyn, og havde ikke været alene i  

 adskillige år.
Hans ægtefælle havde hidtil kunnet  

 hjælpe ham, men hun var nu fraflyttet den tidligere fælles  

 bolig.
Han fremtrådte med et massivt plejebehov,  

 hjælpeløs uden indsigt i egne behov, var ikke i stand til at  

 tage vare på sig selv og var ude af stand til at tilkalde hjælp  

 ved behov.
Der var behov for konstant overvågnings- og  

 hjælpemulighed, som ikke ville kunne dækkes tilfredsstillende ved  

 andre kommunale foranstaltninger.
Ankestyrelsens kommentarer Ankestyrelsen har på det foreliggende ingen  

 bemærkninger til afgørelsen.
Sag nr. 7: Sagen drejede sig om en mand, der som  

 følge af apopleksi var blevet urolig og aggressiv, hvorfor hustruen  

 ikke magtede at få ham hjem.
I hvilket grad han var dement fremgik ikke  

 nærmere af afgørelsen.
 Han blev efter sygehusopholdet anbragt i aflastning  

 på et plejehjem uden samtykke og fik 4 uger efter en permanent plads  

 på plejehjemmet uden iagttagelse af reglerne i servicelovens  

 § 109.
Han var dørsøgende samt truende overfor  

 andre beboere.
Han var anbragt på demensafsnittet, hvor det på  

 trods af personaledækning 1/1 ikke var lykkedes at afhjælpe hans  

 uro og vrede.
 Efter to gange inden for et døgn at være  

 fundet i en fjord, blev han uden forudgående godkendelse flyttet til et  

 andet bestemt botilbud med specialuddannet personale.
 Nævnet fandt, at da ansøgeren var optaget i  

 plejehjemmet uden iagttagelse af servicelovens § 109 skulle optagelsen i  

 det bestemte botilbud vurderes i forhold til forbliven i eget hjem.
 Nævnet fandt det påkrævet, at manden  

 optoges i det bestemte botilbud for at få den nødvendige  

 hjælp, og at den nødvendige hjælp ikke kunne  

 gennemføres i hans hidtidige bolig Det var nævnets opfattelse at  

 risikoen for lignende farlige situationer, som var opstået under  

 opholdet på plejehjemmet ville være større i eget  

 hjem.
Ankestyrelsen kommentarer Ankestyrelsen har ikke haft sager, hvor der er taget  

 stilling til, om vurderingen i en sådan situation skal ske i forhold  

 til forbliven i eget hjem, eller om nævnet på anden måde  

 end sket i ovennævnte sag først må forholde sig til den  

 flytning, der ikke er søgt godkendt.
 Sag nr. 8: Sagen drejede sig om en sag, hvor nævnet  

 ikke fandt, at lovens betingelser for flytning af en 79-årig kvinde fra  

 et plejehjem til et socialpsykiatrisk botilbud var opfyldt.
 Nævnet lagde vægt på, at der ikke var  

 dokumenteret tilstrækkelig risiko for at kvinden udsatte sig for  

 alvorlig personskade ved at forblive på plejehjemmet.
 Nævnet havde imidlertid måtte tage stilling  

 til en flytning, der reelt var gennemført, hvilket ikke havde  

 været hensigten med de gældende bestemmelser i serviceloven.
 Nævnet mente dog ikke at have hjemmel til at  

 pålægge kommunen at flytte hende tilbage til plejehjemmet, men  

 indskærpede at reglerne skulle overholdes fremover.
Ankestyrelsens kommentarer Det er Ankestyrelsens umiddelbare opfattelse, at  

 konsekvensen af, at nævnet ikke har kunnet godkende flytningen må  

 være, at den ulovlige tilstand ikke kan opretholdes, hvorfor kommunen  

 som udgangspunkt kan pålægges at bringe den ulovlige tilstand til  

 ophør.
 I modsat ville den efterfølgende  

 godkendelsesprocedure heller ikke have nogen mening.
 Ankestyrelsen har ingen praksis herom.
 Sag nr. 9: Sagen drejede sig om en mand, der var indlagt  

 på sygehus med en blodprop i hjernestammen.
Blodproppen havde medført total lammelse af alle  

 ekstremiteter samt ansigts- og synkemuskler.
Han var helt uden  

 selvstændige funktioner og der var behov for massiv pleje.
 Manden boede sammen med sin hustru og kommunen  

 påtænkte en flytning til en plejehjemsbolig, hvor der var  

 tilknyttet plejepersonale 24 timer i døgnet i en privat  

 udlejningsejendom, der ejedes af en pensionskasse.
 Nævnet godkendte flytningen og fandt, at  

 betingelserne for flytning uden samtykke efter servicelovens § 109 e var  

 opfyldt.
 Nævnet var opmærksom på, at den  

 omhandlede plejebolig ikke direkte var omfattet af opregningen i § 109 e  

 af boligtyper, hvortil nævnet kan beslutte flytning.
 Da det imidlertid var oplyst, at boligen nøje  

 svarede til en tilsvarende plejebolig efter lov om almene boliger med hensyn  

 til omsorg og pleje, tilsyn og indretning, fandt nævnet, at  

 bestemmelsen kunne anvendes analogt med hensyn til den her omhandlede bolig.  

 Der var herved også lagt vægt på, at forskellen i  

 nettohuslejen var beskeden.
