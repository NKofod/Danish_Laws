 1. Denne vejledning vedrører forståelsen af  

 Finanstilsynets bekendtgørelse nr. 700 af 16. oktober 1990 om  

 firmapensionskassers tekniske grundlag m.v.
2. I overensstemmelse med motiverne til loven skal der  

 etableres en sammenhæng mellem det enkelte medlems pensionstilsagn og de  

 pensionsbidrag, der indbetales for den pågældende ved anvendelse af  

 ækvivalensprincippet.
Således skal det beregnede pensionstilsagn for hvert  

 enkelt medlem og de for den pågældende hertil fastsatte bidrag ved optagelsen  

 afpasses, så kapitalværdien af pensionstilsagnet er lig med kapitalværdien af  

 de fremtidige bidrag.
Ved senere ændringer i pensionstilsagn eller betaling  

 herfor, herunder ved overgang til førtidspensionering, bidragsfri dækning,  

 hvilende medlemskab, indbetaling af engangsindskud eller anvendelse af  

 overskud, anvendes ækvivalensprincippet tilsvarende.
Ydelser 3. I bekendtgørelsens § 2 er fastsat, at en  

 firmapensionskasse som udgangspunkt skal yde alderspension.
Alderspensionen  

 skal være fastsat ud fra en bestemt pensionsalder.
Pensionen skal træde i  

 kraft tidligst ved medlemmets 60. år og senest den 1. i måneden efter  

 medlemmets 70. år.
Hvis pensionskassen opnår dispensation fra Ligningsrådet,  

 erstattes aldersgrænsen på 60 år af den lavere grænse, som Ligningsrådet har  

 godkendt.
4. Invalidepensionen og ægtefællepensionen må normalt  

 ikke overstige alderspensionen ved den i nr. 2 nævnte pensioneringsalder.
Der  

 kan dog altid ses bort fra nedsættelse af ydelserne på grund af samordning  

 med de offentlige pensioner.
Ligeledes ses der bort fra, at invalidepensionen  

 og ægtefællepensionen kan overstige alderspensionen i tilfælde af invaliditet  

 eller dødsfald som følge af tilskadekomst i tjenesten, som måtte berettige  

 til forhøjede pensionsydelser.
 5. Bekendtgørelsens § 2, stk. 4, hvorefter  

 Finanstilsynet kan tillade, at en firmapensionskasse i en begrænset periode  

 efter etableringen ikke skal yde alderspension, vil eksempelvis kunne  

 anvendes, hvor pensionsbidraget til ordningen i en forventet opbygningsfase  

 kun udgør en mindre del af de endelige pensionsbidrag.
 6. De i bekendtgørelsen nævnte eengangssummer og  

 ugiftesummer kan ved forfald, i stedet for at blive udbetalt kontant,  

 anvendes til forhøjelse af løbende livsbetingede ydelser til de  

 pensionsberettigede, jf. bekendtgørelsens § 3.
 7. De i bekendtgørelsen nævnte eengangssummer og  

 ugiftesummer kan kun ydes i et sådant omfang, at kapitalværdien af disse  

 ydelser for hver enkelt medlem ikke overstiger 10% af kapitalværdien af de  

 samlede pensionstilsagn, medmindre der foretages en skattemæssig udskillelse  

 af den del af bidraget til pensionskassen, der vedrører de nævnte summer.
8. Ugiftesummer kan kun ydes, hvis pensionskassen yder  

 ægtefællepension.
Ugiftesummerne kommer til udbetaling, hvis der ved  

 medlemmets død eller alderspensionering ikke er nogen berettiget til  

 ægtefællepension.
Ugiftesummen må ikke overstige 4 års ægtefællepension.
 9. De i bekendtgørelsen nævnte eengangssummer må ikke  

 overstige 2,4 års alderspension ved den i nr. 3 nævnte pensioneringsalder.  

 Eengangssum ved invalidepensionering kan kun ydes een gang til et medlem.
 10. Eengangssummer og ugiftesummer, der forfalder ved  

 dødsfald, skal tilfalde medlemmets nærmeste pårørende, jf. § 105, stk. 5 i  

 lov om forsikringsaftaler, og øvrige eengangssummer og ugiftesummer skal  

 tilfalde medlemmet selv.
Pensionsbidrag 11. Fastsættelse af en pensionskasses ydelser og  

 bidrag kan foretages på een af følgende måder:
I de to første tilfælde kan bidragssatsen variere efter regler fastsat i  

 pensionsregulativet.
For at leve op til bemærkningerne til lovforslaget om,  

 at fremtidige pensionstilsagn skal være lødige, skal den for det enkelte  

 medlem mindste forekommende bidragssats være mindst halvdelen af den største  

 forekommende sats under hensyntagen til en sandsynlig fremtidig lønudvikling  

 for det enkelte medlem.
 I det sidstnævnte tilfælde kan bidraget indtil et bestemt tidspunkt være  

 fastsat til en bestemt andel af lønnen, dog ikke senere end medlemmets 50.  

 år.
 Førtidspension m.v.
 12. Hvis pensionsregulativet åbner adgang til, at  

 medlemmer har ret til en større førtidspension end den, som anvendelse af  

 bekendtgørelsens § 3 fører til, forøges de samlede pensionshensættelser  

 tilsvarende.
 13. Hvis pensionsregulativet giver adgang til, at  

 virksomheden i enkelte tilfælde kan beslutte at tilbyde et medlem en større  

 førtidspension end den, som anvendelsen af bekendtgørelsens § 3 fører til,  

 skal virksomheden yde et eengangsindskud.
 14. Pensionsregulativet kan åbne adgang til, at  

 medlemmer, der er fratrådt stillingen i virksomheden, kan få udsat  

 pensionsudbetalingen ud over den i pkt. 3 i vejledningen nævnte  

 pensionsalder.
 Hvis fratrædelsen sker efter det fyldte 60. år, og den ansatte ikke  

 overgår til en anden beskæftigelse med en arbejdstid, der overstiger 200  

 timer om året, kan der endvidere være adgang til, at sædvanlig  

 bidragsbetaling fortsætter, indtil pensionsudbetalingen begynder.
 15. Pensionsregulativet kan åbne adgang til, at der  

 for medlemmer, der efter den sædvanlige pensioneringsalder fortsat er ansat i  

 virksomheden, fortsat betales bidrag.
Beregningsgrundlag 16. En pensionskasses beregningsgrundlag vil kunne  

 forventes godkendt af Finanstilsynet, såfremt følgende betingelser er  

 opfyldt:
 Hvis en del af en pensionskasses pensionstilsagn er omfattet af § 8, stk.  

 1, nr. 1 i realrenteafgiftsloven, kan der for denne del af tilsagnene  

 anvendes en højere rentefod, såfremt hensættelserne ikke nedsættes efter  

 bekendtgørelsens § 7, stk. 3.
Bonus 17. I overensstemmelse med bekendtgørelsens § 6 skal  

 overskuddet efter henlæggelse til basiskapitalen og overførsel til eller fra  

 bonusudjævningshensættelserne anvendes i overensstemmelse med pensionskassens  

 bonusregulativ, hvilket normalt vil sige til forhøjelse af ikke-aktuelle  

 pensionstilsagn og aktuelle pensioner.
 I pensionskasser omfattet af vejledningens pkt. 11, nr. 3 kan overskuddet  

 dog tillige overføres til pensionshensættelser, hvorefter bidragene nedsættes  

 i overensstemmelse med bekendtgørelsens § 3.
Finanstilsynet vil være indstillet på at godkende bonusregler, hvorefter  

 ikke-aktuelle pensionstilsagn reguleres således, at pensionshensættelserne  

 forhøjes enten med en sats for den del af hensættelserne, der er omfattet af  

 realrenteafgiftslovens § 8, stk. 1, nr. 1, og en sats for den øvrige del af  

 hensættelserne, eller med en for alle medlemmer fælles sats.
I pensionskasser  

 omfattet af vejledningens pkt. 11, nr. 1 og 3 reguleres alle  

 pensionsydelserne, medens der i pensionskasser omfattet af vejledningens pkt.  

 11, nr. 2 alene sker regulering af alderspensionen.
I pensionskasser, hvor der ikke i pensionsregulativet er fastsat  

 regulering af de aktuelle pensioner efter et pris- eller lønniveau, vil  

 Finanstilsynet være indstillet på at godkende, at alle aktuelle pensioner  

 reguleres med samme sats.
Der kan dog fastsættes en særlig sats for den del  

 af pensionerne, som svarer til pensionshensættelserne omfattet af  

 realrenteafgiftslovens § 8, stk. 1, nr. 1.
Regulering sker normalt een gang årligt.
Ved udtrædelse ydes bonus for  

 perioden fra seneste bonustildeling.
Genforsikring 18. I pensionskassens økonomiske og tekniske grundlag  

 skal der fastsættes regler om størrelsen af de risici, som pensionskassen kan  

 påtage sig, uden at de afdækkes i et livsforsikringsselskab.
Helbredsbedømmelse 19. Såfremt pensionskassen foretager  

 helbredsbedømmelse ved optagelse af medlemmer, skal pensionsregulativet og  

 det økonomiske og tekniske grundlag indeholde angivelse af rettigheder og  

 pligter m.v. for personer, der ikke optages på normale vilkår.
Overførselsregler 20. I § 12 i bekendtgørelsen er fastsat regler om  

 overførsel af pensionstilsagn ved jobskift.
Reglerne svarer til de regler,  

 der gælder for livsforsikringsselskaber og tværgående pensionskasser.
Ved  

 fremtidige ændringer i disse regler vil firmapensionskasserne blive inddraget  

 på lige fod med livsforsikringsselskaber og tværgående pensionskasser.
