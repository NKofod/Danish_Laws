Den 7. november 1977 undertegnedes i Maputo en overenskomst mellem  

 Danmark, Finland Island, Norge og Sverige på den ene side og Mozambique på den anden side  

 om et fælles nordisk bistandsprogram til udvikling af landbrugssektoren i  

 Mozambique.
 Overenskomsten har følgende ordlyd:
OVERENSKOMST mellem Danmarks, Finlands, Islands, Norges og Sveriges regeringer og  

 Folkerepublikken Mozambiques regering.
 Danmarks, Finlands, Islands, Norges og Sveriges regeringer (herefter  

 benævnt de nordiske regeringer) på den ene side og Folkerepublikken  

 Mozambiques regering (herefter benævnt Mozambiques regering) på den anden  

 side, som ønsker at indlede et samarbejde om social og økonomisk udvikling i  

 Mozambique, er blevet enige om følgende.
Artikel I Overenskomstens omfang Hovedformålet med overenskomsten er at bistå Mozambiques regering i dens  

 bestræbelser på at udvikle landdistrikterne i Mozambique.
Med dette formål  

 for øje vil der blive ydet støtte til et antal projekter i landbrugssektoren  

 i væsentlig overensstemmelse med en som tillæg I vedhæftet programbeskrivelse  

 af ,Det mozambiquisk-nordiske landbrugsprogram, MONAP' (herefter benævnt  

 programmet), samt med de ændringer i programbeskrivelsen, som parterne måtte  

 aftale.
Programmets specifikke mål er i første række at støtte Mozambiques  

 regering i:
- styrkelse af den samlede planlægningskapacitet inden for  

 landbrugssektoren, - oprettelse af træningsinstitutioner for teknikere inden for landbrug og  

 husdyrbrug, værkstedsledere, mekanikere og chauffører samt for  

 jordbrugsplanlæggere, - tilrettelæggelse af et nationalt frøproduktionssystem, - genopbygning af produktionen af grøntsager og citrusfrugter, - opretholdelse og forbedring af husdyrproduktionen, herunder anvendelse  

 af trækdyr, - udvikling af skovbruget, - gennemførelse af fiskeriprojekter i søer og floder, - reorganisering af landbrugets forsynings- og afsætningskanaler, - forbedring af mekaniske vedligeholdelsesfunktioner, herunder  

 reservedelsforsyning, - uddannelse af mozambiquisk personale på alle niveauer i  

 landbrugssektoren.
Artikel II Bidraget 1. De nordiske regeringer stiller midler og personale  

 til brug for programmet til rådighed for Mozambiques regering i perioden 1.  

 januar 1978 - 31. december 1980 til en samlet værdi af højst halvtreds  

 millioner US dollars (US dollars 50.000.000).
 2. Allokeringer foretages hvert år i overensstemmelse  

 med en budgetplan, som aftales mellem parterne.
Artikel III Delegation af kompetence og administration 1. Mozambiques  

 landbrugsministerium (herefter benævnt ministeriet) og Styrelsen for Nordiske  

 Udviklingsprojekter (herefter benævnt styrelsen) er kompetente til at  

 repræsentere de to parter i forbindelse med gennemførelsen af denne  

 overenskomst.
Mozambiques ministerium for udvikling og økonomisk planlægning  

 er dog den kompetente repræsentant for så vidt angår anmodning om og  

 modtagelse af midler, der stilles til rådighed i medfør af denne  

 overenskomst.
 2. Den svenske styrelse for international udvikling,  

 SIDA, er på styrelsens vegne ansvarlig for administrationen af den nordiske  

 bistand.
 3. Ministeriet er ansvarligt for planlægningen og  

 gennemførelsen af projekterne.
 Parterne udpeger en koordinator til programmet.
 4. Omkostninger forbundet med SIDA's administration,  

 som aftales mellem parterne og anføres i den årlige budgetplan, afholdes af  

 det i artikel II omhandlede bidrag.
Artikel IV FAO's medvirken 1. Mozambiques regering kan aftale med FAO, at FAO  

 yder bistand til visse af de projekter, som programmet støtter.
Denne bistand  

 kan omfatte rekruttering og administration af personale, anskaffelser og  

 tekniske tjenesteydelser.
 2. Alle sådanne aftaler mellem Mozambiques regering og  

 FAO indgås i samråd med SIDA.
Artikel V Personale 1. Personale til programmet kan rekrutteres og  

 ansættes af SlDA, af ministeriet eller i overensstemmelse med ovenstående  

 artikel IV SIDA påtager sig at bistå ministeriet ved dets rekruttering af personale i  

 Portugal.
 Uanset om arbejdsgiveren er SIDA eller ministeriet, afholder  

 arbejdsgiveren i hvert enkelt tilfælde udgifterne til løn og godtgørelser,  

 internationale rejser til og fra Mozambique, social sikring og lignende  

 goder, herunder orlov.
2. Parterne aftaler størrelsen af det personale, der  

 skal rekrutteres og ansættes af SIDA, samt dets opgaver.
Fremgangsmåden ved  

 ansættelsen samt parternes videre forpligtelser over for det af SIDA ansatte  

 personale er som angivet i tillæg II.
 3. Aftales der ændringer i bestemmelserne vedrørende  

 personale i artikel V i og tillæg II til den generelle overenskomst af 19.  

 marts 1976 mellem den svenske regering og Mozambiques regering om vilkår og  

 procedurer, skal sådanne ændringer tillige gælde for de eventuelle  

 tilsvarende bestemmelser i nærværende overenskomst medmindre parterne aftaler  

 andet.
Artikel VI Leverancer og udstyr 1. Ministeriet er ansvarligt for anskaffelser inden  

 for programmets rammer.
SIDA bistår efter anmodning ministeriet med a)  

 oplysninger om velegnede leverandører i de nordiske lande, b) indkøb på  

 ministeriets vegne.
2. Mozambiques regering bestræber sig for at sikre, at  

 indkøb foretages hos de mest konkurrencedygtige leverandører.
Hvor det er  

 muligt baseres leverancer på formel international licitation eller på  

 tilbudsgivelse i overensstemmelse med almindeligt accepterede principper.
 Dette indebærer dog ikke nogen indskrænkning i Mozambiques ret til i  

 overensstemmelse med vedtagne regler at give producenter i hjemlandet  

 fortrinsret gennem indførelse af beskyttelsestold eller på anden måde.
Artikel VII Tekniske tjenesteydelser For så vidt angår tekniske tjenesteydelser i tilknytning til programmet er  

 ministeriet ansvarligt for tilvejebringelse af og kontrahering om  

 tjenesteydelser fra rådgivende virksomheder samt kontrakter mellem  

 institutioner i Mozambique og i andre lande.
SIDA kan dog, såfremt  

 ministeriet har behov herfor, tilvejebringe de pågældende tjenesteydelser  

 eller bistå ministeriet hermed.
Artikel VIII Udbetaling af midler 1. Før den 15. december hvert år aftaler parterne en  

 plan for de udbetalinger, der skal foretages i det følgende år, og som  

 udarbejdes af ministeriet i samråd med SIDA.
SIDA gør under dette samråd  

 ministeriet bekendt med vejledende beløb for de forventede udgifter til de  

 tre poster personale, rådgivning og anskaffelser.
2. Senest 1. januar og 1. juli foretager SIDA  

 halvårlige udbetalinger til Mozambiques regering.
Såfremt Mozambiques  

 regering har behov derfor, kan SIDA dog løbende foretage direkte afregninger  

 med FAO og leverandører af varer og tjenesteydelser til programmet.
 3. Den halvårlige udbetaling baseres på en anmodning  

 fra Mozambiques regering, der forelægges SIDA før begyndelsen af hver  

 halvårlige periode.
 4. Mozambiques regering garanterer, at alle  

 pengemidler, der indføres i Mozambique i forbindelse med gennemførelsen af  

 denne overenskomst, frit og umiddelbart kan omveksles til konvertibel valuta.
Artikel IX Beretninger 1. Før henholdsvis 1. marts og 1. september forelægger  

 ministeriet halvårlige beretninger for SIDA, med genpart til FAO,  

 indeholdende oplysninger om a) programmets udvikling, analyse af problemer i  

 forbindelse med dets gennemførelse samt forslag til et budget for programmet  

 i den efterfølgende periode, b) fremskridtene i hvert projekt samt c) de  

 samlede udgifter til programmet og til hvert projekt.
 2. Før henholdsvis 1. februar og 1. august forelægger  

 SIDA ministeriet halvårlige økonomiske beretninger over de afholdte udgifter.
 Disse økonomiske beretninger skal for hvert projekt angive omkostningerne  

 til personale, rådgivning og anskaffelser.
Artikel X Gennemgang og vurdering af programmet 1. Parterne afholder halvårlige samråd i marts og  

 september med henblik på at tilrettelægge justeringer - på baggrund af de  

 ovennævnte beretninger - i planer og budgetter for projekterne samt i  

 programmet for den følgende periode.
2. Parterne aftaler en plan for vurderingen af  

 programmet.
En halvvejsvurdering foretages i løbet af 1979.
Artikel XI Ikrafttræden og varighed Denne overenskomst træder foreløbigt i kraft den 1. januar 1978 og  

 endeligt efter opfyldelsen af sådanne forfatningsmæssige krav, som måtte være  

 nødvendige i de lande, hvis regeringer er deltagere i denne overenskomst.  

 Underretning om, at sådanne krav er opfyldt, skal ad diplomatisk vej tilgå  

 alle øvrige regeringer, der er deltagere i denne overenskomst.
Efter at der  

 er givet underretning om, at ovennævnte krav er opfyldt forbliver denne  

 overenskomst i kraft indtil den 30. juni 1981.
Overenskomsten kan opsiges af hver af parterne ved skriftligt varsel til  

 den anden part.
En sådan opsigelse skal foretages senest tre måneder før  

 udløbet af et budgetår, hvorefter overenskomsten ophører med udløbet af den  

 budgetperiode, hvori en sådan opsigelse er sket.
Et sådant skriftligt varsel  

 skal dog først gives, efter at samråd herom har fundet sted mellem parterne.  

 Såfremt opsigelsen foretages mindre end tre måneder før udløbet af  

 budgetperioden, skal denne overenskomst forblive i kraft indtil næste  

 budgetperiodes udløb.
 Udfærdiget i to originaleksemplarer på engelsk i Maputo den 7. november  

 1977.
Tom Grønberg For Danmarks, Finlands, Islands, Norges og Sveriges regeringer Joao Baptista Cosme For Folkerepublikken Mozambiques regering Overenskomsten trådte i medfør af artikel XI foreløbig i kraft den 1.  

 januar 1978.
 Nærmere oplysninger om indholdet af de til overenskomsten knyttede tillæg  

 vil kunne fås ved henvendelse til udenrigsministeriets afdeling for  

 internationalt udviklingssamarbejde (DANIDA).
Udenrigsministeriet, den 27. marts 1979 Lise Østergaard (* 1) Overenskomstens fulde tekst, der alene foreligger på engelsk, kan  

 fås ved henvendelse i Udenrigsministeriet.
