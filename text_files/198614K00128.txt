Nr BTL 128 Betænkning over Forslag til lov om ændring af lov om indkomstbeskatning af  

 aktieselskaber m.v. (Skattefritagelse for Industrialiseringsfonden for  

 Udviklingslandene og Københavns Fondsbørs)   

 Nr L 128 1986-87, 1. samling Blad nr 539 Afgivet af skatte- og afgiftsudvalget Afgivet: 19870211 Udvalget har behandlet lovforslaget i nogle møder og har herunder stillet spørgsmål til ministeren for skatter og afgifter, som denne har besvaret skriftligt.
Der er af et mindretal stillet ændringsforslag, hvorom henvises til de ledsagende bemærkninger.
Herefter indstiller et FLERTAL (udvalget med undtagelse af Socialdemokratiets og Socialistisk Folkepartis medlemmer) lovforslaget til VEDTAGELSE UÆNDRET.
Et MINDRETAL (Socialdemokratiets og Socialistisk Folkepartis medlemmer af udvalget) indstiller lovforslaget til VEDTAGELSE med de af mindretallet stillede ændringsforslag.
ÆNDRINGSFORSLAG Til § 1 Af et MINDRETAL (S og SF):
 1) NR. 1 affattes således:
 »1. I § 3, STK. 1, indsættes som NR. 17:
»17) Industrialiseringsfonden for Udviklingslandene.«» 2) NR. 2 udgår.
BEMÆRKNINGER Til nr. 1 og 2 Ændringsforslaget indebærer, at skattefritagelse for Københavns Fondsbørs udgår af lovforslaget.
Mindretallet finder ikke, at der er særlige begrundelser for specielt at fritage Københavns Fondsbørs som institution for skattepligten, uanset at de økonomiske konsekvenser er begrænsede.
HAGEN HAGENSEN (KF) COLLET (KF) STETTER (KF) FOGH RASMUSSEN (V) SKRUMSAGER SKAU (V) BENTE JUNCKER (CD) OVE JENSEN (FP) KOFOD-SVENDSEN (KRF) nfmd.
JYTTE HILDEN (S) HANS HÆKKERUP (S) CAMRE (S) LOHMANN (S) STAVAD (S) fmd.
TASTESEN (S) RUTH OLSEN (SF) THOFT (SF) BERNHARD BAUNSGAARD (RV) Partiet VS havde ikke medlemmer i udvalget.
