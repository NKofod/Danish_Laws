Nr LSF 150 Forslag til Lov om ændring af lov om kommunale valg(* 1) (Ændringer  

 vedrørende udlændinges valgret og valgbarhed) Fremsat af indenrigsministeren (Birte Weiss) den 18. januar 1995 Vedtaget ved tredjebehandling den 21. marts 1995 Lov nr. 208 af 29/03/1995 § 1 I lov nr. 140 af 8. marts 1989 om kommunale valg foretages følgende  

 ændringer:
 1. § 1 affattes således:
»§ 1. Valgret til kommunalbestyrelsen, herunder  

 Borgerrepræsentationen i Københavns Kommune, og amtsrådet har enhver, der på  

 valgdagen er fyldt 18 år, har fast bopæl i kommunen henholdsvis amtskommunen,  

 og som herudover enten 1) har dansk indfødsret, 2) er statsborger i en af de øvrige medlemsstater i Den Europæiske Union, 3) er statsborger i Island eller Norge eller 4) uden afbrydelse har haft fast bopæl i riget i de sidste 3 år forud for  

 valgdagen.
Stk. 2. Den, der er umyndiggjort med retsvirkning i Danmark, har  

 ikke valgret.« 2. Efter § 1 indsættes:
»§ 1 a.
Under forudsætning af gensidighed kan  

 indenrigsministeren indgå aftale med et andet land om, at personer, der er  

 statsborgere i landet uden tillige at have dansk indfødsret, skal kunne opnå  

 valgret tidligere end anført i § 1, stk. 1, nr. 4.
Stk. 2. Efter indgåelse af aftale i henhold til stk. 1 fastsætter  

 indenrigsministeren senest 10 uger før valgdagen det tidsmæssige krav til  

 uafbrudt fast bopæl i riget, der gælder som betingelse for valgret for  

 herboende statsborgere fra det pågældende land.« 3. § 3 affattes således:
»§ 3. Valgbar til kommunalbestyrelsen og amtsrådet er enhver,  

 der har valgret til kommunalbestyrelsen henholdsvis amtsrådet, og som senest  

 22 dage før valgdagen opfylder valgretsbetingelserne bortset fra  

 aldersbetingelsen og betingelsen vedrørende varigheden af forudgående fast  

 bopæl i riget, jf. dog § 4.« 4. Efter § 3 indsættes:
»§ 3 a.
Under forudsætning af gensidighed kan  

 indenrigsministeren indgå aftale med et andet land om, at personer, der er  

 statsborgere i landet uden tillige at have dansk indfødsret, skal kunne opnå  

 valgbarhed efter uafbrudt fast bopæl i riget i et kortere tidsrum end 3 år.
Stk. 2. Efter indgåelse af aftale i henhold til stk. 1 fastsætter  

 indenrigsministeren senest 10 uger før valgdagen det tidsmæssige krav til  

 uafbrudt fast bopæl i riget, der gælder som betingelse for valgbarhed for  

 herboende statsborgere fra det pågældende land.« 5. I § 5 indsættes efter »valgperioder«:  

 »eller ikke har dansk indfødsret«.
 6. I § 22 indsættes som stk. 2:
»Stk. 2. Bekendtgørelsen efter stk. 1 skal tillige indeholde  

 en kort redegørelse for, hvilke personer der har ret til at udøve valgret og  

 stille op som kandidat til kommunalbestyrelsesvalget henholdsvis  

 amtsrådsvalget, herunder om betingelserne for, at disse rettigheder tilkommer  

 herboende udlændinge.« 7. I § 24, stk. 1, 1. pkt., indsættes efter  

 »personnummer,»: »statsborgerskab,».
 8. I § 27 indsættes som stk. 3:
»Stk. 3. Såfremt der på en kandidatliste er opstillet en  

 kandidat, der ikke har dansk indfødsret, skal valgbestyrelsen give den  

 pågældende kandidat meddelelse om, hvorvidt den pågældende kandidatliste,  

 herunder den pågældendes kandidatur, er godkendt.« 9. Efter § 108 indsættes:
»§ 108 a.
Anmodning om udstedelse af en valgbarhedsattest for  

 en dansk statsborger, der ønsker at opstille som kandidat til kommunale valg  

 i en af de øvrige medlemsstater i Den Europæiske Union, skal indgives til  

 indenrigsministeren.
 Stk. 2. For en dansk statsborger, der er umyndiggjort med  

 retsvirkning i Danmark, kan der ikke udstedes valgbarhedsattest.
Stk. 3. For en dansk statsborger, der ikke er umyndiggjort med  

 retsvirkning i Danmark, kan udstedes valgbarhedsattest med det indhold, at  

 indenrigsministeren ikke har kendskab til, at den pågældende har fortabt sin  

 valgbarhed til kommunale råd i Danmark.
Hvis Valgbarhedsnævnet i indeværende  

 valgperiode har truffet afgørelse om, at den pågældende ikke er valgbar til  

 kommunale råd, jf. § 4, skal oplysning herom påføres valgbarhedsattesten  

 tillige med oplysning om, hvornår forældelsesfristen for, at den pågældende  

 strafbare handling kan medføre tab af valgbarhed til kommunale råd, udløber,  

 jf. § 4, stk. 2.« § 2 Loven træder i kraft den 1. juli 1995.
Oprindeligt fremsat forslag § 1 I lov nr. 140 af 8. marts 1989 om kommunale valg foretages følgende  

 ændringer:
 1. § 1 affattes således:
»§ 1. Valgret til kommunalbestyrelsen, herunder  

 Borgerrepræsentationen i Københavns Kommune, og amtsrådet har enhver, der på  

 valgdagen er fyldt 18 år, har fast bopæl i kommunen henholdsvis amtskommunen,  

 og som herudover enten 1) har dansk indfødsret, 2) er statsborger i en af de øvrige medlemsstater i Den Europæiske Union, 3) er statsborger i Island eller Norge, eller 4) uden afbrydelse har haft fast bopæl i riget i de sidste 3 år forud for  

 valgdagen.
Stk. 2. Den, der er umyndiggjort med retsvirkning i Danmark, har  

 ikke valgret.« 2. Efter § 1 indsættes:
»§ 1 a.
Under forudsætning af gensidighed kan  

 indenrigsministeren indgå aftale med et andet land om, at personer, der er  

 statsborgere i landet uden tillige at have dansk indfødsret, skal kunne opnå  

 valgret tidligere end anført i § 1, stk. 1, nr. 4.
Stk. 2. Efter indgåelse af aftale i henhold til stk. 1 fastsætter  

 indenrigsministeren senest 10 uger før valgdagen det tidsmæssige krav til  

 uafbrudt fast bopæl i riget, der gælder som betingelse for valgret for  

 herboende statsborgere fra det pågældende land.« 3. § 3 affattes således:
»§ 3. Valgbar til kommunalbestyrelsen og amtsrådet er enhver,  

 der har valgret til kommunalbestyrelsen henholdsvis amtsrådet, og som senest  

 22 dage før valgdagen opfylder valgretsbetingelserne bortset fra  

 aldersbetingelsen og betingelsen vedrørende varigheden af forudgående fast  

 bopæl i riget, jf. dog § 4.« 4. Efter § 3 indsættes:
»§ 3 a.
Under forudsætning af gensidighed kan  

 indenrigsministeren indgå aftale med et andet land om, at personer, der er  

 statsborgere i landet uden tillige at have dansk indfødsret, skal kunne opnå  

 valgbarhed efter uafbrudt fast bopæl i riget i et kortere tidsrum end 3 år.
Stk. 2. Efter indgåelse af aftale i henhold til stk. 1 fastsætter  

 indenrigsministeren senest 10 uger før valgdagen det tidsmæssige krav til  

 uafbrudt fast bopæl i riget, der gælder som betingelse for valgbarhed for  

 herboende statsborgere fra det pågældende land.« 5. I § 5 indsættes efter »valgperioder«:  

 »eller ikke har dansk indfødsret«.
 6. I § 22 indsættes som stk. 2:
»Stk. 2. Bekendtgørelsen efter stk. 1 skal tillige indeholde  

 en kort redegørelse for, hvilke personer der har ret til at udøve valgret og  

 stille op som kandidat til kommunalbestyrelsesvalget henholdsvis  

 amtsrådsvalget, herunder om betingelserne for, at disse rettigheder tilkommer  

 herboende udlændinge.« 7. § 24, stk. 1, 1. pkt., indsættes efter  

 »personnummer,»: »statsborgerskab,».
 8. I § 27 indsættes som stk. 3:
»Stk. 3. Såfremt der på en kandidatliste er opstillet en  

 kandidat, der ikke har dansk indfødsret, skal valgbestyrelsen give den  

 pågældende kandidat meddelelse om, hvorvidt den pågældende kandidatliste,  

 herunder den pågældendes kandidatur, er godkendt.« 9. Efter § 108 indsættes:
»§ 108 a.
Anmodning om udstedelse af en valgbarhedsattest for  

 en dansk statsborger, der ønsker at opstille som kandidat til kommunale valg  

 i en af de øvrige medlemsstater i Den Europæiske Union, skal indgives til  

 indenrigsministeren.
 Stk. 2. For en dansk statsborger, der er umyndiggjort med  

 retsvirkning i Danmark, kan der ikke udstedes valgbarhedsattest.
Stk. 3. For en dansk statsborger, der ikke er umyndiggjort med  

 retsvirkning i Danmark, kan udstedes valgbarhedsattest med det indhold, at  

 indenrigsministeren ikke har kendskab til, at den pågældende har fortabt sin  

 valgbarhed til kommunale råd i Danmark.
Hvis Valgbarhedsnævnet i indeværende  

 valgperiode har truffet afgørelse om, at den pågældende ikke er valgbar til  

 kommunale råd, jf. § 4, skal oplysning herom påføres valgbarhedsattesten  

 tillige med oplysning om, hvornår forældelsesfristen for, at den pågældende  

 strafbare handling kan medføre tab af valgbarhed til kommunale råd, udløber,  

 jf. § 4, stk. 2.« § 2 Loven træder i kraft den 1. juli 1995.
Bemærkninger til lovforslaget Almindelige bemærkninger 1. Baggrunden for lovforslaget Ifølge traktaten om oprettelse af Det Europæiske Fællesskab, artikel 8 B,  

 stk. 1, har enhver unionsborger, der har bopæl i en medlemsstat, hvor han  

 ikke er statsborger, valgret og er valgbar ved kommunale valg i den  

 medlemsstat, hvor han har bopæl, på samme betingelser som statsborgere i  

 denne stat.
 Denne ret kan udøves med forbehold af de nærmere bestemmelser, som Rådet,  

 der træffer afgørelse med enstemmighed på forslag af Kommissionen og efter  

 høring af Europa-Parlamentet, skulle vedtage inden den 31. december 1994; de  

 nærmere bestemmelser kan omfatte undtagelser, når specifikke problemer i en  

 medlemsstat tilsiger dette.
 På denne baggrund vedtog Rådet den 19. december 1994 et direktiv om  

 fastsættelse af de nærmere regler for valgret og valgbarhed ved kommunale  

 valg for unionsborgere, der har bopæl i en medlemsstat, hvor de ikke er  

 statsborgere.
 Direktivet, der endnu ikke er offentliggjort i EF-Tidende, er optaget som  

bilag 1 til bemærkningerne til lovforslaget.
 Direktivet indebærer, at der skal gennemføres forskellige ændringer af den  

 kommunale valglov, jf. nedenfor i afsnit 3.
 Ifølge direktivets artikel 14 skal direktivet gennemføres i national ret  

 inden den 1. januar 1996. Regeringen har fundet det mest hensigtsmæssigt, at  

 lovforslag til gennemførelse af direktivet fremsættes i god tid inden udløbet  

 af gennemførelsesfristen.
2. Hovedindholdet af direktivet Rådets direktiv af 19. december 1994 er baseret på Kommissionens forslag  

 af 23. februar 1994. Drøftelserne af Kommissionens forslag i  

 arbejdsgruppemøder og i COREPER samt høringssvaret fra Europa-Parlamentet  

 resulterede i en række ændringer, som er indarbejdet i Rådets direktiv.
Ved  

 gennemgangen af direktivets hovedindhold redegøres for de ændringer, der  

 særligt har haft interesse i en dansk sammenhæng.
2.1. Generelt Formålet med direktivet er som nævnt at fastsætte de nærmere regler for  

 valgret og valgbarhed ved kommunale valg for unionsborgere, der har bopæl i  

 en medlemsstat, hvor de ikke er statsborgere. (Unionsborgere, dvs. personer,  

 der er statsborgere i en af medlemsstaterne i Den Europæiske Union, der har  

 bopæl i en medlemsstat, hvor de ikke er statsborgere, benævnes i det følgende  

 som EU-borgere).
 Direktivet indeholder ingen begrænsninger med hensyn til medlemsstaternes  

 kompetence til at fastsætte regler om valgret og valgbarhed ved kommunale  

 valg for statsborgere fra lande uden for EU-området, og heller ikke med  

 hensyn til at fastsætte regler om valgret og valgbarhed ved kommunale valg  

 for egne statsborgere, der er bosat i udlandet, herunder i en af de øvrige  

 medlemsstater.
Efter direktivet er der intet til hinder for, at en EU-borger kan udøve  

 kommunal valgret og valgbarhed i såvel bopælslandet som hjemlandet.
Udøvelse  

 af kommunal valgret og valgbarhed i bopælslandet kan ikke gøres betinget af,  

 at EU-borgeren ikke samtidig udøver kommunal valgret og valgbarhed i  

 hjemlandet.
Ved Europa-Parlamentsvalg kan en EU-borger derimod kun udøve  

 valgret og valgbarhed i et land, enten bopælslandet eller hjemlandet.
2.2. Betingelser for valgret og valgbarhed EU-borgere tillægges valgret og valgbarhed ved kommunale valg i  

 bopælslandet på samme betingelser, som landets egne statsborgere, jf. dog  

 nedenfor om valgbarhed.
Der er som hovedregel ikke adgang til at gøre valgretten og  

 valgbarheden betinget af, at de pågældende har haft fast bopæl i bopælslandet  

 i en vis periode forud for valget.
En sådan adgang består heller ikke ved  

 Europa-Parlamentsvalg.
Kun de lande (Luxembourg), hvor der er en særlig stor andel EU-borgere  

 (mere end 20 pct.) blandt de valgberettigede, har adgang til at stille krav  

 om bopæl i en vis periode forud for valget som betingelse for valgret og  

 valgbarhed.
Direktivet om valgret og valgbarhed til Europa-Parlamentsvalg  

 indeholder en lignende undtagelsesbestemmelse.
 I direktivet, men ikke i Kommissionens forslag indeholdes endvidere en  

 undtagelse, der tager sigte på særlige belgiske forhold.
De enkelte medlemsstater har dog selvsagt adgang til at stille krav om, at  

 bopælsbetingelsen og de øvrige valgrets-og valgbarhedsbetingelser skal være  

 opfyldt på en bestemt skæringsdato, for at de pågældende kan optages på  

 valglisten eller opstille som kandidat til et bestemt valg.
Sådanne  

 skæringsdatoer/frister kan fastsættes ud fra administrative hensyn i relation  

 til udarbejdelse af valglister m.v.
 Bopælslandet har adgang til at bestemme, at en EU-borger, der har  

fortabt sin valgbarhed i hjemlandet , tillige skal have fortabt sin  

 valgbarhed i bopælslandet (fakultativ kumulation af  

 valgbarhedsfortabelsesgrunde). Ved Europa-Parlamentsvalg er kumulation af  

 valgbarhedsfortabelsesgrunde obligatorisk.
Bopælslandet har ikke adgang til at bestemme, at  

valgretsfortabelse i hjemlandet tillige skal medføre  

 valgretsfortabelse i bopælslandet.
Ved Europa-Parlamentsvalg er der adgang  

 hertil.
2.3. Procedurekrav for optagelse på valglisten Ifølge Kommissionens forslag kunne EU-borgere ligesom ved  

 Europa-Parlamentsvalg kun optages på valglisten i bopælslandet efter  

 anmodning herom.
I direktivet er dette ændret til, at bopælslande, der ikke  

 har stemmepligt, kan optage EU-borgere automatisk på valglisten.
2.4. Procedurekrav i forbindelse med kandidatopstilling Kommissionens forslag indeholdt tilsvarende regler som ved  

 Europa-Parlamentsvalg om de særlige bevisligheder og erklæringer, der  

skal afkræves en EU-borger, der ønsker at opstille til valget.
I  

 direktivet er disse regler ændret, således at det er op til bopælslandets  

 afgørelse, om EU-borgere skal fremlægge særlige bevisligheder m.v. i  

 forbindelse med kandidatopstilling.
 I øvrigt bemærkes, at direktivet er baseret på den forudsætning, at en  

 kandidat, der er EU-borger, kun kan opstilles efter eget ønske.
2.5. Underretningsforpligtelser for bopælslandet Efter direktivet har bopælslandet pligt til at underrette EU-borgere om,  

 hvorvidt anmodninger om optagelse på valglisten eller om opstilling som  

 kandidat er imødekommet.
Bopælslandet har endvidere pligt til forud for hvert valg at underrette  

 EU-borgerne om de betingelser og bestemmelser, der gælder for udøvelse af  

 valgret og valgbarhed i bopælslandet.
Reglerne herom svarer til de  

 tilsvarende ved Europa-Parlamentsvalg.
3. Lovgivningsmæssige konsekvenser 3.1. Ændring af reglerne om de tidsmæssige betingelser for udlændinges  

 valgret og valgbarhed Ifølge § 1 i den kommunale valglov (lov nr. 140 af 8. marts 1989) har alle  

 udlændinge (over 18 år), der har haft fast bopæl i riget i de sidste 3 år  

 forud for valgdagen, valgret og valgbarhed ved kommunale valg.
Denne 3-års-regel kan ikke opretholdes for så vidt angår EU-borgere.
I  

 direktivet er det som nævnt ovenfor i afsnit 2.2. fastsat, at unionsborgere  

 opnår valgret og valgbarhed, så snart de tager bopæl i en medlemsstat, hvor  

 de ikke er statsborgere, dvs. at der ikke kan stilles krav om en vis  

 forudgående bopælsperiode som betingelse for disse rettigheder (ingen  

 karenstid).
3.2. Andre ændringer af den kommunale valglov Bestemmelsen i den kommunale valglovs § 5 om, hvilke personer der ikke har  

 pligt til at lade sig opstille (og dermed indirekte, hvilke personer der har  

 pligt til at lade sig opstille), skal ændres som følge af, at det i  

 direktivet er forudsat, at EU-borgere kun kan opstilles, såfremt de selv  

 ønsker det.
 Der skal indsættes nye bestemmelser i loven til at opfylde de  

 forpligtelser om underretning af EU-borgere om deres rettigheder ved  

 kommunale valg m.v., som ifølge direktivet påhviler bopælslandet.
 Endelig vil det være nødvendigt at indsætte en bestemmelse om, hvilken  

 myndighed der skal udstede valgbarhedsattester for danske statsborgere, der  

 ønsker at opstille til kommunalvalg i en medlemsstat, hvor der måtte blive  

 stillet krav om fremlæggelse af en sådan attest.
4. Lovforslagets formål og hovedindhold Formålet med lovforslaget er at gennemføre de ændringer af den kommunale  

 valglov, der er en direkte eller indirekte konsekvens af direktivet om  

 EU-borgeres kommunale valgret og valgbarhed i bopælslandet.
Ved indirekte  

 konsekvenser sigtes til, at lovforslaget ikke blot vedrører de udlændinge,  

 der er EU-borgere, men også andre udlændinge.
 Med hensyn til de tidsmæssige betingelser for udlændinges valgret og  

 valgbarhed er lovforslaget baseret på følgende model:
For EU-borgere og nordiske statsborgere (dvs. islændinge og nordmænd)  

 gælder ingen karenstid for opnåelse af valgret og valgbarhed.
For  

 statsborgere fra andre lande opretholdes 3-års-reglen som den almindelige  

 tidsmæssige betingelse, men således at det tidsmæssige krav reduceres i  

 tilfælde af gensidighed , forstået på den måde, at statsborgere fra  

 lande, hvor derboende danske statsborgere opnår valgret og valgbarhed fra et  

 tidligere tidspunkt, opnår valgret og valgbarhed i Danmark fra det  

 tilsvarende tidligere tidspunkt.
 Med hensyn til gensidighedsreglen bemærkes, at Indenrigsministeriet ikke  

 har kendskab til, at der for tiden er lande uden for Norden og EU, hvor  

 derboende danske statsborgere har kommunal valgret og valgbarhed.  

 Gensidighedsreglen vil derfor i første omgang ikke få den store betydning.  

 Ved en gensidighedsregel fastslås imidlertid et vigtigt princip om  

 ikke-forskelsbehandling.
 Med hensyn til de øvrige forslag henvises dels til afsnit 3.2., dels til  

 lovforslaget og bemærkningerne til lovforslagets enkelte bestemmelser.
5. Lovforslagets betydning for antallet af udenlandske vælgere ved  

 kommunale valg Ved de kommunale valg den 16. november 1993 udgjorde antallet af  

 udenlandske vælgere i alt 97.694 (som opgjort 18.-dagen før valgdagen). Ved  

 denne opgørelse er de udenlandske vælgere ikke opdelt efter statsborgerskab.  

 Ved beregninger over, hvor mange udenlandske vælgere der ville have været ved  

 de kommunale valg den 16. november 1993, såfremt 3-års-reglen ikke havde  

 været gældende for herboende EU-borgere og nordiske statsborgere, må derfor  

 tages udgangspunkt i Danmarks Statistiks opgørelse pr. 1. juli 1993 over  

 udenlandske statsborgere med kommunal valgret, idet denne opgørelse bl.a. er  

 opdelt efter EU-borgere og nordiske statsborgere.
Ifølge Danmarks Statiks opgørelse pr. 1. juli 1993 (upubliceret) over  

 udenlandske statsborgere med valgret til de kommunale valg i Danmark var der  

 i alt 99.081 udenlandske statsborgere, der havde valgret.
Dvs. at de var 18  

 år eller derover, havde haft fast bopæl i Danmark i mere end 3 år og ikke var  

 umyndiggjort.
Af de stemmeberettigede udenlandske statsborgere udgjorde de  

 nordiske borgere 16.061 svarende til 16,2% og EU-borgere 19.856 svarende til  

 20% af det samlede antal stemmeberettigede udlændinge.
 Den 1. januar 1994 var der 135.471 udenlandske statsborgere, der havde  

 fast bopæl i Danmark, og som var fyldt 18 år eller derover.
 Hvis reglen om 3 års forudgående fast bopæl som betingelse for kommunal  

 valgret og valgbarhed ikke havde været gældende for herboende nordiske  

 statsborgere og statsborgere fra de andre EU-lande ved de kommunale valg den  

 16. november 1993, ville antallet af stemmeberettigede udlændinge have været  

 forøget med henholdsvis ca. 5.900 og ca. 7.300 baseret på situationen den 1.  

 januar 1994 sammenholdt med Danmarks Statistiks opgørelse fra den 1. juli  

 1993 og under forudsætning af samme procentfordeling på de forskellige  

 grupper af udlændinge.
 Hvis 3-års-reglen også havde været afskaffet for herboende statsborgere  

 fra de øvrige lande, ville antallet af stemmeberettigede udlændinge have  

 været forøget med yderligere ca. 23.200.
6. Lovforslagets økonomiske og administrative konsekvenser Lovforslaget vil ikke få nævneværdige økonomiske eller administrative  

 konsekvenser hverken for staten eller (amts)kommunerne.
Kommunernes og  

 amtskommunernes forpligtelse til at udbygge  

 »8-ugers-bekendtgørelsen« med oplysninger om betingelserne for  

 (herboende udlændinges) valgret og valgbarhed, jf. lovforslagets § 1, nr. 6,  

 vil dog kunne medføre en vis forøgelse af udgifterne til annoncering.
Disse  

 merudgifter vil blive af en beskeden størrelse.
7. Forhandlinger om lovforslaget Lovforslaget har været forelagt for Justitsministeriet,  

 Udenrigsministeriet, Statsministeriet og Finansministeriet.
 Lovforslaget er endvidere sendt til Kommunernes Landsforening, Københavns  

 og Frederiksberg Kommuner samt Amtsrådsforeningen i Danmark til orientering.
Bemærkninger til lovforslagets enkelte bestemmelser Til nr. 1 og 2 Forslaget til ny affattelse af § 1 indebærer, at herboende EU-borgere og  

 nordiske statsborgere, der ikke samtidig er EU-borgere, dvs. islændinge og  

 nordmænd, opnår kommunal valgret og dermed også valgbarhed, jf. nr. 3, uden  

 at der herfor stilles krav om en vis tids forudgående fast bopæl i riget.
 For alle andre udlændinge opretholdes kravet om 3 års forudgående fast  

 bopæl, medmindre de tidsmæssige krav reduceres som følge af gensidighed, jf.  

 modellen som beskrevet i de almindelige bemærkninger, afsnit 4.
 Med hensyn til gensidighedsreglen, jf. forslaget til ny § 1 a, og dermed  

 muligheden for valgret (og valgbarhed, jf. nr. 4) efter fast bopæl i et  

 kortere tidsrum end 3 år, er det fundet mest hensigtsmæssigt at lade denne  

 bero på en aftale mellem vedkommende land og Danmark.
 Der er tidligere indgået en gensidighedsaftale mellem Danmark og Spanien  

 (aftale af 13. juli 1989 med Spanien om kommunal valgret for danske  

 statsborgere i Spanien og spanske statsborgere i Danmark,  

 Udenrigsministeriets bekendtgørelse nr. 66 af 27. juni 1991 (Lovtidende C)).
Gensidigheden efter denne aftale var dog ikke fuldstændig.
Danske  

 statsborgere i Spanien kunne kun opnå valgret og ikke valgbarhed, mens  

 spanske statsborgere i Danmark både kan opnå valgret og valgbarhed.
 På baggrund af denne tidligere erfaring foreslås det, at  

 gensidighedsspørgsmålet skal vurderes særskilt for valgret henholdsvis  

 valgbarhed, jf. nr. 4 om forslag til ny § 3 a.
 Med hensyn til den aktuelle betydning af gensidighedsreglen henvises i  

 øvrigt til de almindelige bemærkninger, afsnit. 4.
Til nr. 3 Forslaget om ændrede valgbarhedsregler er en konsekvens af de ændrede  

 regler om valgret.
Der er herudover foretaget en sproglig forenkling af  

 bestemmelsen.
 De herboende udlændinge, der hverken er EU-borgere eller nordiske borgere  

 eller omfattet af gensidighedsreglen, skal for at opfylde  

 valgbarhedsbetingelserne fortsat på valgdagen have haft fast bopæl i riget i  

 de forudgående 3 år. 3-års-betingelsen behøver imidlertid ikke at være  

 opfyldt 22 dage før valgdagen.
Til nr. 4 Forslaget til ny § 3 a indeholder en udmøntning af gensidighedsreglen i  

 relation til valgbarhed.
I øvrigt henvises til bemærkningerne til nr. 1 og 2.
Til nr. 5 Forslaget til ændring af § 5 om, hvilke personer der ikke har pligt til at  

 lade sig opstille, er en konsekvens af, at det i direktivet er forudsat, at  

 en EU-borger kun kan opstilles som kandidat til valget, såfremt vedkommende  

 selv ønsker det.
Det er fundet hensigtsmæssigt at lade ikke-pligten til at  

 opstille omfatte alle udlændinge og ikke blot EU-borgere.
Til nr. 6 Forslaget om at udbygge »8-ugers-bekendtgørelsen« i § 22 med  

 oplysninger om betingelserne for at udøve valgret og stille op som kandidat  

 er en konsekvens af bestemmelsen i direktivets artikel 11, hvorefter  

 bopælslandet i tilstrækkelig god tid på behørig vis skal underrette  

 EU-vælgere og -valgbare om de betingelser og bestemmelser, der gælder for  

 udøvelse af valgret og valgbarhed i bopælslandet.
Til nr. 7 Forslaget om at reglerne i § 24 om kandidatlisters indhold suppleres med  

 en bestemmelse om, at kandidatlister for fremtiden skal indeholde oplysning  

 om kandidaternes statsborgerskab, er en konsekvens af, at EU-kandidater  

 ifølge direktivets artikel 10, stk. 1, skal have særskilt meddelelse om,  

 hvorvidt deres kandidatur er godkendt.
I øvrigt henvises til bemærkningerne  

 til nr. 8.
Til nr. 8 Forslaget om at udbygge reglerne i § 27 om proceduren i forbindelse med  

 godkendelse af kandidatlister med en bestemmelse om, at udenlandske  

 kandidater skal have meddelelse om valgbestyrelsens afgørelse, er en  

 konsekvens af, at kandidater, der er EU-borgere, ifølge direktivets artikel  

 10, stk. 1, skal have underretning om, hvorvidt deres kandidatur er godkendt.  

 Det er i denne forbindelse fundet hensigtsmæssigt at lade  

 underretningspligten omfatte alle udenlandske kandidater og ikke blot  

 kandidater, der er EU-borgere.
Det vil føre for vidt at udstrække  

 underretningspligten til også at gælde danske kandidater.
Til nr. 9 Forslaget til ny § 108 a om udstedelse af valgbarhedsattester er en  

 konsekvens af, at en medlemsstat efter direktivets artikel 9, stk. 2, har  

 adgang til at afkræve en EU-kandidat en attest fra de kompetente myndigheder  

 i vedkommendes hjemland om, at vedkommende ikke har fortabt sin valgbarhed i  

 hjemlandet, eller at myndighederne ikke har kendskab til en sådan fortabelse.  

 En tilsvarende bestemmelse indeholdes i Europa-Parlamentsvalglovens § 47 a,  

 stk. 2 - 4.
Til § 2 Det foreslås, at lovforslaget træder i kraft den 1. juli 1995, dvs. i god  

 tid inden udløbet af gennemførelsesfristen pr. 1. januar 1996, jf.  

 direktivets artikel 14.
Bilag 1 RÅDETS DIREKTIV af 19. december 1994 om fastsættelse af de nærmere regler for valgret og valgbarhed ved  

 kommunale valg for unionsborgere, der har bopæl i en medlemsstat, hvor de  

 ikke er statsborgere RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske Fællesskab,  

 særlig artikel 8 B, stk. 1, under henvisning til forslag fra Kommissionen, under henvisning til udtalelse fra Europa-Parlamentet(1), (1) Udtalelse afgivet den 26. oktober 1994 (endnu ikke offentliggjort i EFT).
under henvisning til udtalelse fra Det Økonomiske og Sociale Udvalg (2), (2) Udtalelse afgivet den 14. september 1994 (endnu ikke offentliggjort i  

 EFT).
under henvisning til udtalelse fra Regionsudvalget(3), og (3) Udtalelse afgivet den 28. september 1994 (endnu ikke offentliggjort i  

 EFT).
 ud fra følgende betragtninger:
Traktaten om Den Europæiske Union udgør en ny fase i processen hen imod en  

 stadig snævrere sammenslutning mellem de europæiske folk; Unionen har bl.a.  

 til opgave på en sammenhængende og solidarisk måde at tilrettelægge  

 forbindelserne mellem medlemsstaternes folk, og et af dens grundlæggende mål  

 er at styrke beskyttelsen af de rettigheder og interesser, der tilkommer  

 medlemsstaternes statsborgere, gennem indførelsen af et unionsborgerskab; i afsnit II i traktaten om Den Europæiske Union indføres der med henblik  

 herpå et unionsborgerskab for alle medlemsstaternes statsborgere, som der i  

 kraft af dette unionsborgerskab tillægges en række rettigheder; den valgret og valgbarhed ved kommunale valg i bopælslandet, der  

 garanteres ved traktatens artikel 8 B, stk. 1, er en udmøntning af forbuddet  

 mod forskelsbehandling mellem en medlemsstats statsborgere og statsborgere  

 fra andre medlemsstater samt en logisk følge af retten til at færdes og  

 opholde sig frit på andre medlemsstaters område i henhold til traktatens  

 artikel 8 A; anvendelsen af traktatens artikel 8 B, stk. 1, forudsætter ikke en global  

 harmonisering af medlemsstaternes valgordninger, men har hovedsagelig til  

 formål at ophæve det krav om statsborgerskab, der for øjeblikket i de fleste  

 medlemsstater stilles for udøvelse af valgret og valgbarhed; i  

 overensstemmelse med proportionalitetsprincippet i traktatens artikel 3 B,  

 stk. 3, bør Fællesskabets lovgivning på dette område desuden ikke omfatte  

 mere, end hvad der er nødvendigt for at nå målet i traktatens artikel 8 B,  

 stk. 1; traktatens artikel 8 B, stk. 1, tilsigter, at alle unionsborgere skal  

 kunne udøve deres valgret og valgbarhed ved kommunale valg i deres bopælsland  

 på samme vilkår, uanset om de er statsborgere i det pågældende land; de krav,  

 bl.a. med hensyn til varighed af bopæl i landet samt bevis herfor, der  

 stilles til statsborgere fra andre medlemsstater, må derfor være de samme som  

 dem, der i givet fald stilles til landets egne statsborgere; der bør ikke  

 gælde særlige betingelser for udenlandske statsborgere, medmindre det i  

 særlige tilfælde er berettiget at behandle dem anderledes end landets egne  

 statsborgere, fordi de befinder sig i en anden situation end landets egne  

 statsborgere; den valgret og valgbarhed ved kommunale valg i bopælslandet, som  

 unionsborgere har i henhold til traktatens artikel 8 B, stk. 1, træder dog  

 ikke i stedet for deres valgret og valgbarhed i deres hjemland; det er  

 vigtigt at respektere unionsborgernes frihed til selv at bestemme, om de  

 ønsker at deltage i de kommunale valg i bopælslandet; det vil derfor være  

 korrekt, at disse borgere selv tilkendegiver ønsket om at udøve deres valgret  

 i bopælslandet, hvorimod der i medlemsstater uden stemmepligt kan gives  

 tilladelse til, at disse borgere automatisk optages på valglisten; medlemsstaternes lokale forvaltning afspejler forskellige politiske og  

 juridiske traditioner og er organiseret efter mange forskellige strukturer;  

 begrebet kommunale valg har ikke samme indhold i alle medlemsstater; dette  

 direktivs anvendelsesområde bør derfor præciseres ved at definere, hvad der  

 forstås ved kommunale valg; der er med disse valg tale om almindelige,  

 direkte valg vedrørende de primære lokale forvaltningsområder og disses  

 underordnede enheder; der er desuden tale om almindelige, direkte valg såvel  

 til de kommunale repræsentative forsamlinger som af det kommunale udøvende  

 organs medlemmer; en person kan fortabe sin valgbarhed ved en individuel afgørelse truffet  

 af myndighederne i enten bopælslandet eller hjemlandet; i betragtning af den  

 politiske betydning af hvervet som kommunalbestyrelsesmedlem bør  

 medlemsstaterne kunne træffe de foranstaltninger, der er nødvendige, for at  

 hindre personer, der er blevet frataget deres valgbarhed i deres hjemland, i  

 at generhverve denne ret blot ved at bosætte sig i en anden medlemsstat; da  

 dette problem alene gør sig gældende for udenlandske kandidater, er det  

 berettiget at give de medlemsstater, der skønner det nødvendigt, mulighed for  

 at underkaste disse kandidater de regler om fortabelse af valgbarhed, der  

 gælder ikke blot i bopælslandet, men også i hjemlandet; for valgrettens  

 vedkommende er det imidlertid i overensstemmelse med  

 proportionalitetsprincippet tilstrækkeligt at følge de i bopælslandet  

 gældende regler om valgretsfortabelse; det udøvende organ for de primære lokale forvaltningsområder bestrider  

 opgaver, som kan indebære deltagelse i udøvelse af offentlig myndighed og  

 varetagelse af almene interesser, og medlemsstaterne bør derfor kunne  

 bestemme, at denne funktion er forbeholdt landets egne statsborgere;  

 medlemsstaterne bør tillige kunne træffe passende foranstaltninger med  

 henblik herpå, idet disse foranstaltninger dog kun i det omfang, det er  

 nødvendigt for virkeliggørelsen af dette mål, kan indskrænke andre  

 medlemsstaters statsborgeres mulighed for at blive valgt; på samme måde bør kommunalbestyrelsesmedlemmers deltagelse i valg af en  

 parlamentarisk forsamling kunne forbeholdes landets egne statsborgere; såfremt en medlemsstats lovgivning indeholder bestemmelse om, at hvervet  

 som kommunalbestyrelsesmedlem er uforeneligt med visse andre hverv, må  

 vedkommende medlemsstat også kunne anvende disse bestemmelser for tilsvarende  

 hverv, som udøves i andre medlemsstater; enhver undtagelse fra de almindelige regler i dette direktiv bør ifølge  

 traktatens artikel 8 B, stk. 1, være begrundet i specifikke problemer i en  

 medlemsstat, og enhver undtagelse bør ifølge sagens natur kunne tages op til  

 fornyet overvejelse; sådanne specifikke problemer kan bl.a. opstå i en medlemsstat, hvor  

 antallet af unionsborgere, der har bopæl i landet uden at have  

 statsborgerskab der, og som har nået valgalderen, langt overstiger  

 gennemsnittet; udgør disse unionsborgere 20% af den samlede vælgerskare, er  

 det berettiget at træffe undtagelsesbestemmelser baseret på varigheden af  

 bopæl i landet; formålet med unionsborgerskabet er at fremme unionsborgernes integrering i  

 deres bopælsland, og det stemmer i den sammenhæng overens med traktatens  

 intentioner, nemlig at undgå enhver polarisering mellem nationale og  

 ikke-nationale kandidatlister; denne risiko for polarisering gør sig navnlig gældende i en medlemsstat,  

 hvor antallet af bosiddende unionsborgere fra andre medlemsstater i den  

 stemmeberettigede alder overstiger 20% af det samlede antal derboende  

 unionsborgere i den stemmeberettigede alder; den pågældende medlemsstat bør  

 derfor under overholdelse af traktatens artikel 8 B kunne fastsætte særlige  

 bestemmelser om kandidatlisters sammensætning; i nogle medlemsstater har derboende statsborgere fra andre medlemsstater  

 stemmeret ved valg til det nationale parlament, hvilket der bør tages hensyn  

 til ved en lempelse af de krav, der stilles i dette direktiv; Kongeriget Belgien udgør et særtilfælde med en egen ligevægt, eftersom  

 landet har tre officielle sprog og er opdelt i regioner og sprogfællesskaber,  

 jf. forfatningens artikel 1-4, og fuld anvendelse af dette direktiv i visse  

 kommuner vil derfor kunne få sådanne følger, at der bør være mulighed for  

 undtagelser fra direktivets bestemmelser for at tage hensyn til denne  

 særegenhed og ligevægt; Kommissionen foretager en retlig og faktisk evaluering af anvendelsen af  

 dette direktiv, herunder af udviklingen i væglerkorpset efter dette direktivs  

 ikrafttræden; Kommissionen forelægger i den forbindelse Europa-Parlamentet og  

 Rådet en rapport - UDSTEDT FØLGENDE DIREKTIV:
KAPITEL I Almindelige bestemmelser Artikel 1 1. I dette direktiv fastsættes de nærmere bestemmelser om valgret og  

 valgbarhed ved kommunale valg i bopælslandet for unionsborgere, der har bopæl  

 i en medlemsstat, hvor de ikke er statsborgere.
 2. Bestemmelserne i dette direktiv berører ikke de enkelte medlemsstaters  

 bestemmelser om valgret og valgbarhed, hverken for de af deres statsborgere,  

 der har bopæl uden for den pågældende medlemsstats område, eller for  

 derboende statsborgere fra tredjelande.
Artikel 2 1. I dette direktiv forstås ved:
a) »primært lokalt forvaltningsområde«: de i bilaget angivne  

 forvaltningsenheder, hvis organer i henhold til hver medlemsstats lovgivning  

 vælges ved almindelige og direkte valg, og som har beføjelse til på eget  

 ansvar at varetage forvaltningen af en række lokale opgaver på nederste trin  

 i den politiske og administrative organisation; b) »kommunale valg«: direkte og almindelige valg af medlemmerne  

 af et primært lokalt forvaltningsområdes repræsentative forsamling og,  

 såfremt den nationale lovgivning foreskriver dette, formanden for og  

 medlemmerne af dets udøvende organ; c) »bopælsland«: den medlemsstat, hvor unionsborgeren har bopæl,  

 men ikke er statsborger; d) »hjemland«: den medlemsstat, hvor unionsborgeren er  

 statsborger; e) »valgliste«: den officielle liste over alle vælgere med  

 valgret i et bestemt primært lokalt forvaltningsområde eller i en af dets  

 valgkredse, som udarbejdes og ajourføres af den kompetente myndighed i  

 henhold til bopælslandets valglovgivning, eller folkeregisteret, såfremt en  

 vælgers valgret fremgår heraf; f) »skæringsdato«: den dato, hvor unionsborgere i henhold til  

 lovgivningen i bopælslandet skal opfylde betingelserne for valgret og  

 valgbarhed i landet; g) »formel erklæring«: erklæring afgivet af en vælger eller en  

 valgbar under strafansvar i overensstemmelse med gældende national lov.
 2. Medlemsstaterne underretter Kommissionen, hvis en af de i bilaget  

 anførte primære lokale myndigheder som følge af en ændring af den nationale  

 lovgivning erstattes af en anden myndighed, der varetager de funktioner, som  

 er beskrevet i stk. 1, litra a), i denne artikel, eller hvis en sådan  

 myndighed som følge af en lovændring afskaffes, eller der oprettes flere  

 sådanne myndigheder.
Inden tre måneder efter modtagelsen af nævnte underretning, der skal  

 ledsages af medlemsstatens forsikring om, at ændringen på ingen måde berører  

 borgernes rettigheder i henhold til dette direktiv, skal Kommissionen  

 tilpasse bilaget ved at foretage relevante ændringer, slettelser eller  

 tilføjelser.
Det reviderede bilag offentliggøres i De Europæiske  

 Fællesskabers Tidende.
Artikel 3 1. Enhver person, der på skæringsdatoen:
a) er unionsborger i henhold til traktatens artikel 8, stk. 1, andet  

 afsnit, og som b) uden at være statsborger i bopælslandet i øvrigt opfylder de  

 betingelser for valgret og valgbarhed, der i henhold til dette lands  

 lovgivning kræves opfyldt af landets egne statsborgere, har valgret og er valgbar ved kommunale valg i bopælslandet efter reglerne  

 i dette direktiv.
Artikel 4 1. Hvis bopælslandets egne statsborgere for at have valgret og være  

 valgbare skal have haft bopæl i landet i et bestemt tidsrum, anses denne  

 betingelse for at være opfyldt af de i artikel 3 omhandlede vælgere og  

 valgbare, når de har haft bopæl i andre medlemsstater i et tilsvarende  

 tidsrum.
 2. Hvis bopælslandets egne statsborgere i henhold til landets lovgivning  

 kun kan udøve deres valgret og valgbarhed i det primære lokale  

 forvaltningsområde, hvor de har fast bopæl, gælder dette også for de artikel  

 3 omhandlede vælgere og valgbare.
 3. Stk. 1 berører ikke de nationale bestemmelser, der foreskriver, at alle  

 vælgere og valgbare kun kan udøve deres valgret og valgbarhed i et bestemt  

 primært forvaltningsområde eller i en af dets valgkredse, såfremt de har haft  

 bopæl i dette område i et bestemt tidsrum.
 Stk. 1 berører heller ikke de nationale bestemmelser, der allerede er i  

 kraft på datoen for vedtagelsen af dette direktiv, og som indebærer, at  

 vælgere og valgbare kun kan udøve deres valgret og valgbarhed, såfremt de i  

 et bestemt tidsrum har haft bopæl i den del af medlemsstaten, som det primære  

 lokale forvaltningsområde er en del af.
Artikel 5 1. Ethvert bopælsland kan fastsætte, at alle unionsborgere, som ved en  

 individuel civilretlig afgørelse eller en strafferetlig afgørelse har fortabt  

 deres valgbarhed i henhold til hjemlandets lovgivning, ikke er valgbare ved  

 kommunale valg.
 2. Enhver unionsborgers opstilling som kandidat ved kommunale valg i  

 bopælslandet kan erklæres uantagelig, såfremt vedkommende ikke kan fremlægge  

 den i artikel 9, stk. 2, litra a), omhandlede erklæring eller den i artikel  

 9, stk. 2, litra b), omhandlede attest.
 Medlemsstaterne kan bestemme, at kun deres egne statsborgere er valgbare  

 til hvervet som formand for, suppleant til eller medlem af en primær lokal  

 myndigheds ledende kollegiale organ, hvis de vælges for at udøve disse hverv  

 i den normale valgperiode.
 Medlemsstaterne kan ligeledes bestemme, at kun deres egne statsborgere  

 midlertidigt kan træde i stedet for eller konstitueres som formand for,  

 suppleant til eller medlem af en primær lokal myndigheds ledende kollegiale  

 organ.
 De bestemmelser, som medlemsstaterne kan vedtage for at sikre, at kun egne  

 statsborgere kan varetage de hverv, der er omhandlet i første afsnit, og  

 udøve de stedfortræderbeføjelser, der er omhandlet i andet afsnit, skal være  

 i overensstemmelse med traktaten og de almindelige retsprincipper og være  

 passende og nødvendige og stå i rimeligt forhold til de ønskede mål.
 4. Medlemsstaterne kan endvidere bestemme, at unionsborgere, der vælges  

 til medlemmer af en repræsentativ forsamling, hverken må deltage i  

 udpegningen af de personer, der skal foretage valget af en parlamentarisk  

 forsamling, eller i valget af denne parlamentariske forsamlings medlemmer.
Artikel 6 1. For de i artikel 3 omhandlede valgbare gælder de samme regler om  

 uforenelighed med andre hverv, som i henhold til bopælslandets lovgivning  

 gælder for landets egne statsborgere.
 2. Medlemsstaterne kan fastsætte, at hvervet som kommunalbestyrelsesmedlem  

 i bopælslandet tillige er uforeneligt med hverv, som udøves i andre  

 medlemsstater, og som svarer til de hverv, der i bopælslandet medfører  

 uforenelighed.
KAPITEL II Udøvelse af valgret og valgbarhed Artikel 7 1. De vælgere, der er omhandlet i artikel 3, kan udøve deres valgret i  

 bopælslandet, hvis de har udtrykt ønske derom.
 2. Er der stemmepligt i bopælslandet, gælder denne pligt også for de i  

 artikel 3 omhandlede vælgere, som har ladet sig optage på valglisten i  

 landet.
 3. Medlemsstater, der ikke har stemmepligt, kan bestemme, at de i artikel  

 3 omhandlede vælgere automatisk optages på valglisten.
Artikel 8 1. Medlemsstaterne træffer de nødvendige foranstaltninger til, at de i  

 artikel 3 omhandlede vælgere kan blive optaget på valglisten i tilstrækkelig  

 god tid inden selve valget.
 2. For at blive optaget på valglisten skal de i artikel 3 omhandlede  

 vælgere fremlægge samme beviser som vælgere med statsborgerskab i landet.
 Bopælslandet kan endvidere kræve, at de i artikel 3 omhandlede vælgere  

 fremlægger et gyldigt identitetsbevis, samt en formel erklæring med oplysning  

 om deres nationalitet og adresse i bopælslandet.
 3. De i artikel 3 omhandlede vælgere, der er blevet optaget på valglisten  

 i bopælslandet, fortsætter med at være optaget på denne på samme vilkår som  

 vælgere med statsborgerskab i landet, indtil de automatisk slettes, fordi de  

 ikke længere opfylder de betingelser, der kræves opfyldt for udøvelse af  

 valgretten.
 Vælgere, der er blevet optaget på valglisten efter egne anmodning, kan  

 også blive slettet af den, hvis de anmoder om det.
 Hvis de flytter til et andet primært forvaltningsområde i samme  

 medlemsstat, optages de på valglisten her på samme vilkår som landets egne  

 statsborgere.
Artikel 9 1. Ved deres anmeldelse som kandidater skal de i artikel 3 omhandlede  

 valgbare personer fremlægge samme beviser som kandidater med statsborgerskab  

 i landet.
Bopælslandet kan forlange, at de fremlægger en formel erklæring med  

 oplysning om deres nationalitet og adresse i bopælslandet.
 2. Bopælslandet kan endvidere kræve, at de i artikel 3 omhandlede  

 valgbare:
a) ved deres anmeldelse af kandidatur fremlægger en formel erklæring, jf.  

 stk. 1, hvoraf det fremgår, at de ikke har fortabt valgbarheden i hjemlandet, b) hvis der opstår tvivl om indholdet af den i litra a) omhandlede  

 erklæring, eller hvis en medlemsstats lovgivning kræver det, før eller efter  

 valget fremlægger en attest fra de kompetente administrative myndigheder i  

 hjemlandet, hvoraf det fremgår, at de ikke har fortabt valgbarheden i dette  

 land, eller at myndighederne ikke har kendskab til en sådan  

 rettighedsfortabelse; c) fremlægger et gyldigt identitetsbevis; d) i deres formelle erklæring, jf. stk. 1, erklærer, at de ikke udøver  

 noget uforeneligt hverv som omhandlet i artikel 6, stk. 2; e) i givet fald angiver deres seneste adresse i hjemlandet.
Artikel 10 1. Bopælslandet underretter i rette tid de pågældende om, hvorvidt  

 anmodningen om optagelse på valglisten eller kandidatlisten er imødekommet.
 2. Unionsborgere, som ikke er blevet optaget på valglisten, eller som har  

 fået afslag på anmodningen om optagelse på valglisten, eller hvis opstilling  

 er blevet afvist, har den samme klageadgang, som bopælslandets egne  

 statsborgere har i tilsvarende tilfælde i henhold til landets lovgivning.
Artikel 11 Bopælslandet skal i tilstrækkelig god tid på behørig vis underrette de i  

 artikel 3 omhandlede vælgere og valgbare om de betingelser og bestemmelser,  

 der gælder for udøvelse af valgret og valgbarhed i det pågældende land.
KAPITEL III Undtagelses- og overgangsbestemmelser Artikel 12 1. Udgør de unionsborgere i den stemmeberettigede alder, der har bopæl i  

 en medlemsstat, hvori de ikke har statsborgerskab, den 1. januar 1996 mere  

 end 20% af samtlige bosiddende unionsborgere i den stemmeberettigede alder i  

 den pågældende medlemsstat, kan denne, uanset bestemmelserne i dette  

 direktiv, bestemme:
a) at valgret er forbeholdt de i artikel 3 omhandlede vælgere, der har  

 haft bopæl i landet i et nærmere fastsat tidsrum, som dog ikke må overstige  

 en valgperiode for den repræsentative kommunale forsamling; b) at valgbarhed er forbeholdt de i artikel 3 omhandlede valgbare, der har  

 haft bopæl i landet i et nærmere fastsat tidsrum, som dog ikke må overstige  

 to valgperioder for denne forsamling; c) at særlige regler skal gælde for kandidatlisternes sammensætning, bl.a.  

 med henblik på at fremme integreringen af unionsborgere, der er statsborgere  

 i en anden medlemsstat.
 2. Kongeriget Belgien kan uanset bestemmelserne i dette direktiv anvende  

 stk. 1, litra a), på et begrænset antal kommuner, som det indgiver en liste  

 over mindst et år inden det kommunale valg, hvor det agter at benytte sig af  

 undtagelsen.
 3. Såfremt det den 1. januar 1996 i en medlemsstats lovgivning er fastsat,  

 at derboende statsborgere fra en anden medlemsstat har valgret til denne  

 medlemsstats nationale parlament og derfor kan blive optaget på valglisten i  

 staten på nøjagtigt samme vilkår som statens egne vælgere, kan denne  

 medlemsstat undlade at anvende bestemmelserne i dette direktivs artikel 6-11  

 på disse unionsborgere.
 4. Senest den 31. december 1998 og derefter hvert sjette år forelægger  

 Kommissionen Europa-Parlamentet og Rådet en rapport, hvori den undersøger, om  

 begrundelserne for at give de pågældende medlemsstater tilladelse til at  

 anvende undtagelsesbestemmelser efter traktatens artikel 8 B, stk. 1, fortsat  

 består, og foreslår i givet fald de tilpasninger, der måtte være behov for.  

 Medlemsstater, der indfører undtagelsesbestemmelser i henhold til stk. 1 og  

 2, meddeler Kommissionen alle fornødne oplysninger til begrundelse heraf.
KAPITEL IV Afsluttende bestemmelser Artikel 13 Kommissionen aflægger rapport til Europa-Parlamentet og Rådet om  

 anvendelsen af dette direktiv, herunder om den udvikling, der er sket i  

 vælgerkorpset, siden direktivet trådte i kraft, senest et år efter, at der i  

 samtlige medlemsstater er blevet afholdt kommunale valg på grundlag af dette  

 direktivs bestemmelser, og fremsætter i givet fald forslag om passende  

 tilpasninger.
Artikel 14 Medlemsstaterne sætter de nødvendige love og administrative bestemmelser i  

 kraft for at efterkomme dette direktiv inden den 1. januar 1996. De  

 underretter straks Kommissionen herom.
Når medlemsstaterne vedtager disse love og administrative bestemmelser,  

 skal de indeholde en henvisning til dette direktiv, eller de skal ved  

 offentliggørelsen ledsages af en sådan henvisning.
De nærmere regler for  

 denne henvisning fastsættes af medlemsstaterne.
Artikel 15 Dette direktiv træder i kraft på tyvendedagen efter offentliggørelsen i De  

 Europæiske Fællesskabers Tidende.
Artikel 16 Dette direktiv er rettet til medlemsstaterne.
Udfærdiget i Bruxelles, den På Rådets vegne Formand Bilag Ved »primær lokal myndighed« i direktivets artikel 2, stk. 1,  

 litra a), forstås:
 i Danmark:
amtskommune, Københavns Kommune, Frederiksberg Kommune, primærkommune i Belgien:
commune/gemeente/Gemeinde i Tyskland:
kreisfreie Stadt bzw.
Stadtkreis; Kreis; Gemeinde, Bezirk in der Freien und Hansestadt Hamburg und im Land Berlin; Stadtgemeinde Bremen in der Freien Hansestadt Bremen, Stadt-, Gemeinde-, oder Ortsbezirke bzw.
Ortschaften i Grækenland:
koinotis dimos i Spanien:
municipio, entitad de ambito territorial inferior al municipal i Frankrig:
commune, arrondissement dans les villes determinees par la legislation interne,  

 section de commune i Irland:
county, county borough, borough, urban district, town i Italien:
comune, circoscrizione i Luxembourg:
commune i Nederlandene:
gemeente, deelgemeente i Portugal:
municipio, freguesia i Det Forenede Kongerige:
 counties in England; counties, county boroughs and communities in Wales;  

 regions and Islands in Scotland; districts in England, Scotland and Northern  

 Ireland; London boroughs; parishes in England; the City of London in relation  

 to ward elections for common councilmen.
Bilag 2 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov nr. 140 af 8. marts 1989 om kommunale valg foretages følgende  

 ændringer:
 1. § 1 affattes således:
»§ 1. Valgret til kommunalbestyrelsen, herunder  

 Borgerrepræsentationen i Københavns Kommune, og amtsrådet har enhver, der på  

 valgdagen er fyldt 18 år, har fast bopæl i kommunen henholdsvis amtskommunen,  

 og som herudover enten 1) har dansk indfødsret, 2) er statsborger i en af de øvrige medlemsstater i Den Europæiske Union, 3) er statsborger i Island eller Norge, eller 4) uden afbrydelse har haft fast bopæl i riget i de sidste 3 år forud for  

 valgdagen.
Stk. 2. Den, der er umyndiggjort med retsvirkning i Danmark, har  

 ikke valgret.« § 1. Valgret til kommunalbestyrelsen, herunder  

 Borgerrepræsentationen i Københavns Kommune, og amtsrådet har enhver, der er  

 fyldt 18 år og har fast bopæl i kommunen henholdsvis amtskommunen samt har  

 dansk indfødsret eller har haft fast bopæl i riget i de sidste 3 år forud for  

 valgdagen, jf. dog stk. 2.
 Stk. 2. Den, der er umyndiggjort med retsvirkning her i landet,  

 har ikke valgret.
 2. Efter § 1 indsættes:
»§ 1 a.
Under forudsætning af gensidighed kan  

 indenrigsministeren indgå aftale med et andet land om, at personer, der er  

 statsborgere i landet uden tillige at have dansk indfødsret, skal kunne opnå  

 valgret tidligere end anført i § 1, stk. 1, nr. 4.
Stk. 2. Efter indgåelse af aftale i henhold til stk. 1 fastsætter  

 indenrigsministeren senest 10 uger før valgdagen det tidsmæssige krav til  

 uafbrudt fast bopæl i riget, der gælder som betingelse for valgret for  

 herboende statsborgere fra det pågældende land.« 3. § 3 affattes således:
»§ 3. Valgbar til kommunalbestyrelsen og amtsrådet er enhver,  

 der har valgret til kommunalbestyrelsen henholdsvis amtsrådet, og som senest  

 22 dage før valgdagen opfylder valgretsbetingelserne bortset fra  

 aldersbetingelsen og betingelsen vedrørende varigheden af forudgående fast  

 bopæl i riget, jf. dog § 4.« »§ 3 a.
Valgbar til kommunalbestyrelsen og amtsrådet er  

 enhver, der har valgret til kommunalbestyrelsen henholdsvis amtsrådet, jf.  

 dog § 4, og som senest mandagen 22 dage før valgdagen 1) har fast bopæl i kommunen henholdsvis amtskommunen, 2) har dansk indfødsret, jf. dog stk. 2, og 3) ikke er umyndiggjort med retsvirkning her i landet.
 Stk. 2. Den, der senest på valgdagen har haft fast bopæl i riget i  

 de forudgående 3 år, er valgbar, uanset at den pågældende ikke har dansk  

 indfødsret på det tidspunkt, der er anført i stk. 1.
 4. Efter § 3 indsættes:
»§ 3 a.
Under forudsætning af gensidighed kan  

 indenrigsministeren indgå aftale med et andet land om, at personer, der er  

 statsborgere i landet uden tillige at have dansk indfødsret, skal kunne opnå  

 valgbarhed efter uafbrudt fast bopæl i riget i et kortere tidsrum end 3 år.
Stk. 2. Efter indgåelse af aftale i henhold til stk. 1 fastsætter  

 indenrigsministeren senest 10 uger før valgdagen det tidsmæssige krav til  

 uafbrudt fast bopæl i riget, der gælder som betingelse for valgbarhed for  

 herboende statsborgere fra det pågældende land.« 5. I § 5 indsættes efter »valgperioder«:  

 »eller ikke har dansk indfødsret«.
 § 5. Den, der på valgdagen er fyldt 60 år eller har været medlem  

 af en kommunalbestyrelse eller et amtsråd i 2 hele sammenhængende  

 valgperioder, har ikke pligt til at lade sig opstille som kandidat, jf. § 29.
 6. I § 22 indsættes som stk. 2:
»Stk. 2. Bekendtgørelsen efter stk. 1 skal tillige indeholde  

 en kort redegørelse for, hvilke personer der har ret til at udøve valgret og  

 stille op som kandidat til kommunalbestyrelsesvalget henholdsvis  

 amtsrådsvalget, herunder om betingelserne for, at disse rettigheder tilkommer  

 herboende udlændinge.« § 22. Senest tirsdagen 8 uger før valgdagen bekendtgør  

 kommunalbestyrelsen henholdsvis amtsrådet i de stedlige dagblade eller  

 lokalaviser 1) antallet af dem, der skal vælges, 2) antallet af stillere for en kandidatliste, 3) fristen for indlevering af kandidatlister og 4) dag og tid for afstemningen.
 7. § 24, stk. 1, 1. pkt., indsættes efter  

 »personnummer,»: »statsborgerskab,».
§ 24. Kandidatlisten skal indeholde oplysning om hver enkelt  

 kandidats fulde navn, personnummer, stilling og bopæl.
Hvis kandidaten ikke  

 ønsker sig anført på stemmesedlen med sit fulde navn, skal det angives,  

 hvordan navnet ønskes anført.
Kandidatens efternavn eller mellemnavn samt  

 mindst et fornavn eller forbogstav skal altid anføres.
Kun mellem- og  

 efternavne, som kandidaten er berettiget til at føre efter navneloven, eller  

 mellemnavne, som er anmeldt til folkeregistret, kan anføres på stemmesedlen.  

 I stedet for fornavnet kan anføres et kaldenavn, der er afledt af fornavnet.
Stk. 2. Kandidaterne skal anføres på kandidatlisten i den  

 rækkefølge, hvori de ønskes anført på stemmesedlen.
Kandidatlisten skal  

 indeholde oplysning om, hvorvidt kandidaterne er opstillet i en bestemt  

 rækkefølge (partiliste), jf. § 86, eller om de er sideordnet opstillet, jf. §  

 85.
Stk. 3. Kandidatlisten skal indeholde oplysning om kandidatlistens  

 listebetegnelse.
Enkelte bogstaver (A,B, C, osv.) kan ikke anvendes som  

 listebetegnelse.
Listebetegnelsen skal ved kandidaternes underskrift være  

 godkendt af disse.
 8. I § 27 indsættes som stk. 3:
»Stk. 3. Såfremt der på en kandidatliste er opstillet en  

 kandidat, der ikke har dansk indfødsret, skal valgbestyrelsen give den  

 pågældende kandidat meddelelse om, hvorvidt den pågældende kandidatliste,  

 herunder den pågældendes kandidatur, er godkendt.« § 27. Efter udløbet af fristen for indlevering af kandidatlister  

 skal valgbestyrelsen undersøge, om de rettidigt indleverede kandidatlister er  

 gyldige, jf. §§ 23 - 25. Valgbestyrelsen skal endvidere undersøge, om  

 kandidaterne på hver enkelt kandidatliste kan godkendes, eller om nogen af  

 kandidaterne skal slettes af kandidatlisterne, jf. §§ 28 - 31.
Stk. 2. Hvis valgbestyrelsen finder, at en kandidatliste på grund  

 af væsentlige mangler må erklæres ugyldig, eller at en eller flere kandidater  

 skal slettes af kandidatlisten efter reglerne i §§ 28 - 30, skal  

 valgbestyrelsen senest lørdagen 24 dage før valgdagen underrette den  

 tegningsberettigede stiller herom.
Senest kl. 12 mandagen 22 dage før  

 valgdagen kan der foretages en afhjælpning af manglerne eller indleveres en  

 ny kandidatliste.
Valgbestyrelsens formand træffer herefter afgørelse om  

 kandidatlistens gyldighed og om godkendelsen af kandidaterne.
Afgørelsen  

 indføres i valgbogen, og en udskrift heraf sendes til den tegningsberettigede  

 stiller.
 9. Efter § 108 indsættes:
»§ 108 a.
Anmodning om udstedelse af en valgbarhedsattest for  

 en dansk statsborger, der ønsker at opstille som kandidat til kommunale valg  

 i en af de øvrige medlemsstater i Den Europæiske Union, skal indgives til  

 indenrigsministeren.
 Stk. 2. For en dansk statsborger, der er umyndiggjort med  

 retsvirkning i Danmark, kan der ikke udstedes valgbarhedsattest.
Stk. 3. For en dansk statsborger, der ikke er umyndiggjort med  

 retsvirkning i Danmark, kan udstedes valgbarhedsattest med det indhold, at  

 indenrigsministeren ikke har kendskab til, at den pågældende har fortabt sin  

 valgbarhed til kommunale råd i Danmark.
Hvis Valgbarhedsnævnet i indeværende  

 valgperiode har truffet afgørelse om, at den pågældende ikke er valgbar til  

 kommunale råd, jf. § 4, skal oplysning herom påføres valgbarhedsattesten  

 tillige med oplysning om, hvornår forældelsesfristen for, at den pågældende  

 strafbare handling kan medføre tab af valgbarhed til kommunale råd, udløber,  

 jf. § 4, stk. 2.« (* 1) Loven indeholder bestemmelser, der gennemfører Rådets direktiv nr.  

 94/80/EF, EF-Tidende 1994 L 368, s. 38.
