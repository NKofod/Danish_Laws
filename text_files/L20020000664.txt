Bekendtgørelse af ændringer til  

 Konvention af 27. april 1979  

 om maritim eftersøgning og redning I tilslutning til Udenrigsministeriets bekendtgørelse nr. 32 af 18.  

 april 1986, Lovtidende C, meddeles det, at den i Hamborg den 27. april 1979  

 udfærdigede konvention om maritim eftersøgning og redning i  

 medfør af Den Internationale Søfartsorganisations (IMO)  

 resolution MSC.70(69) af 18. maj 1998 er blevet ændret som  

 følger :
Oversættelse ÆNDRINGER TIL DEN INTERNATIONALE KONVENTION OM  

 MARITIM EFTERSØGNING OG REDNING, 1979 Den eksisterende tekst til bilaget til konventionen, undtagen  

 stk. 2.1.4, 2.1.5, 2.1.7, 2.1.10, 3.1.2 og 3.1.31)  erstattes af følgende:
»Kapitel 1 UDTRYK OG DEFINITIONER 1.1	»Skal« bruges i bilaget for at angive en bestemmelse, hvis  

 ensartede anvendelse af alle deltagerlande er påkrævet af hensyn  

 til sikkerhed for menneskeliv på søen.
 1.2	»Bør« bruges i bilaget for at angive en bestemmelse, hvis  

 ensartede anvendelse af alle deltagerlande anbefales af hensyn til sikkerhed  

 for menneskeliv på søen.
 1.3	De i bilaget anførte udtryk anvendes i bilaget med  

 følgende betydninger:
.1	»Eftersøgning«.
En operation, der sædvanligvis  

 koordineres af en redningscentral eller en redningsundercentral, der anvender  

 det personel og de faciliteter, der er til rådighed, til at lokalisere  

 personer i nød; .2	»Redning«.
En operation med henblik på at genfinde personer i  

 nød, sørge for deres umiddelbare behov for  

 lægehjælp eller andre behov og bringe dem i sikkerhed; .3	»Eftersøgnings- og redningstjeneste«.
Udførelsen af  

 nødovervågnings-, kommunikations-, koordinerings- og  

 eftersøgnings- og redningsfunktioner, herunder tilvejebringelse af  

 lægelig rådgivning, umiddelbar lægehjælp, eller  

 patientevakuering, ved hjælp af offentlige og private ressourcer,  

 herunder samarbejdende fly, skibe og andre fartøjer og  

 installationer; .4	»Eftersøgnings- og redningsregion«.
Et afgrænset  

 område, der er forbundet med en redningscentral, og inden for hvilket  

 der udføres eftersøgnings- og redningstjenester; .5	»Redningscentral«.
En enhed, der er ansvarlig for at arbejde for  

 effektiv organisering af eftersøgnings- og redningstjenester og for at  

 koordinere udførelsen af eftersøgnings- og redningsoperationer  

 inden for en eftersøgnings- og redningsregion; .6	»Redningsundercentral«.
En enhed, oprettet for at assistere en  

 redningscentral i henhold til de af de ansvarlige myndigheder trufne  

 særlige foranstaltninger, og som er underlagt den  

 pågældende redningscentral; .7	»Eftersøgnings- og redningsfacilitet«.
Enhver mobil  

 ressource, herunder udpegede eftersøgnings- og redningsenheder, der  

 anvendes til at udføre eftersøgnings- og  

 redningsoperationer; .8	»Eftersøgnings- og redningsenhed«.
En enhed sammensat af  

 uddannet personel og udstyret med passende materiel til hurtig  

 udførelse af eftersøgnings- og redningsoperationer; .9	»Beredskabspost«.
Ethvert anlæg, hvormed hensigten er at virke  

 som formidler mellem en person, der anmelder et nødstilfælde, og  

 en redningscentral eller redningsundercentral; .10	»Alarmfase«.
Et generelt udtryk, som, afhængigt af den  

 enkelte situation, dækker såvel uvishedsfasen som beredskabsfasen  

 eller nødfasen; .11	»Uvishedsfase«.
En situation, hvor der består uvished, for  

 så vidt angår en persons, et skibs eller andet fartøjs  

 sikkerhed; .12	»Beredskabsfase«.
En situation, hvor der næres frygt, for  

 så vidt angår en persons, et skibs eller andet fartøjs  

 sikkerhed; .13	»Nødfase«.
En situation, hvor der er en rimelig vished for,  

 at en person, et skib eller andet fartøj er i alvorlig og umiddelbar  

 fare og behøver øjeblikkelig assistance; .14	»Områdekoordinator«.
En person udpeget til at koordinere  

 eftersøgnings- og redningsoperationer i et bestemt område; .15	»Generalsekretær«.
Generalsekretæren i the  

 International Maritime Organization.
Kapitel 2 ORGANISATION OG KOORDINATION 2.1	Ordning vedrørende tilvejebringelse og koordination af  

 eftersøgnings- og redningstjenester 2.1.1	Deltagerlandene skal, for så vidt som de kan gøre  

 det enkeltvis eller i samarbejde med andre deltagerlande og i den  

 udstrækning, det er hensigtsmæssigt, med organisationen deltage i  

 udviklingen af eftersøgnings- og redningstjenester for at sikre, at  

 der ydes assistance til enhver, der er nødstedt på søen.  

 Når de ansvarlige myndigheder i et deltagerland modtager oplysning om,  

 at en person er eller forekommer at være nødstedt på  

 søen, skal de træffe omgående foranstaltninger for at  

 sikre, at der ydes den nødvendige assistance.
 2.1.2	Deltagerlandene skal enten enkeltvis eller, hvis det er  

 hensigtsmæssigt, i samarbejde med andre deltagerlande etablere  

 følgende grundlæggende elementer i en eftersøgnings- og  

 redningstjeneste:
.1	lovmæssig ramme; .2	udnævnelse af en ansvarlig myndighed; .3	organisering af de ressourcer, der står til  

 rådighed; .4	kommunikationsanlæg; .5	koordinations- og driftsfunktioner; og .6	processer til forbedring af tjenesten, herunder planlægning,  

 hjemlige og internationale samarbejdsforhold og uddannelse.
 Deltagerlandene skal, for så vidt det er praktisk muligt,  

 følge de af organisationen udviklede relevante minimumstandarder og  

 retningslinier.
 2.1.3	Med henblik på at sikre tilvejebringelse af en passende  

 landbaseret kommunikationsinfrastruktur, en effektiv nødberedskabsrute  

 og en hensigtsmæssig koordination af operationen, der effektivt  

 støtter eftersøgnings- og redningstjenesten, skal  

 deltagerlandene enten enkeltvis eller i samarbejde med andre medlemslande  

 sikre, at der oprettes tilstrækkelig mange eftersøgnings- og  

 redningsregioner i hvert havområde i overensstemmelse med  

 stk. 2.1.4 og 2.1.5. Sådanne regioner bør støde op  

 til og, så vidt det er praktisk muligt, ikke overlappe hinanden.
2.1.4	Hver eftersøgnings- og redningsregion skal oprettes ved  

 aftale mellem de berørte deltagerlande.
Generalsekretæren skal  

 underrettes om sådanne aftaler.
2.1.5	I tilfælde af, at de pågældende deltagere ikke  

 kan nå til enighed om den nøjagtige størrelse af en  

 eftersøgnings- og redningsregion, skal de bestræbe sig mest  

 muligt på at komme overens om en hensigtsmæssig ordning, gennem  

 hvilken en tilsvarende samlet koordination af eftersøgnings- og  

 redningstjenester i området tilgodeses.
Generalsekretæren skal  

 underrettes om sådanne ordninger.
 2.1.6	Aftaler om de i stk.2.1.4 og 2.1.5 nævnte regioner og  

 ordninger skal registreres af de berørte deltagerlande eller  

 indføres i skriftlige planer, der er accepteret af  

 deltagerlandene.
 2.1.7	Afgrænsningen af eftersøgnings- og redningsregioner  

 har ingen forbindelse med og skal ikke præjudicere fastsættelse  

 af nogen afgrænsning mellem stater.
 2.1.8	Deltagerlandene bør, hvor det er praktisk muligt,  

 søge at opnå overensstemmelse mellem deres søfarts- og  

 luftfartseftersøgnings- og redningstjenester, idet de bør  

 overveje at etablere maritime eftersøgnings- og redningsregioner i  

 henhold til aftale i overensstemmelse med stk. 2.1.4 eller at nå  

 til enighed om hensigtsmæssige ordninger i overensstemmelse med  

 stk. 2.1.5.
 2.1.9	Deltagerlande, der har påtaget sig ansvaret for at yde  

 eftersøgnings- og redningstjenester i et bestemt område, skal  

 anvende eftersøgnings- og redningsenheder og andre tilgængelige  

 faciliteter for at yde assistance til en person, der er eller forekommer at  

 være nødstedt på søen.
2.1.10	Deltagerlandene skal tilsikre, at der ydes hjælp til  

 ethvert menneske i nød på havet.
De skal gøre dette  

 uanset et sådant menneskes nationalitet eller status og uanset under  

 hvilke forhold dette menneske findes.
 2.1.11	Deltagerlandene skal sende oplysninger om deres  

 eftersøgnings- og redningstjenester til generalsekretæren,  

 herunder:
.1	den nationale myndighed, der er ansvarlig for de maritime  

 eftersøgnings- og redningstjenester; .2	beliggenheden af de etablerede redningscentraler eller af andre  

 centraler, der står for eftersøgnings- og redningskoordinationen  

 for eftersøgnings- og redningsregionen eller regionerne, og  

 kommunikationsmidlerne deri; .3	begrænsninger i eftersøgnings- og redningscentralen  

 eller -centralerne og i den dækning, der ydes af deres landbaserede  

 nød- og sikkerhedskommunikationsmidler; og .4	de vigtigste former for til rådighed stående  

 eftersøgnings- og redningsenheder.
 Deltagerlandene skal under høj prioritet opdatere de oplysninger,  

 der videregives, for så vidt angår ændringer af betydning.  

 Generalsekretæren skal videregive de modtagne oplysninger til alle  

 deltagerlandene.
 2.1.12	Generalsekretæren skal underrette alle deltagerlande om de  

 aftaler eller ordninger, som er omtalt i stk. 2.1.4. og 2.1.5.
2.2	Udviklingen af nationale eftersøgnings- og  

 redningstjenester 2.2.1	Deltagerlandene skal oprette hensigtsmæssige nationale  

 procedurer for den samlede udvikling, koordination og forbedring af  

 eftersøgnings- og redningstjenester.
 2.2.2	Som en støtte til effektive eftersøgnings- og  

 redningsoperationer skal deltagerlandene:
.1	sikre en koordineret anvendelse af de til rådighed  

 stående faciliteter; og .2	etablere et nært samarbejde mellem de tjenester og  

 organisationer, der kan bidrage til en forbedret eftersøgnings- og  

 redningstjeneste, for så vidt angår udførelse,  

 planlægning, undervisning, øvelser og forskning og  

 udvikling.
2.3.	Oprettelse af redningscentraler og redningsundercentraler 2.3.1	For at opfylde kravene i stk. 2.2 skal deltagerlandene  

 enkeltvis eller i samarbejde med andre stater oprette redningscentraler og  

 sådanne redningsundercentraler for deres eftersøgnings- og  

 redningstjenester, som de finder passende.
2.3.2	Hver redningscentral og redningsundercentral, som er oprettet i  

 overensstemmelse med stk. 2.3.1, skal sørge for modtagelsen af  

 nødsignaler, der stammer fra deres eftersøgnings- og  

 redningsregion.
Enhver sådan central skal ligeledes sørge for  

 kommunikationen med nødstedte personer, med eftersøgnings- og  

 redningsfaciliteter og med andre redningscentraler eller  

 redningsundercentraler.
2.3.3	Hver redningscentral skal operere døgnet rundt og altid  

 være bemandet med uddannet personel, der kan anvende engelsk som  

 arbejdssprog.2) 2.4	Samarbejde med luftfartens tjenester 2.4.1	Deltagerlandene skal sikre det tættest mulige samarbejde  

 mellem skibsfartens og luftfartens tjenester med det formål at  

 tilvejebringe den mest effektive og bedst virkende eftersøgnings- og  

 redningstjeneste i og over deres eftersøgnings- og  

 redningsregioner.
 2.4.2	Når det kan lade sig gøre, bør hvert  

 deltagerland oprette fælles redningscentraler og redningsundercentraler  

 til at varetage opgaverne for såvel skibsfarten som luftfarten.
 2.4.3	Når der er oprettet adskilte redningscentraler eller  

 redningsundercentraler for skibsfarten og luftfarten dækkende samme  

 område, skal det pågældende deltagerland sikre det  

 tættest mulige samarbejde mellem centralerne eller  

 undercentralerne.
 2.4.4	Deltagerlandene skal så vidt muligt sikre, at der anvendes  

 en ensartet procedure mellem eftersøgnings- og redningsenheder til  

 henholdsvis skibsfarts- og luftfartsformål.
2.5	Udpegning af eftersøgnings- og  

 redningsfaciliteter Deltagerlandene skal finde frem til alle faciliteter, der kan deltage i  

 eftersøgnings- og redningsoperationer, og kan udpege egnede  

 faciliteter til eftersøgnings- og redningsenheder.
2.6	Udrustning af eftersøgnings- og redningsenheder 2.6.1	Hver redningsenhed skal være forsynet med udrustning  

 afpasset til enhedens opgave.
 2.6.2	Containere og pakninger, der indeholder overlevelsesudstyr for  

 nedkastning til overlevende, bør til angivelse af deres indhold  

 være forsynet med markeringer i overensstemmelse med de af  

 organisationen vedtagne standarder.
Kapitel 3 SAMARBEJDE MELLEM STATER 3.1	Samarbejde mellem stater 3.1.1	Deltagerlandene skal koordinere deres eftersøgnings- og  

 redningsorganisationer og bør, når som helst det er  

 nødvendigt, koordinere deres eftersøgnings- og  

 redningsoperationer med nabostaternes.
3.1.2	Medmindre andet er aftalt mellem de berørte stater,  

 bør et deltagerland - under iagttagelse af gældende nationale  

 love, bestemmelser og regulativer - tillade regningsenheder fra andre  

 deltagerlande umiddelbar adgang til eller over sit territorialfarvand eller  

 territorium, når formålet alene er at stedfæste positionen  

 for en søulykke og at redde overlevende fra en sådan ulykke.
I  

 sådanne tilfælde skal eftersøgnings- og  

 redningsoperationer så vidt praktisk muligt koordineres af den for  

 området ansvarlige redningscentral i det deltagerland, som har givet  

 adgangstilladelse, eller en sådan anden myndighed, som er blevet  

 udpeget af dette land.
3.1.3	Medmindre andet er aftalt mellem de berørte stater, skal  

 myndighederne i et deltagerland, som ønsker at sende sine  

 redningsenheder ind på eller over et andet deltagerlands  

 territorialfarvand eller territorium med det ene formål at  

 stedfæste positionen for søulykker og at redde overlevende fra  

 sådanne ulykker, sende en anmodning herom til det andet deltagerlands  

 redningscentral eller til en anden af dette land udpeget myndighed.
Denne  

 anmodning skal indeholde alle oplysninger om den planlagte aktion og behovet  

 herfor.
 3.1.4	De ansvarlige myndigheder i deltagerlandene skal:
.1	umiddelbart bekræfte modtagelsen af en sådan anmodning;  

 og .2	hurtigst muligt tilkendegive de eventuelle betingelser, som skal  

 være opfyldt, for at den planlagte aktion kan  

 iværksættes.
3.1.5	Deltagerlandene bør indgå aftaler med nabostater om  

 fastsættelse af betingelserne for hverandres eftersøgnings- og  

 redningsenheders adgang til eller over deres respektive territorialfarvande  

 eller territorier.
Sådanne aftaler bør også tilsikre  

 lettelse af adgangen for sådanne enheder med anvendelse af  

 færrest mulige formaliteter.
 3.1.6	Hvert deltagerland bør bemyndige sine redningscentraler  

 til:
.1	at anmode om assistance i nødvendigt omfang fra andre  

 redningscentraler, herunder skibe, fly, personel eller udstyr; .2	at give skibe, fly, personel eller udstyr nødvendige  

 adgangstilladelser til eller over sit territorialfarvand eller territorium;  

 og .3	at træffe de nødvendige arrangementer med vedkommende  

 told-, indrejse-, helbreds- eller anden myndighed med det formål at  

 fremskynde sådan adgang.
 3.1.7	Ethvert deltagerland skal sikre, at dets redningscentraler  

 på anmodning yder assistance til andre redningscentraler, herunder  

 assistance i form af skibe, fly, personel eller udstyr.
3.1.8	Deltagerlandene bør, hvor det er hensigtsmæssigt,  

 indgå aftaler med andre stater om at styrke eftersøgnings- og  

 redningssamarbejdet og koordinationen.
Deltagerlandene skal bemyndige deres  

 ansvarlige myndigheder til at indgå operationsplaner og ordninger  

 vedrørende eftersøgnings- og redningssamarbejde og koordination  

 med de ansvarlige myndigheder i andre stater.
Kapitel 4 OPERATIONSPROCEDURER 4.1	Forberedende foranstaltninger 4.1.1	Hver redningscentral og redningsundercentral skal være i  

 besiddelse af ajourførte oplysninger særligt vedrørende  

 eftersøgnings- og redningsfaciliteter og de til rådighed  

 stående kommunikationsmidler, der måtte være relevante for  

 eftersøgnings- og redningsoperationer i dens område.
4.1.2	Hver redningscentral og redningsundercentral bør have let  

 adgang til oplysninger om position, kurs og hastighed for skibe inden for sit  

 område, som vil være i stand til at yde assistance til personer,  

 skibe eller andre fartøjer, som er i fare på havet, og til  

 oplysninger om, hvordan de kan kontaktes.
Sådanne oplysninger  

 bør enten være til rådighed i redningscentralen eller  

 være let tilgængelige, når det bliver  

 nødvendigt.
4.1.3	Hver redningscentral og redningsundercentral skal have  

 detaljerede operationsplaner for udførelse af eftersøgnings- og  

 redningsoperationer.
Hvor det er hensigtsmæssigt, skal sådanne  

 planer udvikles sammen med repræsentanter for dem, der måtte  

 assistere ved tilvejebringelsen af, eller som måtte drage fordel af  

 eftersøgnings- og redningstjenester.
 4.1.4	Redningscentraler eller redningsundercentraler skal holdes  

 informeret om eftersøgnings- og redningsenhedernes beredskab.
4.2	Oplysninger om nødsituationer 4.2.1	Deltagerlandene skal enten enkeltvis eller i samarbejde med andre  

 stater sikre, at de døgnet rundt er i stand til omgående og  

 på pålidelig vis at modtage nødsignaler fra udstyr, der  

 anvendes til dette formål i deres eftersøgnings- og  

 redningsregioner.
Enhver beredskabspost, der modtager et nødsignal,  

 skal:
.1	straks viderebringe alarmen til vedkommende redningscentral eller  

 redningsundercentral og dernæst assistere ved eftersøgnings- og  

 redningskommunikationen i den udstrækning, det er  

 hensigtsmæssigt; og .2	hvis det er praktisk muligt, bekræfte modtagelsen af  

 alarmen.
 4.2.2	Deltagerlandene skal, hvor det er hensigtsmæssigt, sikre,  

 at der forefindes effektive ordninger til registrering af  

 kommunikationsudstyr og til besvarelse af nødstilfælde,  

 således at enhver redningscentral eller redningsundercentral har hurtig  

 adgang til relevante registreringsoplysninger.
 4.2.3	Enhver myndighed eller del af en eftersøgnings- og  

 redningstjeneste, der har grund til at tro, at en person, et skib eller andet  

 fartøj er i nød, skal snarest muligt viderebringe alle  

 tilgængelige oplysninger til den berørte redningscentral eller  

 redningsundercentral.
 4.2.4	Redningscentraler og redningsundercentraler skal umiddelbart  

 efter modtagelsen af oplysninger om, at en person, et skib eller andet  

 fartøj befinder sig i en nødsituation, vurdere sådanne  

 oplysninger og fastslå, hvilken alarmfase der skal erklæres i  

 overensstemmelse med stk. 4.4, og omfanget af en nødvendig  

 operation.
4.3	Indledende aktion Enhver eftersøgnings- og redningsenhed, som modtager meddelelse om  

 en nødsituation, skal indledningsvis straks reagere, hvis den er i  

 stand til at assistere, og skal under alle omstændigheder  

 ufortøvet underrette den redningscentral eller redningsundercentral, i  

 hvis område begivenheden er indtruffet.
4.4	Alarmfaser Som en hjælp ved fastsættelsen af hensigtsmæssige  

 operationelle procedurer skal den berørte redningscentral eller  

 redningsundercentral skelne mellem følgende alarmfaser:
 .1	Uvishedsfasen:
.1.1	når en person rapporteres savnet, eller et skib eller andet  

 fartøj ikke er nået frem til sit bestemmelsessted til forventet  

 tid; eller .1.2	når en person, et skib eller andet fartøj ikke har  

 udsendt en forventet positions- eller sikkerhedsmelding.
 .2	Beredskabsfasen:
.2.1	når efter uvishedsfasen forsøg på at etablere  

 kontakt med personen, skibet eller andet fartøj er slået fejl,  

 og når efterspørgsler rettet til andre relevante kilder har  

 været resultatløse; eller .2.2	når modtagne oplysninger tilkendegiver, at et skib eller  

 andet fartøjs sejladsmæssige egenskaber er nedsat, men ikke i en  

 sådan grad, at der sandsynligvis foreligger en nødsituation.
 .3	Nødfasen:
.3.1	når der modtages sikre oplysninger om, at en person, et skib  

 eller andet fartøj er i fare og behøver øjeblikkelig  

 assistance; eller .3.2	når efter beredskabsfasen yderligere resultatløse  

 forsøg på at komme i kontakt med en person, et skib eller andet  

 fartøj og yderligere omfattende resultatløse  

 efterspørgsler peger mod sandsynligheden for, at der foreligger en  

 nødsituation; eller 3.3	når der modtages oplysninger, som tilkendegiver, at et skib  

 eller andet fartøjs sejladsmæssige egenskaber er nedsat i en  

 sådan grad, at der sandsynligvis foreligger en  

 nødsituation.
4.5	Fremgangsmåder for redningscentraler og  

 redningsundercentraler under alarmfaser 4.5.1	Når uvishedsfasen er erklæret, skal den  

 pågældende redningscentral eller redningsundercentral  

 iværksætte efterspørgsler med henblik på at  

 fastslå personens, skibets eller andet fartøjs sikkerhed eller  

 skal erklære beredskabsfasen.
 4.5.2	Når beredskabsfasen er erklæret, skal den  

 pågældende redningscentral eller redningsundercentral udvide den  

 iværksatte efterspørgsel om den savnede person, det savnede skib  

 eller andet fartøj, alarmere relevante eftersøgnings- og  

 redningstjenester samt iværksætte sådanne operationer, som  

 er nødvendige under hensyntagen til omstændighederne i det  

 enkelte tilfælde.
 4.5.3	Når nødfasen erklæres, skal den  

 pågældende redningscentral eller redningsundercentral gå  

 frem som foreskrevet i dens operationelle planer som krævet i  

 stk. 4.1.
 4.5.4	Iværksættelse af eftersøgnings- og  

 redningsoperationer, når det eftersøgte objekts position er  

 ukendt.
 I tilfælde, hvor en alarmfase erklæres med hensyn til et  

 eftersøgt objekt, hvis position er ukendt, skal følgende  

 iagttages:
.1	når der består en nødfase, skal en  

 redningscentral eller redningsundercentral, medmindre den er gjort bekendt  

 med, at andre centraler har iværksat en operation, påtage sig  

 ansvaret for at iværksætte en passende operation samt  

 træffe aftale med andre centraler med det formål at udpege en  

 central til at overtage ansvaret for operationen; .2	medmindre andet er fastlagt ved aftale mellem de  

 pågældende centraler, skal den udpegede central være den  

 central, som er ansvarlig for det område, i hvilket det  

 eftersøgte objekt befandt sig ifølge den sidst rapporterede  

 position; og .3	efter at have erklæret nødfasen skal den central, der  

 koordinerer eftersøgnings- og redningsoperationen i den  

 udstrækning, det skønnes hensigtsmæssigt, informere andre  

 centraler om alle omstændigheder ved nødsituationen og om enhver  

 efterfølgende udvikling.
 4.5.5	Udsendelse af oplysninger til personer, skibe eller andre  

 fartøjer, der er årsag til, at en alarmfase er  

 erklæret.
 Hvor det er muligt, skal den redningscentral eller  

 redningsundercentral, der er ansvarlig for eftersøgnings- og  

 redningsoperationerne, videresende informationer vedrørende de  

 iværksatte eftersøgnings- og redningsoperationer til den person,  

 det skib eller andet fartøj, for hvilket der er erklæret  

 alarmfase.
4.6	Koordination, når to eller flere deltagerlande er  

 inddraget I forbindelse med eftersøgnings- og  

 redningsoperationer, der inddrager mere end et deltagerland, skal hvert  

 deltagerland udføre de operationer, som er nødvendige i  

 overensstemmelse med de operative planer omhandlet i stk. 4.1, når  

 de bliver anmodet herom af regionens redningscentral.
4.7	Koordination af eftersøgnings- og redningsaktiviteter i  

 eftersøgningsområdet 4.7.1	De aktiviteter, der udføres af eftersøgnings- og  

 redningsenheder, og andre faciliteter, der er involveret i  

 eftersøgnings- og redningsoperationer, skal være koordineret  

 på en måde, der tilsikrer de mest effektive resultater.
4.7.2	Forud for indsættelse af mangfoldige faciliteter i  

 eftersøgnings- og redningsoperationer og såfremt  

 redningscentralen eller redningsundercentralen finder det nødvendigt,  

 bør den mest egnede person udpeges til områdekoordinator  

 tidligst muligt, og helst før faciliteterne ankommer til det angivne  

 operationsområde.
Områdekoordinatoren skal pålægges  

 særlige ansvarsområder under hensyntagen til dennes  

 tilsyneladende muligheder og de operationelle krav.
 4.7.3	Hvis der ikke findes en ansvarlig redningscentral, eller hvis den  

 ansvarlige redningscentral af en eller anden årsag ikke er i stand til  

 at koordinere eftersøgnings- og redningsmissionen, bør de  

 involverede faciliteter udpege en områdekoordinator efter indbyrdes  

 aftale.
4.8	Afslutning og indstilling af eftersøgnings- og  

 redningsoperationer 4.8.1	Eftersøgnings- og redningsoperationer skal, hvor det er  

 praktisk muligt, fortsættes, indtil al rimeligt håb om at redde  

 overlevende er ude.
4.8.2	Den berørte ansvarlige redningscentral eller  

 redningsundercentral skal normalt beslutte, hvornår  

 eftersøgnings- og redningsoperationer skal indstilles.
Hvis der ikke  

 er involveret en sådan central i koordinationen af operationerne, kan  

 områdekoordinatoren tage denne beslutning.
 4.8.3	Når en redningscentral eller redningsundercentral på  

 grundlag af pålidelige oplysninger finder, at en eftersøgnings-  

 og redningsoperation er lykkedes, eller at der ikke længere forefindes  

 en nødsituation, skal den afslutte eftersøgnings- og  

 redningsoperationen og straks give enhver myndighed, facilitet eller  

 tjeneste, der har været aktiveret eller underrettet, oplysning  

 herom.
4.8.4	Hvis en eftersøgnings- og redningsoperation i  

 området bliver praktisk umulig, og redningscentralen eller  

 redningsundercentralen konkluderer, at der stadig kan findes overlevende, kan  

 centralen midlertidigt indstille aktiviteterne i området, mens den  

 videre udvikling afventes, og skal straks give enhver myndighed, facilitet  

 eller tjeneste, der har været aktiveret eller underrettet, oplysning  

 herom.
De oplysninger, der herefter modtages, skal evalueres, og  

 eftersøgnings- og redningsoperationerne skal genoptages, når det  

 på baggrund af sådanne oplysninger findes forsvarligt.
Kapitel 5 SKIBSRAPPORTERINGSSYSTEMER 5.1	Generelt 5.1.1	Skibsrapporteringssystemer kan etableres enten af deltagerlandene  

 enkeltvis eller i samarbejde med andre stater med henblik på at lette  

 eftersøgnings- og redningsoperationer i tilfælde, hvor det  

 skønnes nødvendigt.
5.1.2	Deltagerlande, som overvejer at etablere et  

 skibsrapporteringssystem, bør tage organisationens anbefalinger herom  

 i betragtning.
Deltagerlandene bør også overveje, om  

 eksisterende skibsrapporteringssystemer eller andre kilder til oplysning om  

 skibes position kan frembringe passende oplysninger til regionen, og  

 søge at minimere skibes afgivelse af unødvendige yderligere  

 rapporter eller redningscentralers behov for at søge oplysninger ved  

 hjælp af flere rapporteringssystemer for at afgøre, om skibe  

 står til rådighed med assistance i forbindelse med  

 eftersøgnings- og redningsoperationer.
 5.1.3	Skibsrapporteringssystemet bør tilvejebringe  

 ajourførte oplysninger om skibes bevægelser med henblik på  

 i en nødsituation at:
.1	formindske intervallet fra kontakten med et skib mistes og til  

 iværksættelsen af eftersøgnings- og redningsoperationer i  

 tilfælde, hvor intet nødsignal er modtaget; .2	muliggøre hurtig beslutning om, hvilke skibe der kan  

 opfordres til at yde assistance; .3	muliggøre aftegning af et eftersøgningsområde af  

 begrænset størrelse i tilfælde, hvor positionen for en  

 person, et skib eller andet fartøj i nød er ukendt eller  

 usikker; og .4	lette udsendelse af livsvigtig lægehjælp eller  

 -rådgivning.
5.2.	Operative krav 5.2.1	Skibsrapporteringssystemer bør opfylde følgende  

 krav:
.1	at tilvejebringe oplysninger, herunder sejlplaner og  

 positionsrapporter, som kan gøre det muligt at fastsætte  

 nuværende og efterfølgende positioner for skibe, der deltager i  

 systemet; .2	at plotte skibstrafikken; .3	at modtage rapporter fra deltagende skibe med passende  

 mellemrum; .4	at forenkle systemets opbygning og brug; og .5	at anvende et internationalt vedtaget standardrapporteringsskema og  

 internationalt vedtagne standardprocedurer.
5.3	Rapporttyper 5.3.1	Et skibsrapporteringssystem bør omfatte følgende  

 rapporttyper i overensstemmelse med organisationens anbefalinger:
.1	Sejlplan; .2	Positionsrapport; og .3	Afsluttende rapport.
5.4	Systemernes anvendelse 5.4.1	Deltagerlandene bør tilskynde alle skibe til at rapportere  

 deres positioner, når de sejler i områder, hvor der er truffet  

 foranstaltninger til indsamling af oplysninger om positioner til  

 eftersøgnings- og redningsformål.
5.4.2	Deltagerlande, som indsamler oplysninger om skibes positioner,  

 bør så vidt muligt videregive sådanne oplysninger til  

 andre stater, når det ønskes til eftersøgnings- og  

 redningsformål.« Ændringerne trådte i henhold til konventionens artikel III,  

 stk. 2 f, i kraft 1. januar 2000 for samtlige af konventionens parter  

 med undtagelse af Finland.
 Oplysninger om andre landes tiltrædelse m.v. kan fås hos IMO  

 på adressen:  http://www.imo.org .
Udenrigsministeriet, den 21. februar  

 2002 Per Stig Møller 1)   Den i nævnte stk. fundne tekst  

 medtages kun i dette dokument af henvisningsårsager og vil ikke  

 optræde i den autentiske tekst.
 2)   Se afsnittet om eftersøgning og  

 redning i IMO Standard Marine Communication Phrases (MSC/Circ.794).
