 Paa dertil given Anledning skal Justitsministeriet herved paany indskærpe,  

 at der ikke maa gives Tilladelse til at afholde offentlige hypnotiske,  

 spiritistiske eller antispiritistiske Forestillinger.
 Tilladelse til Opvisninger under Navn af Tankelæsning, Suggestion,  

 Autosuggestion og lignende maa kun meddeles paa Betingelse af, at der ikke i  

 Forestillingerne medvirker Personer blandt Publikum, og da disse Opvisninger  

 meget ofte i Virkeligheden falder sammen med de i 1ste Stk. nævnte  

 Forestillinger, bør Tilladelse hertil iøvrigt ikke meddeles, forinden det -  

 om fornødent med Bistand af vedkommende Embedslæge - i hvert enkelt Tilfælde  

 er konstateret, at de paagældende Opvisninger ikke kan ligestilles med  

 hypnotiske Forestillinger.
Foranstaaende Bestemmelser kommer til Anvendelse paa alle offentlige  

 Forestillinger og Opvisninger af den omhandlede Art, selv om Adgangen til  

 disse er gratis.
Ligeledes gælder Forbudet saadanne Forestillinger og  

 Opvisninger i Cirkus, Varieteer eller lignende.
 Nærværende Cirkulære Træder i Stedet for Justitsministeriets Cirkulære Nr.  

 2 af 5. Januar 1934 til Politidirektøren i København og Politimestrene  

 angaaende Forestillinger i Hypnotisme, Tankelæsning, Suggestion m. v.
 Et Antal Eksemplarer vedlægges til Fordeling mellem Amtets Kredskontorer.
 Justitsministeriet, den 19. Januar 1945.
P.
M.
V.
Aage Svendsen /Boas.
