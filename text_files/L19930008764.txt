 I tilslutning til Udenrigsministeriets bekendtgørelse nr. 98 af 26.  

 november 1987 meddeles det, at der den 25. marts 1993 blev undertegnet en  

 overenskomst i Maputo mellem Danmark og Mozambique, ifølge hvilken den danske  

 regering har forpligtet sig til at yde et beløb på 29,7 mio. kr. til støtte  

 til 4. fase af et landbrugsprojekt i Tete, Mozambique.
 Projektets formål er at øge fødevareproduktionen i Teteprovinsen for at  

 forbedre levevilkårene for landbefolkningen og øge forsyningen med fødevarer  

 til provinsen og til landet som helhed.
 Overenskomsten trådte i kraft den 25. marts 1993, og projektet forventes  

 afsluttet med udgangen af marts 1997.
