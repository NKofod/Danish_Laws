Cirkulære om amtsrådenes  

 behandling af ansøgninger om tilladelse til erhvervsmæssig  

 råstofindvinding og af anmeldelser om ikke-erhvervsmæssig  

 råstofindvinding (administrationscirkulæret) (Til samtlige amtsråd) I medfør af § 35 i lov om råstoffer, jf.  

 lovbekendtgørelse nr. 569 af 30. juni 1997, som ændret ved lov  

 nr. 370 af 2. juni 1999, fastsættes:
Kapitel 1 Erhvervsmæssig råstofindvinding Samordningspligt § 1. En ansøgning om tilladelse til  

 erhvervsmæssig indvinding af råstoffer gælder ifølge  

 råstoflovens § 8 også som ansøgning om tilladelse efter  

 andre love, når der efter disse love kræves tilladelse til selve  

 den påtænkte indvinding og behandling af råstoffer.
 Stk. 2. En ansøgning om tilladelse til  

 erhvervsmæssig indvinding gælder ikke som ansøgning om  

 andre tilladelser, der ikke direkte angår selve  

 råstofindvindingen eller selve råstofbehandlingen, uanset om  

 sådanne tilladelser kan være en forudsætning for  

 indvindingsvirksomhedens etablering.
 § 2. Det påhviler amtsrådet at  

 forelægge en ansøgning efter § 1, stk. 1, for de andre  

 myndigheder, som har kompetence med hensyn til selve den påtænkte  

 indvinding og behandling.
 Stk. 2. Forelæggelsen skal ske umiddelbart efter,  

 at amtsrådet har modtaget ansøgningen.
 Stk. 3. Amtsrådet skal underrette ansøgeren  

 om, at den ansøgte råstofindvinding forudsætter tilladelse  

 efter anden lovgivning, og at amtsrådets behandling af sagen efter  

 råstofloven foreløbigt afventer de respektive myndigheders  

 stillingtagen.
 Stk. 4. Såfremt de pågældende  

 myndigheder meddeler afslag til den ansøgte råstofindvinding,  

 skal amtsrådet underrette ansøgeren herom.
Stk. 5. Såfremt de pågældende  

 myndigheder meddeler de nødvendige tilladelser på nærmere  

 angivne vilkår, skal amtsrådet medtage disse vilkår i  

 tilladelsen efter råstofloven.
Det skal fremgå af  

 afgørelsen, efter hvilken lovgivning vilkårene er stillet.
Kyststrækninger, strandbredder § 3. Amtsrådet skal, jf. råstoflovens  

 § 7, stk. 1, 2. pkt., forelægge ansøgningen for  

 Kystinspektoratet, såfremt den ansøgte råstofindvinding  

 skal foregå:
1)	på strandbredder og andre kyststrækninger, hvor der ikke  

 findes sammenhængende landvegetation, 2)	inden for den i naturbeskyttelseslovens § 15 omhandlede  

 strandbeskyttelseslinie, eller 3)	på arealer ved den jyske vestkyst, der ligger nærmere  

 kystlinien end 500 m regnet fra daglige højeste vandstand.
 Stk. 2. § 2, stk. 2-5, finder tilsvarende anvendelse ved  

 forelæggelse af ansøgninger for Kystinspektoratet.
Inddragelse af andre myndigheder § 4. Amtsrådet skal indhente en udtalelse  

 fra kommunalbestyrelsen i den kommune, hvor indvindingen skal finde sted,  

 samt fra Rigsantikvaren eller nærmeste arkæologiske museum, inden  

 der træffes afgørelse efter råstofloven, jf. dog § 6.
Stk. 2. Amtsrådet skal fremsende ansøgningen  

 til de i stk. 1 nævnte myndigheder umiddelbart efter, at  

 amtsrådet har modtaget ansøgningen.
Det skal angives, at  

 udtalelsen skal være amtsrådet i hænde senest 4 uger efter,  

 at ansøgningen er modtaget af de i stk. 1 nævnte  

 myndigheder.
 Stk. 3. Amtsrådet skal underrette ansøgeren  

 om, at amtsrådets behandling af sagen efter råstofloven  

 foreløbigt afventer udtalelse fra de i stk. 1 nævnte  

 myndigheder.
 § 5. Amtsrådet skal indhente en udtalelse  

 fra Statens Luftfartsvæsen, såfremt der ansøges om  

 råstofindvinding under grundvandsspejlet inden for en afstand af 10 km  

 fra offentlige flyvepladser og/eller militære flyvestationer, inden der  

 træffes afgørelse efter råstofloven, jf. dog § 6. Der  

 henvises til Statens Luftfartsvæsens flyvepladsoversigt.
 Stk. 2. § 4, stk. 2 og 3, finder tilsvarende anvendelse  

 ved indhentelse af en udtalelse efter stk. 1.
§ 6. Amtsrådet kan undlade at indhente en  

 udtalelse fra de i § 4, stk. 1, og § 5, stk. 1, nævnte myndigheder,  

 når ansøgningen vedrører mindre ændringer af  

 vilkår, indvindingsperiodens længde og lignende i en allerede  

 meddelt tilladelse.
Det er dog en betingelse, at ændringerne efter  

 amtsrådets skøn er uden betydning for de nævnte  

 myndigheder.
 Stk. 2. Amtsrådet skal underrette de  

 pågældende myndigheder om afgørelser, hvor reglen i stk. 1  

 har været bragt i anvendelse.
Tilbagekaldelse af tilladelse § 7. Såfremt Kystinspektoratet indstiller  

 til vedkommende amtsråd, at en tilladelse på strandbredder og  

 andre kyststrækninger, hvor der ikke findes sammenhængende  

 landvegetation, skal begrænses eller tilbagekaldes i henhold til  

 råstoflovens § 11, stk. 2, skal amtsrådet følge  

 Kystinspektoratets indstilling.
Kapitel 2 Ikke-erhvervsmæssig råstofindvinding og  

 prøvegravning § 8. Anmeldelser om ikke-erhvervsmæssige  

 indvindinger eller prøvegravninger i henhold til råstoflovens §  

 7, stk. 2, skal forelægges for Kystinspektoratet, såfremt  

 indvindingen skal foregå på strandbredder og andre  

 kyststrækninger, hvor der ikke findes sammenhængende  

 landvegetation.
 Stk. 2. Amtsrådet skal følge  

 Kystinspektoratets indstilling om vilkår eller forbud.
Kapitel 3 Ikrafttræden m.v.
 § 9. Reglerne i dette cirkulære træder  

 i kraft den 15. november 1999.
 Stk. 2. Samtidig ophæves Miljøministeriets  

 cirkulære af 29. april 1992 om amtsrådenes behandling af  

 ansøgninger om tilladelse til erhvervsmæssig  

 råstofindvinding og af anmeldelser om ikke-erhvervsmæssig  

 råstofindvinding (administrationscirkulæret).
