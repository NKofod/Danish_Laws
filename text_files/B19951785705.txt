Teknisk forskrift om supplerende krav til  

 intakt stabilitet for eksisterende passagerskibe i international fart *) I medfør af § 3, § 11, stk. 2, og § 28 i lov om skibes sikkerhed  

 m.v., jf. lovbekendtgørelse nr. 283 af 2. maj 1995, og efter  

 bemyndigelse i bekendtgørelse nr. 570 af 26. september 1988  

 fastsættes:
Kapitel 1 Definitioner og ækvivalensbestemmelse § 1. I denne forskrift forstås  

 ved:
 1)	"International fart": Rejse fra dansk havn til udenlandsk havn eller  

 omvendt, en rejse fra Danmark til og fra Færøerne og til og fra  

 Grønland samt rejser mellem Færøerne og Grønland  

 eller mellem to udenlandske havne.
 2)	"Passagerskib": Et skib, der befordrer flere end 12  

 passagerer.
 § 2. Søfartsstyrelsen accepterer  

 beregninger, der udføres af anerkendte prøveinstitutter,  

 herunder af prøvningsinstitutter i andre EU-medlemstater samt i lande,  

 der er omfattet af EØS-aftalen, og som giver passende og  

 tilfredsstillende garantier af teknisk, fagmæssig og uafhængig  

 art.
Kapitel 2 Intakt stabilitet § 3. Der skal forefindes oplysninger godkendt af  

 Søfartsstyrelsen om intakt stabiliteten om bord i alle passagerskibe,  

 som sejler i international fart, med en bruttotonnage på 20 eller  

 derover, som er køllagt eller indkøbt fra udlandet på  

 eller efter den 12. juli 1933, men inden den 1. april 1976 Stk. 2.  Bestemmelserne i kapitel 2 skal være  

 opfyldt og godkendt af Søfartsstyrelsen inden den 1. maj 1996, eller  

 ved førstkommende hovedsyn efter den 1. maj 1996.
Skibe køllagt før den 12. juli 1933 § 4. For skibe køllagt eller indkøbt  

 fra udlandet før den 12. juli 1933 skal der foretages en  

 stabilitetsundersøgelse for at bestemme skibets  

 stabilitetsforhold.
 Stk. 2. Hvis der foreligger stabilitetsoplysninger kan  

 disse lægges til grund for undersøgelsen.
 Stk. 3. Skibenes stabilitet skal opfylde følgende  

 minimumskriterier:
 1)	Metacenterhøjden (GM) skal være minimum 0,60 m efter  

 eventuel ilægning af supplerende ballast.
 2)	Fribordet for skibe med en bruttotonnage på 150 og derover  

 skal være i overensstemmelse med lasteliniekonvetionens  

 bestemmelser.
 3)	For skibe med en bruttotonnage på under 150 skal skibets  

 fribord i lastet kondition have en passende størrelse, vurderet  

 individuelt af Søfartsstyrelsen for det enkelte skib med hensyntagen  

 til skibets fartsområde.
Skibe køllagt på eller efter den 12. juli  

 1933 § 5. For skibe køllagt eller indkøbt  

 fra udlandet på eller efter den 12. juli 1933, men før den 1.  

 april 1976 1) , skal der, hvis der ikke  

 allerede findes godkendte stabilitetsoplysninger, foretages de  

 nødvendige stabilitetsundersøgelser for beregning af skibets  

 stabilitetsforhold.
 Stk. 2. Skibenes stabilitet skal opfylde følgende  

 minimumskriterier:
 1)	Metacenterhøjden (GM) skal være minimum 0,15 m.
 2)	Den oprettende stabilitetsarm (GZ) skal ved toppunktet have en  

 værdi på minimum 0,20 m.
 3)	For skibe med en Lpp under 24 m, kan kravet til GZ reduceres med  

 2x(24-Lpp)%.
 4)	Arealet under GZ kurven skal være minimum 0,055 radianmeter op  

 til en krængningsvinkel der ikke overstiger 30°  

  eller op til en indstrømningsvinkel, hvis denne er mindre end 30°  

 .
 5)	Følgende yderligere kriterier skal anvendes:
a)	Krængningsvinklen som følge af sammenstimlen af  

 passagerer i en side må ikke overstige 10º, jfr. retningslinierne i  

 IMCO Res.
A. 167 i Appendix II (ES IV).
b)	Krængningsvinklen som følge af drejning må ikke  

 overstige 10º 2) 6)	Hvis skibets fartsområde alene omfatter beskyttet farvand, og  

 skibet udelukkende transporterer passagerer, kan kravene til skibets  

 stabilitet begrænses til kravene nævnt under § 4.
 Stk. 3. Det er tilladt at ækvivalere kravene i stk.  

 2 med de tilsvarende krav i pkt. 2.5 i IMO Resolution A 469(XII) "Guidelines  

 for Design and Construction of Offshore Supply-Vessels".
Kapitel 3 Dispensation, straffebestemmelse og  

 ikrafttræden § 6. Søfartsstyrelsen kan i særlige  

 tilfælde helt eller delvis dispenserer fra opfyldelse af kravene i  

 denne forskrift.
 § 7. Overtrædelse af denne forskrift  

 straffes med bøde, hæfte eller fængsel i indtil 1  

 år.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed, og hvis der ved  

 overtrædelsen er 1)	voldt skade på unge mennesker under 18 år eller  

 fremkaldt fare herfor eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelse.
 Stk. 3. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel, jf. stk. 2, nr. 2.
Stk. 4. Er en overtrædelse begået af et  

 selskab, en forening, en selvejende institution, en fond eller lignende, kan  

 der pålægges den juridiske person som sådan  

 bødeansvar.
Er overtrædelsen begået af staten, en kommune  

 eller et kommunalt fællesskab, jf. § 60 i lov om kommunernes styrelse,  

 kan der pålægges staten, kommunen eller det kommunale  

 fællesskab bødeansvar.
 § 8. Forskriften træder i kraft den 1.  

 september 1995, jf. dog § 3, stk. 2.
Søfartsstyrelsen, den 3. august 1995 T.
R.
Funder /Lisbet Winther *)   Forskriften er notificeret i  

 overensstemmelse med Rådets Direktiv 83/189/EØF, som  

 ændret senest ved direktiv 94/10/EF.
