Fremsat den 30. april 2002 af  

 Tórbjørn Jacobsen (TF) Forslag til folketingsbeslutning om anerkendelse af det færøske folks  

 selvbestemmelsesret Folketinget opfordrer regeringen til at erklære over  

 for de Forenede Nationer (FN), at Færøernes folk har  

 ubegrænset selvbestemmelsesret i henhold til folkeretten.
Bemærkninger til forslaget Det færøske folk bor i et  

 velafgrænset landområde fjernt fra Danmark.
 Historisk havde Færøerne helt frem til  

 begyndelsen af det 19. århundrede mere til fælles med Norge end  

 med Danmark, og også i nyere tid har den historiske udvikling  

 været meget forskellig på Færøerne og i Danmark.
 Administrativt har Færøerne altid haft en  

 særstilling i forhold til det norske og senere det danske rige.
Juridisk har Færøerne en ældgammel  

 særstilling og har aldrig været en fuldt integreret del af  

 Danmarks jurisdiktion.
Det færøske folk har heller aldrig  

 vedtaget eller anerkendt den danske grundlov som sin egen grundlov.
Den  

 danske stat satte i 1850 ensidigt den danske grundlov i kraft for  

 Færøerne.
Denne fremgangsmåde for indlemmelse af et  

 oversøisk territorium i en stat anerkendes ikke i henhold til  

 folkeretten, de retsregler, der gælder i indbyrdes forhold mellem  

 stater.
Dertil kommer, at et flertal af den færøske befolkning i  

 1946 stemte for løsrivelse fra Danmark, men beslutningen blev  

 tilsidesat af den danske regering.
 Politisk er der klar forskel mellem Danmark og  

 Færøerne mht. både partifordeling og politiske  

 institutioner.
 Økonomisk er der stor forskel mellem  

 Færøerne og Danmark.
 Kulturelt er der også stor forskel mellem  

 Færøerne og Danmark mht. både sprog og andre kulturelle  

 kendetegn.
 Færinger har altid opfattet sig selv som et eget  

 folk.
 Disse forhold gør, at den færøske  

 befolkning opfylder alle de kriterier, som folkeretten sætter for at  

 være en nation, et folk, i folkeretlig henseende.
Disse forhold gør også, at den danske stat  

 ikke med rette kan påstå over for det internationale samfund, at  

 det færøske folk ikke har selvbestemmelsesret i henhold til  

 folkeretten.
Det færøske folk har krav på at blive  

 anerkendt som et selvstændigt folkeretligt subjekt.
Disse forhold gør også, at det  

 færøske folk har krav på at få anerkendt sin  

 ubegrænsede selvbestemmelsesret i henhold til folkeretten.
Det vil  

 sige, at det er det færøske folk   ikke den danske statsmagt  

 der er højeste myndighed, når det gælder  

 spørgsmålet om, hvilken fremtidig politisk og retlig stilling,  

 det færøske folk måtte vælge.
Alligevel har den danske statsmagt   uvist af hvilke  

 grunde   vægret sig ved at anerkende dette ubestridelige faktum over  

 for det internationale samfund.
I adskillige meddelelser til FN omtales  

 Færøerne ikke som andet end et dansk Sidst vi oplevede, at denne manglende anerkendelse fik  

 direkte og konkrete negative konsekvenser, var, da Færøernes  

 landsstyre og Poul Nyrup Rasmussens danske regering forhandlede om en ny  

 traktat mellem landene, der skulle give Færøerne  

 suverænitet.
Et ønske, som et flertal på 60 pct. af  

 Lagtingets repræsentanter støttede.
 Idet han nægtede at anerkende det  

 færøske folk som et folkeretligt subjekt, der har fuld  

 selvbestemmelsesret i henhold til folkeretten, insisterede Poul Nyrup  

 Rasmussen på, at forhandlinger med Færøerne om  

 færøsk suverænitet var et rent dansk indenrigspolitisk  

 anliggende.
Dermed havde man en situation, hvor en stats regering  

 forhandlede med sine undersåtter.
Der var ingen ligestilling mellem de  

 to forhandlingsparter, der som bekendt havde fuldstændig forskellige  

 målsætninger.
Dermed havde man også en situation, hvor  

 Færøernes landsstyre ingen rettigheder havde overhovedet for at  

 få skabt ligestilling mellem de forhandlende parter.
Da landsstyret, efter at utallige aftaler var blevet  

 brudt, forsøgte at spørge FN om fremgangsmåden, når  

 FN er observatør under sådanne forhandlinger, reagerede  

 regeringen med at meddele FN, at Færøerne kun var et Da Islands statsminister tilbød sig som  

 observatør, blev også det blankt afvist.
Og da Færøernes landsstyre forsøgte at  

 komme i forbindelse med NATO for at få klarlagt nogle vigtige forhold,  

 stillede den danske regering sig også hindrende i vejen.
I stedet blev  

 der givet landsstyret oplysninger om sikkerhedsforhold, der var direkte  

 forkerte.
Man hindrede altså landsstyret i at få adgang til fakta  

 og gav vildledende oplysninger i stedet.
Alt dette var brud på de rettigheder, som det  

 færøske folk har.
Det færøske folk har, som folk i  

 henhold til folkeretten, visse rettigheder på internationalt plan.  

 Bl.a. ret til at stille opklarende spørgsmål til organisationer  

 som FN og NATO.
Resultatet af Nyrupregeringens fremgangsmåde var, at  

 det var umuligt at forhandle.
Forhandlingerne kollapsede derfor til  

 sidst.
Den nye statsminister er desværre kommet med  

 udtalelser, der giver det indtryk, at heller ikke han anerkender det  

 ubestridelige faktum, at det færøske folk er en nation, et  

 folkeretligt subjekt, og at det færøske folk har  

 ubegrænset selvbestemmelsesret i henhold til folkeretten.
Han har  

 således flere gange udtalt, at såfremt det færøske  

 folk fremkommer med et ønske derom, vil Folketinget tage stilling til,  

 om Færøerne kan oprettes som suveræn stat.
Det vil sige,  

 at Folketinget   og ikke det færøske folk   ifølge  

 statsministeren er øverste myndighed i denne sag.
 Da han onsdag den 17. april i folketingssalen blev spurgt,  

 om han kunne anerkende, at det færøske folk er et folkeretligt  

 subjekt med fuld selvbestemmelsesret, var svaret ligeledes  

 benægtende.
Forslagsstilleren finder det meget beklageligt, at dette  

 skal være den danske stats holdning i 2002. For denne holdning er et  

 meget klart brud på det færøske folks rettigheder.
Den er  

 også i kollisionskurs med de demokratiske grundprincipper i vor del af  

 verden.
Danske statsministre kan ikke tilbagevise denne kritik ved  

 gentagne gange at sige, at et ønske fra Færøerne vil  

 blive respekteret af Folketinget.
Det drejer sig jo i første omgang om  

 retten til at få en ligeværdig forhandlingssituation.
Det fik  

 Færøerne ikke i 2000. I næste omgang drejer det sig om, at  

 det færøske folk er øverste myndighed i denne sag.
En  

 selvbestemmelsesret, der beror på goodwill fra det danske Folketing, er  

 ikke selvbestemmelsesret i henhold til folkeretten.
 Forslagsstilleren vil erindre om, at under  

 lagtingsdebatten om forslaget om det færøske folks selvstyre,  

 der blev vedtaget i 2001, gav samtlige lagtingspartier til kende, at de deler  

 den opfattelse, at det færøske folk har omtalte  

 selvbestemmelsesret.
 Forslagsstilleren vil også tillade sig at erindre  

 om, at Danmark i 1975   sammen med 34 andre lande i Europa og Nordamerika  

 vedtog Helsinki-slutakten om samarbejde og sikkerhed, hvor følgende  

 bestemmes:
»Med hjemmel i princippet om nationernes ligeberettigelse  

 og deres selvbestemmelsesret har alle nationer altid ret til, i fuld frihed,  

 når de vil, og som de ønsker sig, at tage afgørelse om  

 deres indre og ydre politiske stilling, uden indblanding udefra, og efter  

 eget ønske at fremme deres politiske, økonomiske, sociale og  

 kulturelle udvikling.« Når der tales om retten til at bestemme sin Forslagsstilleren ser ingen saglig begrundelse for, at den  

 færøske nation skal falde udenfor, når Helsinki-slutakten  

 taler om Derfor opfordrer han Folketinget til at vedtage  

 folketingsbeslutningen.
Skriftlig fremsættelse Tórbjørn Jacobsen Jeg tillader mig herved at fremsætte:
 Forslag til folketingsbeslutning om anerkendelse af det  

 færøske folks selvsbestemmelsesret.
(Beslutningsforslag nr.
B 107).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
