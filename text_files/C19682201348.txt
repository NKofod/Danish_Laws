 Generelle bestemmelser:
 Forinden et læreforhold indgås, skal følgende iagttages:
 1. Det bør være en almindelig forudsætning, at  

 aspiranter har gennemgået folkeskolen til og med 9. klasse.
 2. Nye læreforhold i faget bør i almindelighed kun  

 oprettes med aspiranter, der har aflagt den for faget gældende  

 egnethedsprøve.
 Læremesteren, eller den stedfortræder, der på læremesterens vegne fører  

 fagligt tilsyn og kontrol med lærlingen i læretiden (læresvenden), skal ved  

 læreforholdets påbegyndelse give lærlingen fyldestgørende vejledning om  

 lærereglerne, oplyse ham/hende om, hvilke specielle faremomenter arbejdet  

 rummer, og instruere ham om, hvilke sikkerheds- og sundhedsmæssige  

 forholdsregler og øvrige værkstedsregler han skal iagttage.
Læretiden er opdelt i seks perioder, nemlig tre perioder på lærestedet og  

 tre perioder på lærlingeskolen.
Henimod læretidens slutning af lægges en  

 svendeprøve.
For at indlæringsprocessen kan foregå i et jævnt tempo, må oplæringen på  

 lærestedet og undervisningen på skolen i videst muligt omfang foregå i takt  

 med hinanden.
Læremesteren skal drage omsorg for, at lærlingens oplæring som  

 mindstekrav følger den i lærereglerne for vedkommende faggruppe skitserede  

 udvikling, og lærlingen skal aktivt medvirke til, at denne udvikling opnås.
Lærlingen skal følge undervisningen på lærlingeskolen.
Læremesteren skal  

 forvisse sig om, at lærlingen bliver indkaldt og får besked om at møde på  

 lærlingeskolen til de tidspunkter i læretiden, som uddannelsesreglerne  

 fastsætter for skoleopholdene.
 Fagene Lærlingeskole holder lærested og Det faglige Fællesudvalg  

 underrettet om lærlingens forhold under skoleophold.
Lærlingen skal i hele sin læretid, såvel på lærested som under  

 skoleophold, dagligt føre arbejdsjournal over udført arbejde.
I en dertil  

 indrettet mappe indlægger lærlingen løbende under læretiden prøver og  

 bilagsmateriale af sit arbejde refererende til arbejdsjournalen.
Dette  

 materiale skal til enhver tid være tilgængeligt for læremester, læresvend og  

 skolens lærere.
Såvel journal som bilagsmappe forbliver ved læretidens udløb  

 lærlingens ejendom.
 Læremesteren skal gøre lærlingen bekendt med lærlingelovens bestemmelser  

 om, at vægring ved at følge undervisningen på lærlingeskolen, eller adfærd,  

 der resulterer i bortvisning fra skolen, skal medføre ophævelse af  

 lærekontrakten.
Lærlingens ferier må ikke falde sammen med et skoleophold.
Bliver en  

 lærling indkaldt i en periode, inden for hvilken han i forvejen er tildelt  

 ferie, og kan ferien ikke omlægges, skal læremesteren straks undersøge  

 muligheden for at få lærlingens indkaldelse ændret.
 Såfremt lærlingen forsømmer skolen mere end en uge, kan lærlingen  

 indkaldes i en ny periode.
 Lærlingen må ikke udføre arbejde på lærestedet i de perioder hvori han er  

 indkaldt til undervisning på lærlingeskolen.
 Læremesteren er pligtig at sende lærlingen til fagskolen for aflæggelse af  

 svendeprøve efter de gældende regler.
 Læretidens længde er 4 år.
 Der afholdes svendeprøve i faget to gange årligt efter nærmere herom  

 fastsatte regler.
Såfremt lærlingen på grund af sygdom forsømmer mere end i alt 4 måneder i  

 læretiden, kan såvel læremesteren som lærlingen forlange læretiden forlænget  

 med et af det faglige udvalg godkendt eller fastsat tidsrum.
Udvalgets  

 afgørelse kan indbringes for lærlingerådet, hvis afgørelse er endelig.
 Prøvetidens varighed er for tiden i henhold til Lærlingerådets bestemmelse  

 9 måneder fra læretidens påbegyndelse.
Udvidelse af prøvetiden til i alt 9 mdr. er gældende, sålænge grundskolens  

 varighed er fastsat til 21 uger, jfr.
Lærlingelovens § 6 stk. 2.
Uddannelsesregler (Fastsat af Lærlingerådet i henhold til § 24, stk. 5 i lov nr. 261 af 2.  

 oktober 1956 om lærlingeforhold).
 Efter indstilling fra Det faglige Fællesudvalg for Kemigraf- og  

 Litograffaget fastsætter Lærlingerådet herved i medfør af § 24, stk. 5, i lov  

 nr. 261 af 2. oktober 1956 om lærlingeforhold nedenstående uddannelsesregler,  

 som angiver mindstemålet for uddannelse af lærlinge inden for  

 repro-fotografering, og som er bindende for fagets læremestre.
 Af hensyn til samordningen af oplæringen på lærestedet og undervisningen  

 på lærlingeskolen må uddannelsesreglerne nøje følges.
 Uddannelsens hovedformål er oplæring i reproduktionsfotografisk arbejde  

 inden for alle tre trykarter, hvorved skal forstås arbejdsoperationer med  

 udstyr og materialer, som frembringer et forlæg, efter hvilket en trykform  

 kan fremstilles, herunder originalmontage, (sidemontage), retouche og ætsning  

 på film samt originalforberedelse, herunder skriftfremstilling (overskrifter  

 og hermed sammenlignelig tekst). Denne uddannelsesgruppe afløser følgende  

 hidtidige faggrupper: offsetfotografer, klichefotografer, positivretouchører  

 og dybtrykfotografretouchører samt litografer, og dele af klicheætserfaget.
1 periode på lærestedet (Efter 1. periode på teknisk skole) (Aspirant- og grundskoleklasse).
Under lærlingens indføring i fagområdet lægges vægt på properhed, orden og  

 nøjagtighed.
Lærestedet viderefører grundskolens undervisning med de på  

 lærestedet forekommende arbejdsprocesser.
Lærlingen skal aktivt medvirke til  

 at følge grundskoleundervisningen op.
 Ved afslutning af denne periode skal lærlingen være i stand til at  

 klargøre originalmateriale, herunder udføre formontage til reproduktion.  

 Lærlingen indøves i densitometermåling og fotografering og udfører i øvrigt  

 streg- halvtone- og rasteroptagelser af jævn sværhedsgrad samt halvtone- og  

 rasterretouch af disse arbejder.
 Ligeledes må lærlingen være i stand til at udføre lettere farvearbejde,  

 samt lettere filmsmontageopgaver.
2. periode på lærestedet (Efter 2. periode på teknisk skole (1. fagklasse)).
Lærestedet uddyber de discipliner, der er gennemgået på fagskolen.  

 lærlingen skal nu have lejlighed til i betydeligt omfang at arbejde  

 selvstændigt.
Han skal stilles over for mere krævende opgaver, og han skal  

 frem for alt optrænes til sikkerhed i det arbejde, han udfører.
 Ved afslutningen af denne periode skal lærlingen være i stand til  

 selvstændigt af udføre farveseparationer med gråbalancekontrol og tilhørende  

 afmaskning og retouch, samt lokalmontage og sammenkopiering, herunder  

 opgaver, hvor lærlingen selvstændigt udfører samtlige funktioner.
3. periode på lærestedet (Efter 3. periode på teknisk skole (2. fagklasse)).
 Lærlingen skal have lejlighed til regelmæssigt at arbejde selvstændigt med  

 opgaver af samme art som forlanges udført ved svendeprøven.
 Hvor en virksomhed betjener sig af metoder, udstyr og materialer ud over  

 det i ovenstående regler opstillede, skal lærlingen have mulighed for at gøre  

 sig bekendt med princip og virkemåde ved sådant udstyr og materiale, og - i  

 det omfang det er muligt - lære at anvende det.
Lærlingerådet, den 10. december 1968 Henry Gran Carl Jørgensen.
