Bekendtgørelse om ændring af bekendtgørelse om tilskud til fælles initiativer inden for fiskeri- og akvakultursektoren § 1 I bekendtgørelse nr. 260 af 24. marts 2010 om tilskud til fælles initiativer inden for fiskeri- og akvakultursektoren foretages følgende ændring:
 1. § 16, stk. 6, affattes således:
»Stk.6. For tilsagn om tilskud til gennemførelse af aktiviteter vedrørende udvikling af nye markeder og forbrugerkampagner jf. § 9, som gives på baggrund af ansøgninger, der indgives til FødevareErhverv i 2011 eller senere, kan tilskuddet fra Fødevareerhverv udgøre 1) op til 80 pct. af de tilskudsberettigede udgifter for aktiviteter vedrørende § 9, stk.1, nr. 1, og 2) op til 90 pct. af de tilskudsberettigede udgifter for aktiviteter vedrørende § 9, stk. 1, nr. 2-6.« § 2 Bekendtgørelsen træder i kraft den 1. september 2010.
