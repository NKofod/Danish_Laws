Udtalt, at man ikke havde indvendinger imod oprettelsen af et  

 bloddonorregister på Centralsygehuset i Hillerød.
Endvidere henstillet, at  

 sletningsfristen for de registrerede oplysninger blev fastsat til 10 år.
Frederiksborg Amt anmodede Registertilsynet om en udtalelse om  

 oprettelsen af et registreringssystem for donoroplysninger og oplysninger  

 vedrørende tapning af blodprodukter i blodbanken på  

  Centralsygehuset i Hillerød.
Det fremgik af sagen, at registeret skulle  

 udgøre et dagligt arbejdsredskab i forbindelse med registrering af  

 donoroplysninger såvel med henblik på indkaldelse af donorer som til  

 registrering af tapninger, således at det ville være muligt at spore  

 relationen mellem de blodprodukter, der kommer ud af tapningerne, og de  

 pågældende donorer.
Endvidere fremgik det af det fremsendte udkast til forskrifter for  

 registeret, at Centralsygehuset i Hillerød ønskede fastsat en bestemmelse om  

 opbevaring i ubegrænset tid af registerkopier samt en bestemmelse om uendelig  

 opbevaring af udskrifter fra registeret med oplysninger om  

 tappesæt.
Centralsygehuset i Hillerød anførte som begrundelse herfor, at det  

 skal være muligt at opspore sygdomme, som er forårsaget af blodtransfusioner,  

 hvorved der specielt henvistes til overførsel af HIV-antistof.
Sygehuset  

 henviste i denne forbindelse til Sundhedsstyrelsens cirkulæreskrivelse af 1.  

 juni 1988 om undersøgelse af bloddonorer for HIV-antistof.
 Registertilsynet har tidligere i en række tilsvarende sager fastsat en  

 sletningsfrist på 5 eller 10 år for personhenførbare oplysninger om tidligere  

 donorer og en sletningsfrist på 5 år for registerudskrifter.
 På baggrund af amtets anmodning og amtets fortolkning af  

  Sundhedsstyrelsens cirkulære anmodede Registertilsynet  Sundhedsstyrelsen om  

 en vurdering af, om cirkulæret kunne give anledning til, at Registertilsynet  

 for fremtiden ændrede sin praksis på dette område.
 Af Sundhedsstyrelsens vurdering fremgik, at styrelsen ikke var enig i  

  Frederiksborg Amts fortolkning af det omtalte cirkulære.  Sundhedsstyrelsen  

 fandt imidlertid, at det ville være hensigtsmæssigt med en sletningsfrist på  

 10 år for personhenførbare oplysninger om tidligere donorer.
På denne baggrund udtalte Registertilsynet, at man ikke havde indvendinger  

 imod oprettelsen af registeret til varetagelse af det formål, som fremgik af  

 sagen.
Vedrørende fastsættelse af sletningsfristen for registerets  

 personhenførbare oplysninger henstillede Registertilsynet imidlertid, at der  

 for registerets personhenførbare oplysninger blev fastsat en sletningsfrist  

 på 10 år efter inddatering.
Ligeledes henstillede Registertilsynet, at det af  

 registerets forskrifter skulle fremgå, at udskrifter fra registeret kun må  

 opbevares i 5 år, hvorefter de skal tilintetgøres, samt at en årlig  

 sikkerhedskopi af registeret kan opbevares i eet år.
 På grundlag af Sundhedsstyrelsens udtalelse vedrørende opbevaring af  

 donoroplysninger besluttede Registertilsynet således at opretholde sin  

 hidtidige praksis på området.
 Frederiksborg Amt har efterfølgende fastsat endelige forskrifter for  

 registeret og fulgt Registertilsynets henstillinger.
 (* 1) Registertilsynets Årsberetning 1991 side 73.
