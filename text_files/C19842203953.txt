(De tekniske skoler) I henhold til undervisningsministeriets bekendtgørelse nr. 485 af 21.  

 september 1981 om uddannelse af laboranter indgår der i uddannelsen et  

 praktikophold af 1 års varighed, jfr. § 5, stk. 1.
 Direktoratet skal hermed, efter indstilling fra uddannelsesnævnet,  

 godkende nedenstående retningslinjer for laborantelevers praktikophold.
 Bestemmelserne erstatter tidligere regler i direktoratets skrivelse af 23.  

 august 1977 (V-383).
 1. Formålet med praktikopholdet.
 Virksomheden skal i størst muligt omfang give eleven adgang til at arbejde  

 med de opgaver, der har nær tilknytning til skoleopholdet.
 Der tilrettelægges så vidt muligt en turnusordning, således at eleven får  

 indblik i det størst mulige udsnit af virksomhedens laboratoriearbejde.
 Oplæringen indgår som et naturligt led i laboratoriets eller afdelingens  

 daglige arbejde.
 Ved beskæftigelse af elever skal der være beskæftiget een uddannet  

 laborant eller en anden person med mindst tilsvarende kvalifikationer  

 tilknyttet laboratoriet, med mindre overenskomsten fastsætter andre regler.
 2. Varighed af praktikopholdet.
 Praktikopholdets varighed er fastsat til 1 år inklusive ferie.
 3. Tidspunktet for praktikopholdet.
Praktikopholdet påbegyndes normalt straks efter at eksamen er bestået,  

 jfr. § 11 i ovennævnte bekendtgørelse, dog senest 3 år efter.
Direktoratet  

 kan efter indstilling fra uddannelsesnævnet i særlige tilfælde dispensere fra  

 denne bestemmelse.
 4. Sikkerhed under praktikopholdet.
 Ved begyndelsen af praktikopholdet og ved hvert senere skift fra eet  

 laboratorium til et andet skal virksomheden give eleven instruktion om  

 arbejdets sikkerhedskrav og sikkerhedsudstyr - og herunder orientere om  

 forholdsregler ved eventuelt arbejde med tryk, vacuum, høje temperaturer,  

 bakterier samt sundhedsfarlige, skadelige og brandfarlige stoffer og  

 materialer.
 5. Arbejdsopgaver under praktikopholdet.
 Ved praktikperiodens start informeres eleven om virksomhedens overvejelser  

 om tilrettelæggelsen af praktiktiden.
 Eleven bør gøres fortrolig med flere arbejdsopgaver inden for de nedenfor  

 anførte hovedarbejdsområder I til IV eventuelt V.
 Af nedennævnte grupper skal eleven have grundig indsigt i mindst 3  

 emner inden for gruppe I - alment laboratorie- og driftarbejde.
 Ud fra dette hovedområde skal der være sammenhæng til mindst 2 af de andre  

 nedennævnte hovedområder.
 En praktikperiode i udlandet kan godtages, når nærværende regler er  

 opfyldt.
I.
Alment laboratorie- og driftsarbejde.
 Eksempelvis: fremstilling af reagenser, næringssubstrater, buffersystemer  

 m.v; titrering; kemisk enhedsoperationer til opkoncentrering, rensning og  

 isolering af kemiske substanser; analytisk og præparativ kromatografering;  

 instrumentmåling, såsom måling af pH, viskositet og brydningsindeks;  

 prøveudtagning; sterilisering og sterilkontrol, arbejde med radioaktivt  

 mærkede substanser; fotoarbejde; protokollering; anvendelse af EDB.
II.
Fysik og fysisk kemi.
 Eksempelvis: spektrofotometri; optiske, elektriske og termiske målinger;  

 materialprøvning; metallografisk arbejde; gasanalyser.
III.
Uorganisk og organisk kemi.
 Eksempelvis: identifikation; syntetisk og præparativt arbejde.
IV.
Biologi, biokemi og bakteriologi.
 Eksempelvis arbejdet med forsøgsdyr, planter, cellekulturer og  

 mikroorganismer; arbejdet med enzymer; immunologisk arbejde; arbejde med  

 gener og kromosomer.
V.
Andet.
 6. Erklæring for gennemgået praktikophold (bilag 1).
Ved praktikperiodens afslutning udfærdiger laboratoriet en  

 praktikerklæring, hvoraf det skal fremgå, ved hvilke af de ovennævnte  

 arbejdsområder I til IV eleven har været beskæftiget, og hvor  

 længe eleven har været beskæftiget i arbejdsområderne.
Har arbejdet været af  

 anden art, skal karakteren og varigheden af det pågældende arbejde anføres  

 ved en udførlig beskrivelse. praktikerklæringen overdrages eleven, når denne  

 har fuldført praktikuddannelsen.
 Eleven indsender praktikerklæringen til skolen, som påtegner  

 eksamensbeviset og returnerer en kopi af praktikerklæringen til eleven.
 P.d.v.
 e.b.
Jens Pehrson underv.insp.
