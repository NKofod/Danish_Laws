 I henhold til lov nr. 163 af 12. april 1978 om Statens Kunstfond § 7, stk.  

 1, fastsættes herved følgende bestemmelser:
 Kapitel 1. Bestyrelsen.
§ 1.  Ifølge lovens § 3 ledes fondet af en bestyrelse  

 bestående af formændene for de nedenfor i § 2 nævnte udvalg.
Bestyrelsen  

 vælger selv sin formand for eet år ad gangen.
Bestyrelsen kan i særlige  

 tilfælde antage sagkyndig kunstnerisk bistand.
 Stk. 2.  Bestyrelsen fastlægger de almindelige  

 retningslinier for fondets virksomhed og drøfter og tager stilling til  

 spørgsmål, der har betydning for fondet som helhed.
 Stk. 3.  Bestyrelsen træffer hvert år bestemmelse om,  

 hvorledes fondets midler til støtte af kunstneres efterladte fordeles imellem  

 de enkelte udvalg.
 Stk. 4.  Bestyrelsen kan efter forudgående forhandling  

 med de pågældende udvalg træffe afgørelse om, at beløb, der af et udvalg ikke  

 er anvendt ved finansårets udløb, overføres til et af fondets andre udvalg.
 Stk. 5.  Bestyrelsen træffer for så vidt angår  

 ansøgninger inden for området andre former for kunstnerisk skabende  

 virksomhed afgørelse om, under hvilket eller hvilke udvalg en konkret sag  

 henhører i tilfælde, hvor der måtte være uenighed herom udvalgene imellem.
 Stk. 6.  Bestyrelsen kan gennem repræsentantskabet gøre  

 indstilling til ministeren for kulturelle anliggender om ændringer i de ved  

 bekendtgørelsen fastsatte bestemmelser eller i øvrigt i spørgsmål, der ønskes  

 forelagt ministeren.
Stk. 7.  Bestyrelsen aflægger årligt regnskab og  

 beretning for fondets virksomhed.
Regnskab og beretning afgives til  

 repræsentantskabet senest 4 måneder efter årets udløb.
 Kapitel 2. Udvalgene.
§ 2.  Ifølge lovens § 4 nedsættes til at administrere  

 fondets midler to udvalg for den bildende kunst, et udvalg for den litterære  

 kunst, et udvalg for tonekunsten, et udvalg for kunsthåndværket og den  

 kunstneriske formgivning og et udvalg for arkitekturen.
Ansøgninger om støtte  

 inden for området andre former for kunstnerisk skabende virksomhed behandles  

 i det eller de udvalg, under hvis virksomhedsområde ansøgningen nærmest  

 henhører.
 Stk. 2.  Støtte fra fondet ydes normalt efter ansøgning,  

 men de enkelte udvalg kan tage initiativ til at fremkalde ansøgninger,  

 ligesom der i særlige tilfælde, hvor det drejer sig om ydelser til  

 enkeltpersoner, kan ydes støtte uden ansøgning.
Stk. 3.  Ydelser til enkeltpersoner kan kun tildeles  

 danske kunstnere eller sådannes efterladte.
Ydelser til kunstneres efterladte  

 fordeles normalt til en årlig termin efter forudgående opslag.
 Stk. 4.  Kvaliteten af den kunstneriske produktion er  

 afgørende for tildeling af ydelser til kunstnere.
 Stk. 5.  Udvalgene foretager inden for de givne rammer  

 selv afgrænsningen af deres virksomhedsområde inden for den pågældende  

 kunstart.
§ 3.  Udvalgene for den bildende kunst administrerer  

 de fondsmidler, der er til rådighed til 1. afholdelse af udgifter til den i lovens § 2, nr. 3,  

 nævnte billedkunstneriske udsmykning af bygninger og anlæg, 2. indkøb af bildende kunst, ydelser til bildende  

 kunstnere og støtte til efterladte efter bildende kunstnere.
Stk. 2.  De midler, der er bestemt til billedkunstnerisk  

 udsmykning i henhold til lovens § 2, nr. 3, skal fortrinsvis anvendes til  

 projektering og udførelse af dekorativ udsmykning af nybygninger og anlæg i  

 samarbejde mellem arkitekt og billedkunster samt til fremskaffelse af  

 dekorativ udsmykning af allerede opførte bygninger og anlæg.
Herudover kan  

 fondet bidrage til, at der udskrives åbne eller lukkede konkurrencer eller  

 udarbejdes skitseforslag.
I særlige tilfælde kan fondet afholde udgifter til  

 udsmykninger udført af udenlandske kunstnere.
 Støtte ydes på grundlag af henvendelser til udvalget fra statslige eller  

 kommunale myndigheder eller fra private institutioner eller enkeltpersoner.  

 Udvalget kan endvidere på eget initiativ søge at fremme fondets formål.
Støtte til kunstneriske arbejder ved ikke-statslige bygninger og anlæg  

 ydes med tre fjerdedele af de samlede udgifter, der er forbundet med de  

 pågældende arbejder.
Projekteringsudgifter kan dækkes fuldt ud af fondet, men  

 såfremt udarbejdede forslag derefter kommer til udførelse, indgår  

 projekteringsudgiften i de samlede udgifter, i forhold til hvilke støtten  

 endeligt beregnes.
 Støtte til private intitutioner eller enkeltpersoner til udsmykning af  

 bygninger eller anlæg kan gøres betinget af, at der afgives passende  

 garantier til sikring af kunstværkets bevaring for offentligheden.
Stk. 3.  Indkøb af bildende kunst kan foretages såvel på  

 udstillinger som direkte hos kunstneren.
Støtte til bildende kunstnere kan  

 ydes som rejse- og studiestipendier, arbejdsstipendier og som lån til  

 materialer, til etableringsudgifter m.v.
Endvidere anvendes efter  

 bestyrelsens bestemmelse et beløb som støtte til efterladte efter bildende  

 kunstnere.
 Stk. 4.  Det påhviler udvalgene at holde sig alsidigt  

 orienteret om de bildende kunstneres og den bildende kunsts vilkår og at  

 følge kunstudstillingerne, ligesom udvalget for den billedkunstneriske  

 udsmykning skal opretholde kontakt med myndigheder og institutioner landet  

 over for til stadighed at være orienteret om, hvor der er behov for en  

 indsats fra udvalgets side.
 § 4.  Udvalget for kunsthåndværket og den kunstneriske  

 formgivning administrerer de fondsmidler, der er til rådighed til ydelser til  

 kunsthåndværkere og formgivere og deres efterladte, til indkøb af  

 kunsthåndværk og kunstnerisk formgivne arbejder samt til andre  

 foranstaltninger, der sigter på at opretholde og fremme kunsthåndværkeres og  

 formgiveres produktion.
Stk. 2.  Støtte til kunsthåndværkere og formgivere kan  

 ydes som rejse- og studiestipendier, arbejdstipendier og som anerkendelse for  

 et arbejde, hvor det økonomiske udbytte ikke står i rimeligt forhold til den  

 kunstneriske indsats.
Indkøb af kunsthåndværk og kunstnerisk formgivne  

 arbejder kan ske i tilfælde, hvor der er tale om et særligt karakteristisk  

 arbejde, som det er i det offentliges interesse at erhverve.
Indkøbene kan  

 foretages såvel på udstillinger som direkte hos kunsthåndværkeren og  

 formgiveren.
Støtte kan endvidere ydes i form af lån til materialer, til  

 etableringsudgifter m.v.
Endelig anvendes efter bestyrelsens bestemmelse et  

 beløb som støtte til efterladte efter kunsthåndværkere og formgivere.
 Stk. 3.  Det påhviler udvalget af holde sig alsidigt  

 orienteret om kunsthåndværkernes og formgivernes samt kunsthåndværkets og den  

 kunstneriske formgivnings vilkår og at følge udstillingerne.
 § 5.  Udvalget for den litterære kunst administrerer  

 de fondsmidler, der er til rådighed til ydelser til forfattere og deres  

 efterladte og til foranstaltninger, der sigter på at opretholde og fremme  

 forfatteres produktion.
Stk. 2.  Støtte til forfattere kan ydes som rejse- og  

 studiestipendier, arbejdsstipendier og som anerkendelse i forbindelse med  

 udgivelse af værker, hvor det økonomiske udbytte ikke står i rimeligt forhold  

 til den kunstneriske indsats.
Støtte kan også ydes til litterære tidsskrifter  

 samt til sikring af udgivelse af kunstnerisk værdifulde litterære arbejder,  

 herunder udgivelse af kunstnerisk værdifulde oversættelser til dansk af  

 udenlandsk litteratur, der ellers ikke ville blive tilgængelig for et dansk  

 publikum.
Støtte til forlag kan dog kun ydes i form af forhåndstilsagn om  

 dækning af dokumenteret tab på udgivelsen.
Støtten beregnes normalt på  

 grundlag af det vederlag, der ydes til forfatter eller oversætter, ligesom  

 støtten bør medføre en for værket rimelig salgspris.
I intet tilfælde kan  

 støtten til forlag dog overstige halvdelen af fremstillingsomkostningerne.  

 Endvidere anvendes efter bestyrelsens bestemmelse et beløb som støtte til  

 efterladte efter forfattere.
 Stk. 3.  Det påhviler udvalget at holde sig alsidigt  

 orienteret om forfatternes og den litterære kunsts vilkår og at følge de  

 litterære udgivelser.
 § 6.  Udvalget for tonekunsten administrerer de  

 fondsmidler, der er til rådighed til ydelser til komponister og deres  

 efterladte og til foranstaltninger, der tager sigte på at opretholde og  

 fremme komponisters produktion.
Stk. 2.  Støtte til komponister kan ydes som rejse- og  

 studiestipendier, arbejdsstipendier og som anerkendelse i forbindelse med  

 udgivelse eller opførelse af værker, hvor det økonomiske udbytte ikke står i  

 rimeligt forhold til den kunstneriske indsats.
Støtte kan også ydes til  

 sikring af udgivelse og opførelse af kunstnerisk værdifulde kompositioner.  

 Støtte til forlag kan dog kun ydes i form af forhåndstilsagn om dækning af  

 dokumenteret tab på udgivelsen.
Støtten beregnes normalt på grundlag af det  

 vederlag, der ydes komponisten, og kan i intet tilfælde overstige halvdelen  

 af fremstillingsomkostningerne.
Endvidere anvendes efter bestyrelsens  

 bestemmelse et beløb som støtte til efterladte efter komponister.
 Stk. 3.  Det påhviler udvalget at holde sig alsidigt  

 orienteret om komponisters og tonekunstens vilkår og nøje følge fremførelser  

 og udgivelser af samtidens danske musik.
 § 7.  Udvalget for arkitekturen administrerer de  

 fondsmidler, der er til rådighed til ydelser til arkitekter og deres  

 efterladte og til foranstaltninger, som tager sigte på at opretholde og  

 fremme arkitekters produktion specielt inden for områder som byfornyelse,  

 byudvikling og byernes gradvise udbredelse i landskabet.
Stk. 2.  Støtte til arkitekter kan ydes som rejse- og  

 studiestipendier, arbejdsstipendier og som anerkendelse for et arbejde, hvor  

 det økonomiske udbytte ikke står i rimeligt forhold til den kunstneriske  

 indsats.
Støtte kan endvidere ydes til gennemførelse af arkitektkonkurrencer  

 og til udarbejdelse af skitseprojekter.
Endelig anvendes efter bestyrelsens  

 bestemmelse et beløb som støtte til efterladte efter arkitekter.
 Stk. 3.  Det påhviler udvalget at holde sig alsidigt  

 orienteret om arkitekters og arkitekturens vilkår og at følge udstillingerne.
 § 8.  Udvalgene kan i særlige tilfælde antage  

 sagkyndig kunstnerisk bistand.
 Kapitel 3. Repræsentantskabet.
§ 9.  Repræsentantskabet skal følge fondets virksomhed  

 og virke som mellemled mellem fondets øvrige organer og ministeren for  

 kulturelle anliggender.
Det indkaldes til møde, når det skønnes nødvendigt,  

 dog mindst een gang årligt.
Stk. 2.  Beretninger og regnskab, der modtages fra  

 bestyrelsen, indsendes til ministeriet for kulturelle anliggender, ledsaget  

 af de bemærkninger, som repræsentskabet ønsker at knytte hertil, hvilke dog  

 normalt kun kan omhandle de almindelige principper, der er fulgt af  

 bestyrelsen og udvalgene i det forløbne år.
Bemærkningerne sendes endvidere  

 til bestyrelse og udvalg.
 Stk. 3.  De indstillinger, der i øvrigt modtages fra  

 bestyrelsen, videresendes til ministeriet for kulturelle anliggender med de  

 bemærkninger, repræsentantskabet ønsker at knytte dertil.
Stk. 4.  Repræsentantskabet gør indstilling til  

 ministeren for kulturelle anliggender om fordelingen af de på finansloven  

 bevilgede livsvarige ydelser, der efter ministerens beslutning skal søges  

 tillagt kunstnere inden for lovens område.
Det påhviler repræsentantskabet,  

 forinden indstilling afgives, at indhente en udtalelse fra vedkommende udvalg  

 som grundlag for repræsentantskabets indstilling.
De af repræsentantskabet  

 indhentede udtalelser vedlægges repræsentantskabets indstilling til  

 ministeren.
Stk. 5.  Repræsentantskabet er beslutningsdygtigt, når  

 mindst halvdelen af medlemmerne er tilstede.
Ved afgørelser om indstilling af  

 kunstnere til livsvarige ydelser kræves dog, at mindst 22 medlemmer er  

 tilstede.
 Stk. 6.  Repræsentantskabet fastsætter sin  

 forretningsorden, der forelægges ministeriet til godkendelse.
 De livsvarige ydelser på finansloven.
§ 10.  Livsvarig ydelse på finansloven kan tildeles  

 kunstnere, der har en sådan kunstnerisk produktion bag sig, at vedkommende  

 har placeret sig afgørende som kunstner.
Tildeling sker alene på grundlag af  

 en vurdering af kvaliteten i den kunstneriske produktion.
 Stk. 2.  Tildeling af livsvarig ydelse på finansloven  

 foretages af kulturministeriet efter indstilling fra repræsentantskabet for  

 Statens Kunstfond og efter forelæggelse for folketingets finansudvalg.
 Stk. 3.  Ydelsen, der tildeles på livstid, fastsættes  

 til et grundbeløb på 6.000 kr. - fra 1. april 1978 omregnet til 31.400 kr. +  

 dyrtidstillæg.
 Stk. 4.  Kunstnere med indtægter på 90.000 kr. eller  

 derunder oppebærer ydelsen med dens fulde beløb.
 For kunstnere med indtægter, der overstiger 90.000 kr., sker der en  

 reduktion i udbetalt ydelse, således at ydelsen reduceres med et beløb  

 svarende til 75 pct. af den indtægt, der overstiger 90.000 kr.
 Alle kunstnere, der oppebærer livsvarig ydelse, får dog som minimum  

 udbetalt en ydelse med grundbeløb på 1.000 kr. - fra 1. april 1978 omregnet  

 til 5.235 kr. + dyrtidstillæg.
Stk. 5.  Til grund for beregningen af den ydelse, der  

 kommer til udbetaling, lægges et gennemsnit af kunstnerens bruttoindtægter i  

 de 3 senest forløbne kalenderår.
Dog vil udbetaling kunne ske efter skønnet  

 indtægt i de følgende år, såfremt en kunstner godtgør, at hans fremtidige  

 indtægtsforhold vil ændre sig væsentligt i forhold til hans  

 gennemsnitsindtægt for de 3 senest forløbne kalenderår enten på grund af  

 sygdom eller fordi han frasiger sig eller har frasagt sig lønnet arbejde  

 eller går på pension.
Stk. 6.  Beregning af den ydelse, der kommer til  

 udbetaling, sker for en periode på 3 år, således at ændringer i  

 indtægtsforhold i udbetalingsperioden ikke vil kunne medføre regulering af  

 ydelsen inden for 3-års perioden.
Dog kan en kunstner forud for hvert enkelt  

 udbetalingsår i 3-års perioden ansøge om at få ændret ydelsen, hvis han kan  

 dokumentere, at hans indtægter i det kommende år vil blive væsentligt mindre  

 end i de år, der ligger til grund for ydelsens beregning enten på grund af  

 sygdom, eller fordi han er ophørt med lønnet arbejde.
Ydelsen kan da  

 fastsættes efter den skønnede indtægt for det følgende år gældende indtil  

 udløbet af den 3-års periode, man er i.
Det forudsættes, at kunstnerens  

 indtægtsforhold har ændret sig så meget, at han vil være berettiget til  

 mindst en forhøjelse på 6.000 kr. i ydelsen.
 Stk. 7.  Kunstnere, der oppebærer ikke  

 indtægtsregulerede hædersgaver og faste årlige statsydelser efter den hidtil  

 gældende ordning, bevarer disse ydelser uændret, medmindre de vælger at  

 overgå til nyordningen.
 Stk. 8.  Efterindtægt af de livsvarige ydelser ydes til  

 de efterladte efter de kunstnere, hvem ydelserne er tillagt inden for det  

 omfang, i hvilket efterindtægt ydes afdøde statstjenestemænds efterladte.
 § 11.  Efterladte efter kunstnere, der indtil deres  

 død har oppebåret livsvarig ydelse på finansloven, kan med finansudvalgets  

 godkendelse i hvert enkelt tilfælde tildeles en understøttelse på  

 finansloven.
 Stk. 2.  Understøttelse ydes kun i tilfælde, hvor den  

 efterladtes indkomst- og formueforhold ikke taler derimod.
 Kapitel 5. Fælles bestemmelser.
§ 12.  Beslutninger i bestyrelsen, udvalgene og  

 repræsentantskabet træffes ved almindelig stemmeflerhed.
I tilfælde af  

 stemmelighed er formandens stemme afgørende.
Afgørelserne i udvalgene skal  

 fremtræde med eventuel dissens.
 § 13.  Fondets sekretariat står til rådighed for  

 bestyrelsen, udvalgene og repræsentantskabet.
 Stk. 2.  Lederen af sekretariatet deltager i  

 bestyrelsens, udvalgenes og repræsentantskabets møder.
 § 14.  Bekendtgørelse nr. 64 af 26. februar 1970 om  

 Statens Kunstfond ophæves.
 Ministeriet for kulturelle anliggender,  

 den 9. august 1978.
