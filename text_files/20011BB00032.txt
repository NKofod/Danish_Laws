Fremsat den 4. oktober 2001 af  

 Flemming Kofod-Svendsen (KRF), Frank Dahlgaard (KRF),  

 Ole M.
Nielsen (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om 1 års barselorlov Folketinget pålægger regeringen inden udgangen  

 af 2001 at fremsætte lovforslag, der forlænger  barselorloven til  

 1 år efter følgende model:
 1.	De første 30 ugers barselorlov fordeles mellem  

 forældrene efter de eksisterende regler, dog skal den eksisterende  

 fædreorlov i uge 25 og 26 frit kunne fordeles over hele barselorlovens  

 forløb.
 2.	De 22 ugers udvidelse af barselorloven fordeles frit mellem  

 forældrene og kan tages på fuld tid, på deltid eller som en  

 kombination af deltid og fuld tid.
 3.	Ydelsen ved orlov på fuld tid baseres på den maksimale  

 dagpengesats, mens ydelsen ved deltidsorlov baseres på 80 pct. af den  

 maksimale dagpengesats pr. time i forhold til det antal timer, hvormed  

 arbejdstiden reduceres.
 4.	Kontanthjælpsmodtagere har i forbindelse med fødsel ret  

 til kontanthjælp i samme periode som personer, der er omfattet af en  

 et-årig barselorlov, uden de skal stå til rådighed for  

 arbejdsmarkedet.
 5.	Adoptanter, der er godkendt efter adoptionslovens § 4 a, skal have  

 samme ret til barselorlov efter modtagelsen af barnet, som gælder for  

 biologiske forældre efter fødslen.
 6.	Den udvidede barselorlov skal gælde for børn, hvor en  

 af forældrene er på barselorlov den 31. december 2001.
 7.	Den nye barselorlov indfases over en to-årig periode.  

 Orlovsperioden forlænges med 11 uger den 1. januar 2002. Den 1. januar  

 2003 forlænges orlovsperioden med yderligere 11 uger, og der gives  

 mulighed for barselorlov på deltid.
Bemærkninger til  

 forslaget Mange børnefamilier har en travl  

 hverdag, der gør det vanskeligt for dem at få den tid sammen, de  

 ønsker.
I stedet tilbringer mange børn fra  

 6-måneders-alderen en stor del af dagen i daginstitution.
Om aftenen er  

 der ofte kun mulighed for kort tids samvær mellem børn og  

 forældre, indtil børnene skal i seng.
Selv om mange  

 forældre ønsker at være mere sammen med deres små  

 børn, er de økonomiske muligheder for at virkeliggøre  

 disse ønsker ikke til stede.
Der er mulighed for  

 børnepasningsorlov på 60 pct. af den maksimale dagpengesats, men  

 satsen er så lav, at kun et fåtal af børnefamilierne  

 benytter sig af denne mulighed.
Forslagsstillerne finder det vigtigt, at især de  

 små børn får bedre muligheder for at være sammen med  

 deres forældre.
Det er i de tidlige år, at barnets personlighed  

 udvikles.
Det er derfor vigtigt, at  børnene i denne periode får  

 en tæt voksenkontakt, og forældrene vil normalt være de  

 bedste til at varetage denne opgave.
En tryg opvækst er endvidere  

 vigtig for, at barnet senere kan udvikle sin selvtillid og sit  

 selvværd.
Den danske barselorlov er væsentlig ringere end  

 orloven i de andre nordiske lande.
I Sverige er der ret til barselorlov i 15  

 måneder, mens der i Norge er ret til barselorlov i 1 år.  

 Forslagsstillerne mener, at Danmark økonomisk er lige så  

 velstående som Norge og Sverige og derfor også har råd til  

 en barselorlov på niveau med de to lande.
Forslagsstillerne finder det derfor vigtigt, at der  

 indføres 1 års barselorlov, der giver forældrene  frie og  

 fleksible muligheder for at tilrettelægge orloven, som de mener er  

 bedst.
Dette indebærer, at forældrene skal have mulighed for at  

 konvertere de sidste 22 uger til orlov på deltid.
Dermed kan  

 orlovsperioden udvides, idet 22 ugers orlov på fuld tid kan konverteres  

 til 44 ugers orlov på deltid.
Den fleksible orlov vil i højere  

 grad tilskynde mændene til at benytte barselorloven.
Forslagsstillerne  

 finder ikke, at der skal være faste regler for, hvor stor en del  

 fædrene skal tage af orloven ud over de 4 uger, der findes i den  

 eksisterende barselorlov.
Selv om der indføres 1 års  

 barselorlov, mener forslagsstillerne fortsat, at der er behov for  

 børnepasningsorloven, således at forældre med lidt  

 større børn også får rimelige muligheder for at  

 være sammen med deres børn.
Ad pkt. 1 Efter de eksisterende regler har en kvinde ret til  

 fravær fra arbejdet på grund af graviditet og barsel fra det  

 tidspunkt, hvor der skønnes at være 4 uger til fødslen.  

 Efter fødslen har forældrene ret til fravær fra arbejde i  

 tilsammen indtil 26 uger.
Moderen har ret til dagpenge de første 14 uger  

 efter fødslen.
Inden for de første 14 uger har faderen ret til  

 2 ugers dagpenge.
Herudover har forældrene tilsammen ret til dagpenge i  

 yderligere 10 uger efter den 14. uge efter fødslen.
Disse dagpenge kan  

 kun ydes til en af forældrene ad gangen.
Efter udløbet af den 24. uge efter fødslen  

 har faderen yderligere ret til dagpenge i 2 uger.
Denne del af orloven skal  

 efter forslagsstillernes model fortsat forbeholdes faderen, men skal frit  

 kunne anvendes af faderen i løbet af hele barselorloven.
Disse to uger  

 af orloven må ikke tages sammen med moderen.
Ad pkt. 2 Forslagsstillerne finder det vigtigt, at forældrene  

 har mulighed for at tage en del af barselorloven på deltid.  

 Vælger forældrene orlov på deltid, skal de kunne tage orlov  

 på 1/3, 1/2 eller 2/3 tid og arbejde resten af tiden op til deres  

 sædvanlige arbejdstid.
Forældrene skal samtidig have ret til at forkorte  

 arbejdstiden til 2/3, 1/2 eller 1/3 af deres normale arbejdstid.
Ved  

 barselorlov på deltid kan arbejdstiden ikke bringes under 8 timer pr.  

 uge (svarende til timegrænsen i funktionærlovens § 1, stk. 2),  

 idet ansættelsesforholdet fortsat skal have et reelt indhold.
 Omveksling af barselorloven til orlov på deltid skal  

 ske time for time på baggrund af det mistede antal fraværstimer  

 fra arbejdet.
En fuldtidsansat skal kunne veksle f.eks. 22 ugers  

 barselorlov på fuld tid til 44 ugers barselorlov på halv tid og  

 arbejde på halv tid.
Også en deltidsansat skal kunne tage  

 deltidsorlov.
En person, der f.eks. er beskæftiget 26 timer om ugen,  

 skal kunne veksle 22 ugers barselorlov på fuld tid til 44 ugers  

 barselorlov 13 timer om ugen og beskæftigelse i 13 timer om ugen.
For at deltidsorloven kan fungere bedst muligt, skal  

 småbørnsforældrene have en lovfæstet ret til at  

 gå på deltid.
Overgangen til deltid skal dog varsles i forhold  

 til arbejdsgiveren i god tid, så arbejdsgiveren har mulighed for at  

 indrette sig til den nye arbejdstid.
Den arbejdstidsnedsættelse,  

 forældrene vælger, skal endvidere være bindende for hele  

 perioden, medmindre andet aftales med arbejdsgiveren.
Såfremt  

 arbejdsgiver og lønmodtager ikke kan nå til enighed om  

 fordelingen af arbejdstidsnedsættelsen, så det ikke er til  

 væsentlig ulempe for arbejdsgiveren, er det arbejdsgiveren, der  

 bestemmer fordelingen af arbejdstidsnedsættelsen.
 Kontanthjælpsmodtagere og dagpengemodtagere skal  

 ikke have ret til den fleksible barselorlov.
Ad pkt. 3 Nedsættelsen af dagpengene til maksimalt 80 pct. af  

 dagpengesatsen ved deltidsorlov er indført for at sikre, at  

 orlovsydelsen sammen med lønindtægt fra deltidsarbejde og  

 fratrukket pasningsudgifter ligger på et rimeligt niveau i forhold til  

 personer med fuldtidsarbejde.
Ad pkt. 4 Når forældre på kontanthjælp ved  

 barsel får ret til kontanthjælp i samme periode, som gælder  

 i den et-årige barselorlov, vil det medføre, at denne gruppe  

 får forlænget perioden på kontanthjælp.
Begrundelsen  

 for forslaget er imidlertid, at barnet kan få mere tid sammen med  

 forældrene.
Barnet har behov for mere tid sammen med forældrene,  

 uanset om forældrene er kontanthjælpsmodtagere, er i  

 beskæftigelse eller på arbejdsløshedsdagpenge.
Ad pkt. 5 Efter de nuværende regler har adoptivforældre  

 ikke ret til dagpenge ved adoption, men kan få dagpenge, hvis hensynet  

 til barnet tilsiger det.
I praksis får adoptanter, der er godkendt  

 efter adoptionslovens § 4 a (dvs. alle adoptioner undtagen  

 ægtefælleadoptioner) i langt overvejende grad bevilget  

 barselorlov.
Af principielle årsager finder forslagsstillerne  

 alligevel, at denne gruppe bør have en lovfæstet ret til  

 barselorlov.
Ad pkt. 6 Forslagsstillerne mener, at når loven skal  

 træde i kraft fra den 1. januar 2002, skal den også have virkning  

 fra ikrafttrædelsestidspunktet.
Det betyder, at den udvidede  

 barselorlov skal gælde for børn, hvor en af forældrene er  

 på barselorlov den 31. december 2001.
Ad pkt. 7 For at give arbejdsmarkedet muligheder for at tilpasse sig  

 til den mindre arbejdsstyrke, der er en konsekvens af den længere  

 barselorlov, foreslås det, at den etårige barselorlov  

 indføres gradvis over en to-årig periode.
Barselorloven  

 forøges herefter med 11 uger den 1. januar 2002 og med yderligere 11  

 uger den 1. januar 2003. Ret til barselorlov på deltid indføres  

 fra den 1. januar 2003.
Økonomiske konsekvenser af forslaget Finansministeriet har beregnet, at helårsvirkningen  

 af en udvidelse af barselorloven med 22 uger på kort sigt koster 3,2  

 mia. kr., når besparelsen på offentlig dagpasning på  

 omkring 0,2 mia. kr. medregnes.
Dertil kommer, at staten sparer udgifter til  

 arbejdsløshedsdagpenge, når dagpengemodtagere går på  

 barselorlov.
Besparelsen er dog kun relevant det første år,  

 eftersom modtagelse af barseldagpenge ofte vil indebære en  

 tidsmæssig udskydelse af udbetalingen af  

 arbejdsløshedsdagpenge.
Det første år vil der kunne spares udgifter  

 til arbejdsløshedsdagpenge m.v. på 0,3 mia. kr., når  

 ledige og personer på revalidering går på 1 års  

 barselorlov.
Såfremt den etårige barselorlov indfases over 2  

 år, vil besparelsen blive omkring 0,15 mia. kr. i 2002.
Efter den barselorlovsmodel, som Kristeligt Folkeparti  

 foreslår, får kontanthjælpsmodtagere ret til barselorlov i  

 samme periode, som gælder for dagpengemodtagere, hvilket fører  

 til merudgifter for det offentlige.
Det antages, at merudgiften for det  

 offentlige til kontanthjælp bliver 0,20 mia. kr.
Såfremt den  

 etårige barselorlov indfases over 2 år, vil merudgiften blive  

 omkring 0,10 mia. kr. i 2002.
 Samlet udgift ved forslaget i 2002 bliver 1,6 mia. kr.
 Forslaget indgår i Kristeligt Folkepartis  

 finanslovsudspil for 2002 og er finansieret krone til krone.
Skriftlig  

 fremsættelse Flemming Kofod-Svendsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om 1 års  

 barselorlov.
(Beslutningsforslag nr.
B 32).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
