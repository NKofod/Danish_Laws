A.3.1 EU's Kombinerede Nomenklatur og Toldtariffen A.3.1 EU's Kombinerede Nomenklatur og Toldtariffen Formål Formålet med EU's Kombinerede Nomenklatur - forkortet til KN - er at sikre  

 ensartet anvendelse af EU's Fælles Toldtarif, således at der anvendes samme  

 toldsats for en konkret vare, uanset hvilket medlemsland den indføres til.
 KN udgør endvidere grundlaget for indsamling og udveksling af oplysninger  

 om Fællesskabets uden- og indenrigshandel.
En række særlige fællesskabsforanstaltninger kan ikke tilgodeses inden for  

 rammerne af Den kombinerede Nomenklatur.
Det har derfor været nødvendigt at  

 oprette særlige underopdelinger for disse og optage dem i en Integreret Tarif  

 for De Europæiske Fællesskaber; den benævnes i daglig tale TARIC.
 TARIC indeholder underopdelinger for bl.a. følgende foranstaltninger:
 Toldsuspensioner, toldkontingenter, toldpræferencer, antidumpingtold og  

 importafgifter mv. for landbrugsvarer mv.
 Toldtariffen gengiver opdelingerne fra TARIC, se A.3.1.1.
Det legale grundlag Det legale grundlag for KN og TARIC er Rådets forordning (EØF) nr. 2658/87  

 af 23. juli 1987 med ændringer ifølge toldkodeksens artikel 252, stk. 2.
KN er baseret på Den Internationale Konvention om Det Harmoniserede Varebeskrivelses- og varenomenklatursystem - i daglig tale  

 "Det harmoniserede System", forkortet HS.
 Toldtariffen er den danske udgave af TARIC.
 For anvendelsen af Toldtariffen som grundlag for opkrævning af told mv.  

 kan henvises til § 2 i toldloven samt § 35, stk. 3, pkt. 3 i  

 toldbehandlingsbekendtgørelsen.
A.3.1.1 Toldtariffen Vareopdelinger i Toldtariffen er identificeret (markeret) med et 10-cifret  

 positionsnummer (varekode).
 Grundlaget for Toldtariffens opstilling er HS, KN og TARIC.
 Fra HS kommer opdelingen i afsnit, kapitler, 4-cifrede hovedpositioner og  

 6-cifrede underpositioner samt "Almindelige  

 tariferingsbestemmelser".
KN udgør en sammenbygning af toldopdelinger og statistikopdelinger.
Disse  

 opdelinger (underpositioner) er identificeret med kodens 7. og 8. ciffer.  

 Ændring af opdelinger på dette niveau sker pr. 1. januar.
TARIC er EU's fælles Toldtarif, der foruden - KN indeholder alle  

 vareopdelinger og toldsatser fra forordninger om antidumpingtold,  

 toldsuspensioner, toldpræferencer og andre toldforanstaltning er.
De  

 yderligere vareopdelinger i TARIC er identificeret med kodens 9. og 10.  

 ciffer.
Der sker ofte ændring af informationerne og dermed nummersætningen i  

 TARIC.
Toldtariffen består af 2 dele med i alt 5 bind.
Bind 1-2 indeholder  

 Toldtariffens kolonnedel med toldsatser mv., og bind 3-5 indeholder bilagene  

 1-5 med beskrivelse af forskellige toldordninger.
Toldtariffens toldsatser er angivet i ECU.
En ECU har en værdi af ca. 7,55  

 kr.
ECU'ens værdi i kroner bliver fastsat mindst en gang månedligt.
 Toldcentret kan oplyse den gældende kurs.
Ændring er til Toldtariffen sker løbende ved udsendel se af  

 rettelsesblade.
Der udsendes selvstændige serier af rettelsesblade til  

 henholdsvis bind 1-2 og bind 3-5. En ajourført Toldtarif udsendes hvert år  

 pr. 1. januar.
 Toldtariffen kan købes i boghandelen, det er muligt at oprette en  

 abonnementsordning for levering af rettelser til bøgerne.
A.3.1.2 Anvendelse Varer, som fra lande udenfor EU indføres i det danske toldområde, og  

 varer, som udføres fra det danske toldområde med henblik på udførsel fra EU's  

 toldområde, skal angives for Told*Skat ved afgivelse af en fortoldnings-  

 eller udførselsangivelse.
 Varer, der fortoldes eller udføres, skal for hver varepost indeholde  

 oplysning om positionsnummeret i overensstemmelse med Toldtariffen.  

 Undtagelser fra denne regel er beskrevet i afsnittene om fortoldning, se A.1  

 og udførsel, se C.1.
 Varekoden er grundlaget for opkrævning af told mv., udbetaling af  

 restitutionsbeløb og for indsamling af oplysninger til  

 udenrigshandels-statistikken.
Ved udførsel skal de første 8 cifre angives, i særlige tilfælde skal der  

 yderligere angives en 4-cifret tillægskode i forbindelse med anmodning om  

 udbetaling af restitution.
Ved fortoldning af varer med oprindelse i lande  

 uden for EU - T 1-varer - skal samtlige 10 cifre angives.
I særlige tilfælde  

 skal yderligere angives en 4-cifret tillægskode.
 Når en indført vares position er fundet i Toldtariffens bind 1 eller 2,  

 dvs. når varen er tariferet, se A.4.2, kan toldsatsen findes.
 Toldsatsen for varer fra lande uden for EU kaldes "tarifmæssig  

 told".
 I Toldtariffens bind 1 eller 2 findes også henvisninger til de særlige  

 toldordninger, som er anført i bilagene eller noterne til Toldtariffen.
 Disse toldordninger er nærmere beskrevet i følgende afsnit af denne  

 vejledning:
 Toldtariffen indeholder også markeringer i form af bogstaver for de  

 særlige bestemmelser, som af valutamæssige, sundhedsmæssige,  

 sikkerhedsmæssige, veterinære, plantepatologiske eller andre grunde er  

 fastsat for visse varer; dette er nærmere beskrevet under afsnit A.5.
 I Toldtariffen findes en udførlig vejledning om indholdet og brugen af  

 tariffen.
