Nr LSF 142 Forslag til Lov om ændring af lov om boligbyggeri Fremsat af Kirsten Jacobsen (FP) Kim Behnke (FP) Pia Kjærsgaard (FP) den 8. februar 1991 § 1 I lov om boligbyggeri, jf. lovbekendtgørelse nr. 525 af 10. juli 1990,  

 foretages følgende ændringer:
 1. I § 4 indsættes efter stk. 3 som nyt stykke:
» Stk. 4. Et selskabs vedtægter må ikke muliggøre, at  

 selskabet eller et datterselskab driver virksomhed i udlandet.
Selskabet kan  

 heller ikke kautionere eller udlåne midler til drift af udenlandsk  

 virksomhed.« Stk. 4-6 bliver herefter stk. 5-7.
 2. I § 5, stk. 1, affattes 1. pkt. således:
»Selskabet skal have til formål at opføre og administrere  

 beboelsesejendomme inden for landets grænser.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Da der er skabt tvivl om, hvorvidt sociale boligselskaber eventuelt gennem  

 datterselskaber kan drive virksomhed i udlandet, bliver det med denne  

 foreslåede lovændring slået fast, at sociale boligselskaber ikke kan drive  

 eller garantere for sådan virksomhed.
Det ville også være helt urimeligt,  

 hvis danske lejere skulle betale for boligselskabernes eventuelle tab på  

 tvivlsomme udenlandske projekter.
Med en vedtagelse af lovforslaget vil der  

 ske en nødvendig klargørelse af selskabernes formål, som er at opføre, drive  

 og administrere beboelsesejendomme her i landet.
