I medfør af § 19 a, stk. 1, litra c, § 19 a, stk. 3, § 22 a, stk. 1, og § 68 i lov om arbejderboliger på landet, jf. lovbekendtgørelse nr. 775 af 8. december 1987 med de ændringer, der følger af lov nr.
 418 af 13. juni 1990, fastsættes:
Administration § 1.  Jordbrugsdirektoratet udøver  

 landbrugsministerens beføjelser efter lovens §§ 11 og 19 a, stk. 4.  

 Kongeriget Danmarks Hypotekbank og Finansforvaltning udøver i øvrigt  

 landbrugsministerens beføjelser efter lovens kap.
III-V, bortset fra  

 beføjelserne efter § 18, stk. 3, § 19, § 19 a, stk. 1, litra c, og stk. 3, 2.  

 og 3. pkt., § 21, stk. 5, § 22 a, stk. 1, 2. pkt., § 31, stk. 3, 1. pkt., §  

 48, stk. 3, § 49, stk. 3, § 58, stk. 3, og § 61.
 Stk. 2.  Erklæring efter lovens § 21, stk. 4, og  

 underretning efter lovens § 22, stk. 4, skal tilgå Kongeriget Danmarks  

 Hypotekbank og Finansforvaltning.
 § 2.  Jordbrugsdirektoratets og Kongeriget Danmarks  

 Hypotekbank og Finansforvaltnings afgørelser efter § 1 kan indbringes for  

 landbrugsministeren.
 Stk. 2.  Klagefristen er 4 uger fra den dag, hvor  

 afgørelsen er meddelt den pågældende.
Beregning af frigørelsesafgift § 3.  Det beløb, som ejeren af en arbejderbolig skal  

 indbetale til statskassen i medfør af lovens § 19 a, stk. 1, litra c, i  

 forbindelse med, at noteringen som arbejderbolig i matrikel og tingbog  

 slettes, og at ejendommen frigøres for rådighedsindskrænkninger efter loven,  

 er 12 pct. af den pågældende ejendoms kontantværdi ved den på tidspunktet for  

 indbetalingen af frigørelsesbeløbet sidst udsendte offentlige  

 ejendomsvurdering (almindelige vurdering, årsomvurdering, årsregulering).
 Stk. 2.  Det i henhold til stk. 1 beregnede  

 frigørelsesbeløb nedsættes med 1/6 for hvert af de sidste 5 år, inden  

 ejendommen kan frigøres for rådighedsindskrænkninger i medfør af lovens § 19,  

 stk. 3, og § 23.
 Stk. 3.  Når særlige omstændigheder foreligger, kan  

 Kongeriget Danmarks Hypotekbank og Finansforvaltning fravige de i stk. 1 og 2  

 nævnte beløb.
Lån til berigtigelse af frigørelsesafgift § 4.  Frigørelseslån i henhold til lovens § 19 a, stk.  

 3, forrentes med 10 pct. p.a. og afdrages over 15 år.
Stk. 2.  Lånene skal sikres med betryggende panteret i  

 ejendommen med oprykkende prioritet efter de hæftelser, som påhviler  

 ejendommen.
Lånene skal ved udbetalingen normalt være sikret inden for 60  

 pct. af ejendommens kontantejendomsværdi ved den senest foreliggende  

 offentlige vurdering (almindelige vurdering, årsomvurdering, årsregulering).
 § 5.  Frigørelseslån i henhold til lovens § 19 a, stk.  

 3, rykker ved optagelse af lån ydet af realkreditinstitutterne tilbage i det  

 omfang, restgælden på de foranstående lån og restgælden på statslånet ikke  

 tilsammen overstiger 60 pct. af ejendommens kontantejendomsværdi ved den  

 senest foreliggende offentlige vurdering (almindelige vurdering,  

 årsomvurdering, årsregulering).
Stk. 2.  Ved opgørelsen i henhold til stk. 1 af  

 restgælden på de foranstående lån lægges disse låns nominelle restgæld til  

 grund.
Dog kan restgælden opgøres som kontantværdien heraf, dersom  

 pantebrevet ved indleveringen til tinglysning ledsages af en opgørelse af  

 denne fra et realkreditinstitut, en bank eller en sparekasse, og opgørelsen  

 omfatter samtlige foranstående lån.
Opgørelsen skal være foretaget på  

 grundlag af de af Realkreditrådet inden for 2 måneder forud for indleveringen  

 til tinglysning udsendte retningslinier herfor, og opgørelsen skal være  

 påført vedkommende realkredit- eller pengeinstituts indeståelse for  

 opgørelsens rigtighed.
Den nævnte opgørelse kan lægges til grund ved  

 tilbagerykning af statslån efter stk. 1.
 § 6.  Hvor omstændighederne, herunder låneformålet og  

 vilkårene for de foranstående lån tilsiger det, kan Kongeriget Danmarks  

 Hypotekbank og Finansforvaltning efter ansøgning tillade, at lån efter loven  

 rykker tilbage for lån ydet af realkreditinstitutterne i videre omfang end  

 anført i § 5.
Konverteringslån § 7.  Lån, der ved ejerskifte er konverteret i henhold  

 til lovens § 22 a, forrentes med 10 pct. p.a. og afdrages over 15 år.
 Stk. 2.  Lånene skal ved udbetalingen være sikret efter  

 reglerne i § 4, stk. 2.
 Stk. 3.  Lånene står tilbage for realkreditlån efter  

 reglerne i §§ 5 og 6.
Ikrafttræden § 8.  Bekendtgørelsen træder i kraft den 1. juli 1990.
 Stk. 2.  Samtidig ophæves bekendtgørelse nr. 269 af 25.  

 maj 1984 om arbejderboliger på landet.
