Et forsikringsselskab havde indrykket en annonce med ordlyden:  

 »Der findes 4-5 steder De kan få en garantiforsikring.
Men et af  

 stederne får De også en hurtig beslutning«.
Annonceringen byggede ikke  

 på kendsgerninger, der kunne bevises, hvorfor den blev anset for at være i  

 strid med markedsføringslovens § 1.
1. Forsikring Et forsikringsselskab havde indrykket en annonce i dagspressen med  

 følgende ordlyd:
 Når vi lægger vægt på hurtighed ved behandlingen af garantiforsikringer,  

 er det bla.a. fordi vi fra vore kunder ved, at det kan være vigtigt for en  

 erhvervsvirksomhed, at kunne træffe hurtige beslutninger, også når det gælder  

 likviditetsløsninger.
Ring og aftal tid for et møde.
Og medbring de papirer, som vi skal bruge  

 for at behandle sagen. (Regnskaber og budgetter er som regel nok). En af vore  

 specaluddannede konsulenter vil kigge på det, og tale med Dem om mulighederne  

 for den bedste løsning af Deres sag.
De vil ofte få en afgørelse på stedet,  

 men sommetider kan det være nødvendigt med supplerende oplysninger.
Under  

 alle omstændigheder trækker vi ikke sagen i langdrag.« Et forsikringsselskab klagede over denne annonceringsform og fremhævede,  

 at den var vildledende overfor forbrugerne, idet det indirekte fremgik af  

 teksten, at andre selskaber havde en langsommere sagsbehandling af denne  

 forsikringsform.
 Ifølge Artikel 5 i Kodeks for reklamepraksis skal reklamer, der indeholder  

 sammenligninger, udformes således, at sammenligningen som sådan ikke er egnet  

 til at vildlede, og den skal være i overensstemmelse med principperne for  

 loyal konkurrence.
 Sammenligningspunkter skal bygge på kendsgerninger, der kan bevises, og de  

 må ikke udvælges på illoyal måde.
 Forbrugerombudsmanden udtalte, at efter hans opfattelse var annoncen i  

 strid med principperne i den nævnte bestemmelse i Kodeks for reklamepraksis  

 og med kravet om god markedsføringsskik i markedsføringslovens § 1.
 Det selskab, hvorover der var blevet klaget, meddelte, at man ikke ville  

 fortsætte med denne annonceringsform.
 (* 1): Beretning fra Forbrugerombudsmanden 1977-78, s. 71-72.
