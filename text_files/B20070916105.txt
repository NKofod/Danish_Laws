Bestemmelser  

 om ændring af BL 7-1, 10. udgave af 10. november 2005, Bestemmelser om  

 lufttrafikregler  

  

 (BL 7-1 B, 1. udgave) I medfør af § 51 og § 82 i lov om luftfart, jf.  

 lovbekendtgørelse nr. 1484 af 19. december 2005,  

 fastsætter Statens Luftfartsvæsen herved efter bemyndigelse fra  

 Transport- og Energiministeriet, jf. bekendtgørelse nr. 795 af 3.  

 september 2001 om henlæggelse af opgaver til Statens Luftfartsvæsen og om  

 kundgørelse af de af luftfartsvæsenet udfærdigede forskrifter, følgende:
 1.  

 	  

 Pkt. 3.4. affattes således:
3.4  

 	  

 Indtagelse af spiritus, opstemmende  

 eller bedøvende midler Reglerne i luftfartslovens §  

 50 gælder tillige for udenlandske luftfartøjer inden for dansk område.
 Anm.: Luftfartslovens § 50 lyder således:
 § 50. Ingen må gøre eller forsøge at gøre tjeneste på  

 et luftfartøj i nogen af de i § 35 omhandlede stillinger, når den pågældende  

 har nydt spiritus i et sådant omfang, at denne er ude af stand til at gøre  

 tjeneste på fuldt betryggende måde, eller såfremt den pågældende har en  

 alkolholkoncentration  

 i blodet på 0,20 promille eller derover.
 Stk. 2. Ej heller må nogen gøre eller forsøge at gøre  

 tjeneste på et luftfartøj i nogen af de i § 35 omhandlede stillinger, når han  

 på grund af sygdom, svækkelse, overanstrengelse, mangel på søvn, påvirkning  

 af  

 opstemmende eller bedøvende midler eller af lignende årsager befinder sig i  

 en  

 sådan tilstand, at han er ude af stand til at gøre tjeneste på et luftfartøj  

 på  

 fuldt betryggende måde.
 Stk. 3. Det er forbudt at lade nogen gøre tjeneste på  

 et luftfartøj, når den pågældende er påvirket som nævnt i stk. 1 eller  

 befinder  

 sig i en tilstand som nævnt i stk. 2.
 Stk. 4. At en person i en tilstand som angivet i stk.  

 1 og 2 gør eller forsøger at gøre tjeneste på et luftfartøj, hvormed i  

 erhvervsmæssigt øjemed befordres personer, betragtes ved udmåling af straf  

 som  

 en skærpende omstændighed.
 Stk. 5. Har en arbejdsgiver eller anden foresat  

 medansvar for, at en person gør eller forsøger at gøre tjeneste på et  

 luftfartøj i en sådan tilstand som angivet i stk. 1 og 2, straffes tillige  

 arbejdsgiveren eller den foresatte.
 Stk. 6. Når en person, der på et offentligt  

 beværtningssted har nydt spiritus, og om hvem værten eller hans medhjælper  

 ved  

 eller har føje til at antage, at han skal gøre tjeneste på et luftfartøj, på  

 grund af spiritusnydelsen er eller vil blive påvirket som nævnt i stk. 1,  

 skal  

 værten eller medhjælperen gøre sit, eventuelt ved tilkaldelse af politiet,  

 til  

 at hindre, at han i denne tilstand gør eller forsøger at gøre sådan tjeneste.
 Stk. 7. Politiet kan med henblik på at konstatere en  

 eventuel overtrædelse af stk. 1 til enhver tid forlange, at en person, der er  

 omfattet af stk. 1, foretager udåndingsprøve.
 Stk. 8. Politiet kan fremstille en person til udtagelse  

 af blod- og urinprøve, hvis der er grund til at antage, at han har overtrådt  

 bestemmelserne i stk. 1 eller 2, eller han nægter at medvirke til en  

 udåndingsprøve.  

 Når særlige omstændigheder taler derfor, kan politiet tillige fremstille den  

 pågældende til undersøgelse af en læge.
 Stk. 9. Transport- og energiministeren fastsætter  

 efter forhandling med justitsministeren bestemmelser om de i stk. 7 og 8  

 nævnte  

 prøver og undersøgelser.
 2.  

 	  

 Der indsættes følgende anmærkninger efter  

 pkt. pkt. 8.1:
Anm. 1: Overtrædelse af bestemmelserne i luftfartslovens  

 § 50, stk. 1 straffes i medfør af luftfartslovens § 149, stk. 1 med fængsel  

 indtil 2 år.
Under særligt formildende omstændigheder kan dog straf af bøde  

 anvendes.
 Anm. 2: Overtrædelse af bestemmelserne i  

 luftfartslovens § 50, stk. 2, 3, 5 og 6, straffes i medfør af luftfartslovens  

 §  

 149, stk. 3, med bøde eller fængsel indtil 2 år.
 Anm. 3: Overtrædelse af bestemmelsen i luftfartslovens  

 § 50, stk. 1 kan i medfør af luftfartslovens § 150, stk. 3 medføre  

 frakendelse  

 af retten til at gøre tjeneste på et luftfartøj inden for dansk område.
3.  

 	  

 Ikrafttræden Denne BL træder i kraft den  

 1. april 2007.
