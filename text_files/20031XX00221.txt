Skriftlig fremsættelse (21. januar 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af retsplejeloven (Straffeprocessuelle tvangsindgreb over for børn  

 under den kriminelle lavalder) (Lovforslag nr.
L 133).
 Formålet med lovforslaget er at indføre et klart og  

 udtømmende hjemmelsgrundlag for politiets mulighed for under efterforskning  

 af  

 forbrydelser at kunne foretage tilbageholdelse og andre straffeprocessuelle  

 tvangsindgreb over for børn under den kriminelle lavalder.
Børn under den kriminelle lavalder kan ikke straffes for  

 deres kriminelle handlinger.
Det antages imidlertid, at der i forbindelse med  

 efterforskningen af straffesager i vidt omfang kan foretages  

 straffeprocessuelle tvangsindgreb over for børn, som er under den kriminelle  

 lavalder.
Dette er navnlig begrundet i hensynet til opklaring af  

 kriminalitet,  

 herunder muligheden for at udelukke andre mistænkte, sikre udbyttet, foretage  

 beslaglæggelse og konfiskation af ulovlige effekter mv.
I mange tilfælde er  

 der  

 imidlertid også et væsentligt hensyn til barnet selv, idet fastlæggelse af  

 omfanget og karakteren af den begåede kriminalitet er en vigtig forudsætning  

 for at kunne sætte ind med relevante sociale hjælpeforanstaltninger.
Adgangen  

 til at anvende disse indgreb over for børn under 15 år er imidlertid ikke  

 særskilt reguleret i loven.
 Lovforslaget bygger navnlig på Strafferetsplejeudvalgets  

 betænkning nr. 1431/2003 om straffeprocessuelle tvangsindgreb over for børn  

 under den kriminelle lavalder.
 Med lovforslaget indsættes et nyt kapitel (75 b) i  

 retsplejeloven om indgreb over for personer under 15 år, hvorefter der som  

 hovedregel vil kunne foretages straffeprocessuelle tvangsindgreb over for  

 børn  

 under 15 år efter retsplejelovens almindelige regler herom.
Der foreslås  

  

 for det  

 første  

  

 en særlig bestemmelse om politiets adgang til at tilbageholde en  

 mistænkt person under 15 år.
Efter forslaget skal retsplejelovens gældende  

 bestemmelser om anholdelse finde tilsvarende anvendelse i forhold til et barn  

 under 15 år, hvis tilbageholdelsens øjemed ikke kan opnås ved mindre  

 indgribende foranstaltninger.
Tilbageholdelse skal endvidere være så skånsom  

 og  

 kortvarig som mulig.
Barnet må således ikke anbringes i arresthus, og  

 enerumsanbringelse i venterum, detentionslokale eller lignende må kun ske af  

 sikkerhedsmæssige grunde, eller når det undtagelsesvis er påkrævet af hensyn  

 til efterforskningen, og anden anbringelse ikke er mulig.
Endvidere må  

 tilbageholdelsen kun udstrækkes ud over 6 timer, hvis væsentlige hensyn til  

 efterforskningen nødvendiggør det.
Tilbageholdelsen af et barn under 15 år  

 kan  

 efter den foreslåede bestemmelse i intet tilfælde udstrækkes ud over 24  

 timer.  

 En enerumsanbringelse i venterum, detentionslokale eller lignende må dog i  

 intet tilfælde udstrækkes ud over 6 timer, da en sådan anbringelse må antages  

 at være særlig indgribende for barnet.
 Med henblik på at vurdere anvendelsen i praksis af  

 enerumsanbringelser af efterforskningsmæssige hensyn af børn under 15 år og  

 af  

 andre tilbageholdelser, som varer mere end 6 timer, vil der blive etableret  

 en  

 indberetningsordning til Rigsadvokaten.
For det andet  

  

 foreslås det, at såvel de efterforskningsskridt, som er rettet mod sigtede  

 eller mistænkte personer, som de øvrige efterforskningsskridt, som er rettet  

 mod andre personer, skal kunne finde anvendelse over for børn under 15 år.  

 Det  

 drejer sig blandt andet om indgreb i meddelelseshemmeligheden, legemsindgreb,  

 ransagning mv.
De indgreb, som iværksættes med henblik på senere  

 identifikation  

  herunder optagelse af fingeraftryk og personfotografi - er dog  

 undtaget, og  

 politiet vil heller ikke have adgang til at opbevare personfotografier,  

 fingeraftryk eller andet materiale og andre oplysninger med henblik på senere  

 identifikation, der er tilvejebragt ved legemsindgreb, og som vedrører  

 mistænkte børn under 15 år.
Herudover indeholder det foreslåede nye kapitel særlige  

 regler om samtykke og proportionalitet.
Det foreslås således, at i de  

 tilfælde,  

 hvor et indgreb er betinget af samtykke fra den, som indgrebet er rettet mod,  

 skal der foreligge et samtykke fra indehaveren af forældremyndigheden på  

 barnets vegne.
For så vidt angår proportionalitetskravet, som allerede efter  

 gældende ret finder anvendelse på straffeprocessuelle tvangsindgreb, foreslås  

 det, at der ved vurderingen af, om et givent indgreb over for en person under  

 15 år er uforholdsmæssigt, skal lægges vægt på den særlige belastning, som  

 indgrebet på grund af den pågældendes unge alder må antages at indebære.
 Der foreslås endelig regler om underretning af de sociale  

 myndigheder og af indehaveren af forældremyndigheden ved tilbageholdelse og  

 afhøring af børn under 15 år, samt en regel om adgang til advokatbeskikkelse  

 for barnet, hvis den pågældende må antages at have et særligt behov herfor.
 Idet jeg i øvrigt tillader mig at henvise til lovforslaget  

 og de ledsagende bemærkninger, skal jeg hermed anbefale lovforslaget til det  

 Høje Tings velvillige behandling.
