Fremsat den 27. november 2003 af  

 miljøministeren (Hans Christian Schmidt) Forslag til Lov om ændring af lov om miljøbeskyttelse (Ændring af regler om miljøgodkendelse mv.) § 1 I lov om miljøbeskyttelse, jf. lovbekendtgørelse nr.  

 753 af 25. august 2001, som ændret ved lov nr. 475 af 7. juni 2001, § 33  

 i  

 lov nr. 145 af 25. marts 2002 og lov nr. 260 af 8. maj 2002, foretages  

 følgende  

 ændringer:
 1.  


  

 § 35, stk. 2,  

  

 affattes således:
»Stk. 2.  

  

 Ministeren  

 fastsætter nærmere regler om godkendelse af listevirksomhed, herunder hvilke  

 oplysninger en ansøgning om godkendelse skal indeholde, samt i hvilke  

 tilfælde  

 og på hvilke vilkår en godkendelse efter § 33 kan meddeles.
Ministeren  

 kan  

 herunder bestemme, at der skal gælde særlige krav for bestemte  

 listevirksomheder.« 2.  

  

 I  

  

 § 76, stk. 1, 1. pkt., § 76,  

 stk. 2, 1. pkt., § 99, stk. 1  

  

 og 2, og § 100,  

 stk. 2 og 3, indsættes efter »afgørelser efter«: »bestemmelserne i«.
 3.  

  

 I  

  

 § 76, stk. 1, 1. pkt.,  

  

 indsættes  

 efter »jf.«: »§ 74, stk. 1, og«.
 4.  

  

 I  

  

 § 76, stk. 2, 1. pkt.,  

  

 indsættes  

 efter »underretning om« : », jf. § 74, stk. 1,«.
§ 2 Stk. 1.  

  

 Loven træder i kraft den 1. januar 2005.
 Stk. 2.  

  

 § 1,  

 nr. 2, 3 og 4, træder dog i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Indledning Med dette lovforslag tilvejebringes de nødvendige hjemler i  

 miljøbeskyttelsesloven, for at gøre det muligt at forenkle det nuværende  

 godkendelsessystem for en lang række virksomheder i Danmark.
Forslaget skal  

 ses  

 som et vigtigt led i regeringens bestræbelser på at forenkle reguleringen af  

 virksomheder i Danmark og dermed lette de administrative byrder for  

 virksomheder såvel som myndigheder.
Med lovforslaget bemyndiges ministeren til at indrette  

 godkendelsessystemet således, at det nugældende godkendelsessystem fremover  

 kun  

 skal omfatte virksomhedstyper med et betydeligt forureningspotentiale,  

 herunder  

 virksomheder omfattet af IPPC-direktivet (Rådets direktiv 96/61/EF af 24.  

 september 1996 om integreret forebyggelse og bekæmpelse af forurening, EFT  

 nr.  

 L 257 af 10.10.1996, s. 26) og VVM-direktivet (Rådets direktiv 97/11/EF af 3.  

 marts 1997 om ændring af direktiv 85/337/EØF om vurdering af visse offentlige  

 og private projekters indvirkning på miljøet, EFT 1997 nr.
L 73 s. 5.).  

 IPPC-virksomheder er mærket med (i) på listen over godkendelsespligtige  

 virksomheder i bilag 1 til bekendtgørelse nr. 652 af 3. juli 2003 om  

 godkendelse af listevirksomhed.
 For de virksomhedstyper, der ikke længere skal være  

 omfattet af den nugældende godkendelsesordning, er det hensigten at indføre  

 et  

 forenklet godkendelsessystem, der i videst muligt omfang baseres på  

 anvendelse  

 af standardvilkår.
 I forbindelse med ændringen vil de direktivbaserede krav  

 stadig blive overholdt, således at forenklingerne sker under hensyntagen til  

 direktivernes bestemmelser.
 Forslagene til ændringer i miljøbeskyttelsesloven tager  

 sigte på at udmønte de anbefalinger, som Virksomhedsudvalget er fremkommet  

 med  

 i sin rapport fra oktober 2003 vedrørende virksomhedsreguleringen i Danmark.  

 Regeringen kan tilslutte sig Virksomhedsudvalgets anbefalinger, der efter  

 regeringens opfattelse vil medvirke til, at der skabes et godt grundlag for,  

 at  

 mange danske virksomheder i fremtiden vil opleve en væsentlig lettelse i  

 forbindelse med indsendelse af ansøgninger om miljøgodkendelse samt  

 godkendelsesmyndighedernes behandling heraf.
 Lovforslaget sikrer, at miljøministeren kan udarbejde en ny  

 bekendtgørelse om godkendelse af listevirksomhed baseret på rapportens  

 anbefalinger til afløsning af den nugældende godkendelsesbekendtgørelse (nr.  

 652 af 3. juli 2003).
 Herudover har der vist sig et behov for præcisering af  

 forskellige bestemmelser vedrørende klage- og underretningsreglerne for  

 foreninger og organisationer.
Baggrunden for lovforslaget 2.1. Virksomhedsudvalget Miljøministeren nedsatte i efteråret 2002 et udvalg,  

 Virksomhedsudvalget, med det formål at se på mulighederne for at forenkle  

 procedurerne omkring den miljømæssige regulering af virksomhederne.
 Udvalget bestod af repræsentanter fra Amtsrådsforeningen,  

 Kommunernes Landsforening, Landbrugsraadet, Dansk Landbrug, Dansk Industri,  

 CO-Industri, Danmarks Naturfredningsforening, Finansministeriet, Økonomi- og  

 Erhvervsministeriet og Miljøstyrelsen.
Baggrunden for nedsættelsen af Virksomhedsudvalget var et  

 ønske fra regeringens side om et eftersyn af bl.a. reglerne om godkendelse af  

 virksomheder med henblik på at undersøge mulighederne for administrative  

 forenklinger til glæde for såvel virksomheder som myndigheder.
Den  

 teknologiske  

 udvikling, de lokale myndigheders indsats og erhvervslivets holdning til  

 miljøspørgsmål har nedbragt de industrielle udledninger markant gennem de  

 sidste 10-15 år, og det må i dag konstateres, at der generelt er godt styr på  

 miljøbelastningen fra virksomhederne.
Det er derfor forståeligt og rimeligt,  

 at  

 virksomhederne i dag efterspørger en hurtigere og smidigere sagsbehandling i  

 forbindelse med godkendelsesbehandlingen og mulighed for hurtigt at kunne  

 orientere sig i forhold til de krav, de skal leve op til.
Efter kommissoriet fik Virksomhedsudvalget bl.a. til opgave  

 at komme med forslag til forenklinger af virksomhedsreguleringen, herunder at  

 vurdere mulighederne for at slanke listen over godkendelsespligtige  

 virksomheder.
Det var forudsat i kommissoriet, at den hidtidige miljømæssige  

 standard skulle opretholdes.
 Virksomhedsudvalgets rapport blev offentliggjort den 27.  

 oktober 2003. Udvalget har i enighed anbefalet rapportens forslag til  

 forenkling af det nuværende godkendelsessystem.
2.2. Virksomhedsudvalgets anbefalinger Med henblik på at lette de administrative byrder for  

 virksomhederne i forbindelse med virksomhedsreguleringen har  

 Virksomhedsudvalget drøftet mulighederne for at reducere antallet af  

 virksomheder, der skal igennem den nugældende og meget omfattende  

 godkendelsesbehandling,  

 idet der har været fokuseret på mulighederne for at udvikle et forenklet  

 godkendelsessystem.
 Udvalget har analyseret sagsgangen i den nugældende  

 godkendelsesbehandling og peger i sin rapport på, at der ved at reducere  

 omfanget af oplysninger og forhåndsdokumentation i forbindelse med en  

 ansøgning, kan opnås en mærkbar lettelse for virksomheder og myndigheder i  

 forbindelse med godkendelsesbehandlingen.
Udvalget anbefaler på den baggrund, at der indføres et  

 forenklet godkendelsessystem for hovedparten af de nuværende  

 listevirksomheder,  

 idet den nugældende godkendelsesordning forudsættes opretholdt for en  

 begrænset  

 del af de nuværende listevirksomheder.
Udvalget har samtidig lagt vægt på, at  

 de miljømæssige krav til virksomhederne skal fastholdes på samme høje niveau  

 som hidtil.
 Kernen i det forenklede godkendelsessystem består i, at  

 oplysningskravene i ansøgningen reduceres, at kravene til  

 forhåndsdokumentation  

 reduceres, og at der udarbejdes standardvilkår for godkendelse af en lang  

 række  

 virksomhedstyper.
 Udvalget anbefaler, at det i forbindelse med udarbejdelsen  

 af reglerne om godkendelse tilstræbes, bl.a. med henblik på at imødekomme  

 landbrugssektorens ønsker om administrative lettelser, at de nugældende  

 regler  

 om godkendelse forenkles, således at der også bliver en forenkling for de  

 virksomheder, der fortsat skal være omfattet af det nugældende  

 godkendelsessystem, i det omfang det er foreneligt med internationale  

 forpligtelser, herunder ikke mindst IPPC-direktivet.
 Nærværende lovforslag gør det muligt at udmønte Virksomhedsudvalgets  

 anbefalinger.
Med henblik på at lette de administrative byrder for  

 virksomheder, der ikke er omfattet af det nugældende godkendelsessystem, har  

 udvalget endvidere peget på, at bekendtgørelse nr. 367 af 10. maj 1992 om  

 anden  

 virksomhed end listevirksomhed bør revideres, således at kravet om, at visse  

 virksomheder forud for etablering og væsentlige udvidelser eller ændringer  

 skal  

 anmeldes til kommunalbestyrelsen, ophæves, bortset fra kravet om anmeldelse  

 af  

 midlertidige aktiviteter.
Udvalgets anbefaling kan gennemføres uden  

 lovændring.
Virksomhedsudvalget havde herudover bl.a. til opgave at  

 overveje og fremkomme med forslag til, hvorledes det kommunale og  

 amtskommunale  

 tilsyn skal tilrettelægges.
Udvalget er fremkommet med en række forslag,  

 bl.a.  

 at kontrollen med virksomhederne differentieres efter princippet »noget for  

 noget«, således at tilsynet reduceres i takt med virksomhedernes egen større  

 miljøindsats, herunder at virksomhederne inddeles i tre kategorier efter  

 deres  

 miljøindsats.
Myndighederne skal dog fortsat have adgang til at tilbyde  

 frivillig dialog.
Udvalget foreslår endvidere bl.a., at de nuværende aftalte  

 minimumsfrekvenser for kommunernes tilsyn med virksomhederne erstattes af  

 minimumsfrekvenser for tilsynsmyndighedens gennemgang af alle væsentlige  

 miljøforhold på en virksomhed.
 Udvalgets anbefalinger på tilsynsområdet kan gennemføres  

 uden lovændringer og omtales derfor ikke yderligere i lovforslaget.
3. Gældende ret Reglerne om forhåndsgodkendelse af »særligt forurenende  

 virksomheder« stammer fra den første miljøbeskyttelseslov, der trådte i kraft  

 den 1. oktober 1974 som et led i Miljøreformen fra 1973.
Reglerne indebærer bl.a., jf. lovens § 33, at de  

 virksomheder, der er omfattet af godkendelsespligten (»listevirksomheder«),  

 ikke må etableres uden en godkendelse.
Det samme gælder ved ændringer eller  

 udvidelser på disse virksomheder, der medfører forøget forurening.  

 Godkendelseskompetencen er fordelt på amter og kommuner.
Miljøbeskyttelsesloven og godkendelsesordningen blev i sin  

 tid gennemført, fordi industriens forurening på daværende tidspunkt blev  

 anset  

 for den helt dominerende forureningskilde.
Godkendelsesinstrumentet har da  

 også  

 vist sig at være særdeles velegnet til at regulere virksomheder med et vist  

 forureningspotentiale, og med årene er industriens udledninger nedbragt  

 markant.
Listen over godkendelsespligtig virksomhed omfattede  

 oprindeligt det meste af dansk industri, men i forbindelse med revisionen af  

 miljøbeskyttelsesloven i 1990 besluttede man at fjerne en lang række  

 virksomheder  

 med simple miljøproblemer ud fra den betragtning, at disse problemer kunne  

 løses på en administrativt lettere måde end gennem den ressourcekrævende  

 godkendelsesbehandling.
Herved frigjordes ressourcer til de mere miljøtunge  

 virksomheder.
Endvidere pålagde man virksomheder, der var etableret før  

 den første miljøbeskyttelseslov, og som ikke havde en samlet  

 miljøgodkendelse,  

 at indgive ansøgning om miljøgodkendelse af de ikkegodkendte dele af  

 virksomheden inden for nærmere angivne frister.
Fristen for de sidste  

 virksomheder udløb den 1. januar 2003.
De virksomheder, der ikke længere skulle være  

 godkendelsespligtige, blev overført til et anmeldesystem, der pålagde  

 virksomhederne at anmelde etablering og væsentlige ændringer til  

 tilsynsmyndigheden.
Reglerne om anmeldelse findes i bekendtgørelse nr. 367 af  

 10. maj 1992 vedrørende anden virksomhed end listevirksomhed.
 Der henvises i øvrigt til Folketingstidende 1989-90, Tillæg  

 A, Bind III, sp. 4196 97, 4203, og 4226  4228.
 I 1996 vedtog EU et direktiv om godkendelse af større  

 industrianlæg og intensive svine- og fjerkræbrug (IPPC-direktivet).  

 Direktivet  

 blev gennemført i Danmark ved lov nr. 369 af 2. juni 1999 samt ved  

 bekendtgørelse nr. 807 af 25. oktober 1999 om godkendelse af listevirksomhed  

 og  

 bekendtgørelse nr. 652 af 3. juli 2003 om godkendelse af listevirksomhed.  

 IPPC-direktivet er nærmere beskrevet i forbindelse med bemærkningerne til lov  

 nr. 369 af 2. juni 1999. Der henvises til Folketingstidende 1998-99, Tillæg  

 A,  

 side 3720 - 3723.
Selve forhåndsgodkendelsen har en række fordele.
Den  

 indebærer, at godkendelsesmyndigheden kan foretage en samlet vurdering af  

 virksomhedens forureningspotentiale, dvs. opnå et overblik over, hvilke  

 forureninger virksomheden kan give anledning til i forhold til omgivelserne.  

 Hvis godkendelsesmyndigheden vurderer, at virksomheden kan drives det  

 pågældende sted uden at påføre omgivelserne væsentlig forurening, kan der  

 meddeles godkendelse og fastsættes de relevante vilkår for virksomhedens  

 etablering og drift.
Hvis dette ikke er tilfældet, eller ved uhensigtsmæssig  

 placering, kan der meddeles afslag.
 Med en forhåndsgodkendelse kender virksomhederne  

 myndighedernes krav, inden byggeriet og driften sættes i gang, og  

 virksomheden  

 er som hovedregel beskyttet mod nye krav i 8 år (retsbeskyttelse), jf. lovens  

 § 41 a.
Godkendelsesbehandlingen sker på baggrund af en ansøgning.  

 Efter de gældende regler i godkendelsesbekendtgørelsens § 7 og bilag 2  

 er  

 der pålagt forurenende virksomheder en meget vidtgående oplysningspligt.
En  

 ansøgning skal således ledsages af planer over beliggenhed, oplysninger om  

 etablering, indretning og drift, redegørelse og dokumentation for bedste  

 tilgængelige teknik samt oplysninger om forurening, affald,  

 forureningsbegrænsende foranstaltninger samt egenkontrol.
Ansøgningen skal endvidere ledsages af dokumentation for  

 den miljømæssige påvirkning af de ydre omgivelser for så vidt angår støj og  

 luftforurening i form af støjmålinger/-beregninger og beregninger af  

 nødvendige  

 afkasthøjder.
Støjmålingen/ -beregningen har til formål at dokumentere, at  

 Miljøstyrelsens vejledende støjgrænser kan overholdes, mens beregningen af  

 afkasthøjder skal sikre, at virksomhedens afkast indrettes således, at  

 virksomhedens bidrag til luftforureningen overholder Miljøstyrelsens  

 vejledende  

 grænseværdier for luftforurening.
 Hvis virksomheden ønsker at udlede spildevand direkte til  

 vandløb, søer eller havet, søges samtidig om tilladelse hertil, idet  

 tilladelsen til direkte udledning af spildevand behandles samtidig med  

 afgørelsen om godkendelse, således at vilkårene indgår i miljøgodkendelsen.
 Efter godkendelsesbekendtgørelsens bilag 2 skal  

 virksomheden i ansøgningen redegøre for mulighederne for at anvende den  

 bedste  

 tilgængelige teknik og de bedst mulige miljøbeskyttende foranstaltninger.  

 Heri  

 indgår en redegørelse for de overvejelser virksomheden har gjort sig om  

 energi-  

 og råvarebesparelser, reduktion af affaldsmængder mv., mulighederne for at  

 erstatte farlige stoffer med mindre farlige stoffer, samt oplysninger om  

 energieffektivitet.
Virksomhederne forventes i den forbindelse at forholde sig  

 til de muligheder for at anvende bedste tilgængelige teknik og herunder  

 renere  

 teknologi, som er beskrevet i Miljøstyrelsens brancheorienteringer for den  

 pågældende virksomhedstype eller de litteraturhenvisninger, som fremgår af  

 Miljøstyrelsens referenceliste for den pågældende branche.
Hvis der hverken  

 findes relevante referencer eller brancheorienteringer, påhviler det  

 virksomheden selv at fremskaffe de relevante oplysninger.
For  

 IPPC-virksomheder  

 gælder der det særlige, at der skal tages hensyn til de såkaldte  

 BREF-dokumenter, som EU-Kommissionen udarbejder, når der fastsættes vilkår  

 for  

 disse virksomheder.
 Godkendelsesmyndigheden må ikke meddele godkendelse,  

 medmindre den har sikret sig, at virksomheden har truffet de nødvendige  

 foranstaltninger til at forebygge og begrænse forurening ved anvendelse af  

 bedste tilgængelige teknik, jf. godkendelsesbekendtgørelsens § 13.
Dette krav har sit udspring i det grundlæggende krav i  

 miljøbeskyttelseslovens § 3 og § 4, der dels forpligter  

 virksomheden  

 til at begrænse forureningen mest mulig ved anvendelse af bedste tilgængelige  

 teknik (BAT), dels forpligter myndighederne til ved lovens administration at  

 lægge vægt på, hvad der er opnåeligt ved anvendelse af BAT, herunder renere  

 teknologi.
Dette kaldes i den miljøretlige litteratur for BAT-princippet.
 BAT-princippet i miljøbeskyttelseslovens § 3 og  

 § 4 og det nugældende godkendelsessystem sikrer, at Danmark er i stand  

 til  

 at opfylde IPPC-direktivet.
 Det vurderes, at der i dag er ca. 6.550  

 godkendelsespligtige virksomheder, hvoraf ca. 1250 er IPPC-virksomheder.  

 Herudover er der i dag ialt ca. 13.000 anmeldepligtige virksomheder.
4. Lovforslaget Lovforslaget muliggør, at reglerne om godkendelse kan  

 ændres således, at det nugældende godkendelsessystem opretholdes for de  

 tungeste virksomheder, mens resten af virksomhederne overføres til et  

 forenklet  

 godkendelsessystem.
4.1. Forenklet godkendelse Lovforslaget indebærer, at der skal udarbejdes en ny  

 bekendtgørelse om godkendelse med regler for henholdsvis det nugældende  

 godkendelsessystem og et forenklet godkendelsessystem.
I bekendtgørelsen vil  

 det blive foreslået, at op mod 80 % af de virksomheder, der er på den  

 nugældende liste, overføres til en liste over virksomheder, for hvilke der  

 skal  

 gælde en forenklet godkendelsesprocedure.
Med henblik på at lette oplysningspligten for  

 virksomhederne er det hensigten, at ansøgningskravene i det forenklede system  

 reduceres i forhold til de gældende krav.
Det er således for det første  

 tanken,  

 at virksomheder, der bliver omfattet af det forenklede godkendelsessystem,  

 ikke  

 længere skal dokumentere virksomhedens støjpåvirkning i form af en støjmåling  

 eller -beregning, bortset fra virksomheder med voldsom støjbelastning.
For det andet er det tanken, at virksomheder, der bliver  

 omfattet af standardvilkår, jf. nedenfor, ikke i ansøgningen skal redegøre  

 for,  

 i hvilket omfang virksomhedens indretning og drift bygger på bedste  

 tilgængelige teknik for den pågældende virksomhed.
For virksomheder på det  

 forenklede godkendelsessystem, hvor der ikke udarbejdes standardvilkår, skal  

 der fortsat argumenteres for virksomhedens valg af teknologi, men kun i det  

 omfang Miljøstyrelsen har udsendt relevante oplysninger om bedste  

 tilgængelige  

 teknik for den pågældende virksomhedstype, idet det ikke med rimelighed kan  

 forventes, at virksomheder skal gøre rede for teknologier, som end ikke  

 Miljøstyrelsen har kendskab til.
Herved lettes virksomhederne for denne  

 undertiden meget byrdefulde oplysningspligt, ligesom sagbehandlingstiden hos  

 myndighederne reduceres.
 Dette vil kunne føre til en ansøgningsformular, der er mere  

 enkel end den, der anvendes for godkendelsespligtige virksomheder i dag.
Det skal dog understreges, at der ikke er noget til hinder  

 for, at myndighederne i forbindelse med en godkendelsesansøgning kan bede  

 virksomheden om at redegøre for, om den har truffet de bedst mulige  

 beskyttelsesforanstaltninger, uanset om det står i ansøgningsskemaet eller  

 ej,  

 hvis myndigheden finder, at der er et konkret begrundet behov herfor.
Det  

 følger allerede af miljøbeskyttelseslovens § 3.
 Det er ikke hensigten med forslaget at ændre på  

 ansøgningskravene i forbindelse med en ansøgning om tilladelse til direkte  

 udledning af spildevand eller til tilslutning af spildevand til offentligt  

 spildevandsanlæg, jf. bekendtgørelse nr. 501 af 21. juni 1999 og  

 Miljøstyrelsens vejledning nr. 11/2002 om tilslutning af industrispildevand  

 til  

 offentlige spildevandsanlæg.
4.2. Standardvilkår Med henblik på forenkling af godkendelsesbehandlingen for  

 virksomheder, der bliver omfattet af det forenklede godkendelsessystem, er  

 det  

 hensigten, at der for en række brancher inden for det forenklede  

 godkendelsessystem udarbejdes   

 	  

    

 ansøgningskrav  

 målrettet til virksomheder i branchen og   

 	  

    

 standardvilkår  

 vedrørende indretning og drift af virksomheder inden for branchen, herunder  

 emissionsgrænseværdier for væsentlig luftforurening samt i en vis udstrækning  

 egenkontrolvilkår.
 Det er tanken, at disse krav udmøntes i et bilag for hver  

 branche til godkendelsesbekendtgørelsen ledsaget af en beskrivelse af  

 branchen  

 og dens processer/aktiviteter samt en beskrivelse af de væsentligste  

 miljøforhold hos virksomheder inden for den pågældende branche, således at  

 det  

 er muligt at afgrænse, hvilke virksomhedstyper eller anlæg der er omfattet af  

 bilaget.
Hvis en ny virksomhed svarer til beskrivelsen i bilaget af  

 den pågældende branche, skal godkendelsesmyndigheden indarbejde bilagets  

 standardvilkår i godkendelsen.
Bilagets standardvilkår får retsvirkning, når  

 de  

 er indarbejdet i en godkendelse.
Herved sikres det, at virksomheder inden for  

 samme branche i videst mulig omfang får samme vilkår og dermed lige  

 konkurrencevilkår.
Kun i særlige tilfælde skal der være adgang til at fravige  

 standardvilkårene.
Forslaget indebærer ikke ændringer i de nugældende regler  

 om retsvirkningerne af en allerede meddelt godkendelse.
Det betyder i  

 praksis,  

 at eksisterende godkendelser bevarer deres gyldighed, og at  

 tilsynsmyndigheden  

 først efter udløbet af retsbeskyttelsesperioden (dvs. tidligst 8 år efter  

 godkendelsens meddelelse) kan revidere godkendelsen og erstatte vilkårene med  

 standardvilkår med en rimelig frist til at imødekomme vilkårsændringerne.
Det forudsættes, at standardvilkårene udarbejdes således,  

 at de er repræsentative for den samlede viden om en given branche på et givet  

 tidspunkt.
Med den viden og erfaring miljømyndighederne har i dag, skønnes  

 det  

 muligt at beskrive den potentielle forurening fra en lang række  

 virksomhedstyper og opstille et sæt standardkrav baseret på den bedste  

 tilgængelige teknik for branchen.
Opmærksomheden henledes dog på, at krav til  

 støj, lugt og direkte udledning af spildevand vanskeligt kan standardiseres,  

 idet sådanne vilkår altid beror på en konkret vurdering i forhold til  

 omgivelserne.
Der vil derfor ikke kunne opstilles standardvilkår for disse  

 forhold, der i stedet må vurderes konkret.
 Da det næppe kan forventes, at det er muligt at beskrive en  

 given virksomhedstype, således at beskrivelsen udtømmende dækker alle  

 tænkelige  

 produktionsforhold inden for branchen, er det hensigten, at virksomheder, der  

 er atypiske i forhold til beskrivelse af branchen, skal godkendes helt eller  

 delvis på individuelt fastsatte vilkår.
I overensstemmelse med Virksomhedsudvalgets anbefalinger  

 vil Miljøstyrelsen i videst mulig omfang udarbejde standardvilkår for  

 godkendelse af virksomheder under det forenklede godkendelsessystem i  

 samarbejde med de respektive brancher og organisationer samt kommunale  

 eksperter.
Inden udgivelse sendes de i ekstern høring til de kommunale  

 parter,  

 de grønne organisationer og andre relevante interessenter.
 For de virksomhedstyper, der skal omfattes af det  

 forenklede godkendelsessystem, og hvor der ikke kan udarbejdes  

 standardvilkår,  

 foreslås det, at godkendelsen meddeles på individuelt fastsatte vilkår på  

 tilsvarende måde som i dag, men på baggrund af det forenklede  

 ansøgningsskema.
 Det foreslås, at det forenklede godkendelsessystem indføres  

 inden for samme rammer som det nugældende godkendelsessystem, dvs. i lovens  

 kapitel 5. Det betyder bl.a., at kriterierne for, hvornår der skal søges om  

 godkendelse, opretholdes, ligesom principperne for revurdering og  

 retsbeskyttelse opretholdes, jf. lovens §§ 33, 41, 41 a, b, og c.  

 Desuden  

 foreslås det, at tilladelse til direkte udledning af spildevand fortsat  

 integreres som en del af godkendelsen, jf. lovens § 34, stk. 4.
5. Listen over godkendelsespligtige virksomheder Der lægges op til, at listen over virksomheder, der skal  

 være omfattet af det nugældende godkendelsessystem, slankes betydeligt,  

 således  

 at den fremover kun skal omfatte større og miljøbetydende virksomheder.
De  

 resterende listevirksomheder overføres til det forenklede godkendelsessystem.
 Det nuværende godkendelsessystem vil efter slankningen som  

 minimum omfatte de listevirksomheder, der er omfattet af henholdsvis  

 IPPC-direktivet og VVM-direktivets bilag 1 .
 Udformningen af de nye lister over virksomheder, der  

 henholdsvis skal omfattes af det nugældende og det forenklede  

 godkendelsessystem, vil blive forhandlet nærmere med de berørte  

 interesseorganisationer.
6. Klage- og underretningsreglerne Visse organisationer har rejst spørgsmål om rækkevidden af  

 klage- og underretningsbestemmelserne for foreninger og organisationer.
Det drejer sig for det første om, hvorvidt  

 organisationernes klageret kun omfatter afgørelser truffet efter bestemmelser  

 i  

 de kapitler i loven, som er nævnt i §§ 99 og 100, eller om den også  

 omfatter afgørelser truffet efter bekendtgørelser udstedt med hjemmel i de  

 pågældende kapitler.
Miljøstyrelsen og Skov- og Naturstyrelsen fortolker  

 bestemmelserne således, at det kun er afgørelser truffet direkte i medfør af  

 loven, der er omfattet.
Dette vurderes også at være en rimelig retstilstand,  

 idet de afgørelser, der har direkte ophæng i bestemmelser i loven, generelt  

 betragtet er mere alment væsentlige og af større betydning for miljøet end de  

 afgørelser, der er hjemmel til at træffe i bekendtgørelser.
For det andet drejer det sig om, hvorvidt reglerne i  

 § 76 skal forstås sådan, at organisationer har krav på underretning om  

 afgørelser inden for de nævnte kapitler, også selv om klageadgang over disse  

 er  

 afskåret.
Miljøstyrelsen har fået anmodning om underretning om visse  

 afgørelser, hvor klageadgang er afskåret.
Miljøstyrelsen har i den forbindelse svaret den pågældende  

 organisation, at der ikke er krav på at få underretning om afgørelser, der  

 ikke  

 kan påklages.
Det fremgår allerede af bemærkningerne til lovforslag L 170 om  

 ændring af visse miljølove (implementering af Århuskonventionen m.v.), at  

 bestemmelsen skal ses som en forlængelse af klagebestemmelserne, og har som  

 formål at sikre, at organisationerne kan blive opmærksomme på afgørelser, de  

 vil klage over, samt at myndighederne ved, hvilke lokale og landsdækkende  

 organisationer de skal sende afgørelser til med henblik på evt. udøvelse af  

 deres klageret.
Der henvises til Folketingstidende 1999-2000, Tillæg A, side  

 4650. For så vidt angår de lokale foreninger, har bestemmelsen endvidere til  

 formål at afgrænse kredsen af klageberettigede.
Det har således ikke på noget  

 tidspunkt været meningen med bestemmelsen at give organisationer ret til at  

 blive holdt underrettet også om afgørelser, der slet ikke kan påklages,  

 f.eks.  

 påbud efter lovens § 42 om støj fra restauranter, butikker eller  

 idrætsanlæg m.v., hvor klage er afskåret i § 7 i bekendtgørelse nr. 367  

 af  

 10. maj 1992 om anden virksomhed end listevirksomhed, eller afgørelser om  

 tilslutningstilladelser efter lovens § 28, hvor klageadgang er afskåret  

 i  

 § 28, stk. 5. Forslaget indebærer altså ingen indholdsmæssig  

 ændring  

 af gældende praksis, men er alene en tydeliggørelse heraf.
 For begge disse punkter findes det hensigtsmæssigt at få  

 præciseret ordlyden i selve lovteksten, så der ikke længere kan rejses tvivl  

 om  

 rækkevidden af de pågældende bestemmelser.
7. Lovforslagets miljømæssige konsekvenser En lang række virksomheder vil kunne overføres til et  

 forenklet godkendelsessystem, uden at dette medfører miljømæssige  

 forringelser  

 af betydning, også selv om der ikke er udarbejdet standardvilkår for de  

 pågældende virksomhedstyper.
Man skal i den forbindelse være opmærksom på, at  

 de bestående virksomheder allerede i dag er omfattet af en godkendelse, og at  

 det netop ikke forudsættes, at de miljømæssige krav i den forenklede  

 godkendelse vil være lempeligere end i det nuværende godkendelsessystem.
Hvis standardvilkårene er godt gennemarbejdede og  

 repræsentative for branchen, vurderes der heller ikke at være miljømæssige  

 forringelser ved at meddele standardgodkendelse på basis af et sæt  

 standardvilkår.
Standardgodkendelsen synes tværtimod langt mere målrettet, og  

 kan meget vel for en række virksomheder medføre miljøforbedringer på sigt.
Der ses ingen miljømæssige betænkeligheder ved i det  

 forenklede godkendelsessystem at reducere kravet om, at virksomhederne skal  

 redegøre for bedste tilgængelige teknik i ansøgningen.
Det skyldes for det  

 første, at der for de virksomheder, hvor der er udarbejdet standardvilkår,  

 allerede er taget højde for BAT i standardvilkårene.
For det andet kan der  

 for  

 de virksomheder, hvor der ikke er udarbejdet standardkrav, kun forventes en  

 kvalificeret redegørelse, hvis der foreligger tilgængelige oplysninger herom  

 i  

 Miljøstyrelsens referenceliste.
Dette afspejler i vidt omfang praksis i dag.  

 Det forudsætter naturligvis, at Miljøstyrelsens referenceliste løbende  

 opdateres.
 Der ses heller ingen miljømæsssige betænkeligheder ved at  

 ophæve kravet om en obligatorisk støjmåling/ -beregning, hvis støjvilkårene  

 håndhæves konsekvent.
 For så vidt angår underretnings- og klagereglerne er der  

 alene tale om præciseringer, som ikke har miljømæssige konsekvenser.
8. Lovforslagets erhvervsøkonomiske konsekvenser Lovforslaget forventes at have positive erhvervsøkonomiske  

 konsekvenser som følge af færre omkostninger til konsulentbistand til  

 udarbejdelse af ansøgningsmateriale og kortere sagsbehandlingstid hos  

 miljømyndighederne.
 For så vidt angår underretnings- og klagereglerne er der  

 alene tale om præciseringer, som ikke har økonomiske konsekvenser for  

 erhvervslivet.
9. Administrative konsekvenser for erhvervslivet Det nye forenklede godkendelsessystem forventes at medføre  

 en række administrative lettelser og forenklinger hos virksomhederne,  

 specielt  

 for virksomheder omfattet af standardvilkår, dels fordi kravene til  

 ansøgningen  

 og forhåndsdokumentation reduceres, dels fordi virksomhederne ikke længere  

 skal  

 redegøre for BAT i samme omfang som under den nugældende regulering.
Forslaget om et forenklet godkendelsessystem indebærer,   

 	  

    

 at en virksomhed på  

 forhånd bedre kan gennemskue kravene i de tilfælde, hvor der er udarbejdet  

 standardvilkår, og   

 	  

    

 at sagsbehandlingstiden  

 reduceres, idet standardvilkårene skal anvendes direkte i godkendelsen.
Hertil kommer, at en lang række virksomheder ikke længere  

 skal indsende en anmeldelse, når anmeldeordningen for ikke-listevirksomhed  

 ophæves.
I dag er der ca. 13.000 anmeldepligtige virksomheder.
Det er ikke muligt at beregne omfanget af den samlede  

 administrative lettelse for virksomhederne, bl.a. fordi det nuværende  

 tidsforbrug ikke kendes.
Det forventes, at tidsforbruget i forbindelse med  

 opnåelse af en forenklet godkendelse (uden standardvilkår) og i endnu højere  

 grad ved en standardgodkendelse vil kunne reduceres.
Hertil kommer fordelene  

 ved en hurtigere sagsbehandling hos myndighederne.
Lovforslaget er forelagt  

 for  

 et af Økonomi- og Erhvervsministeriet nedsat Fokuspanel, og resultatet af  

 undersøgelsen sendes særskilt til Folketinget.
 For så vidt angår underretnings- og klagereglerne er der  

 alene tale om præciseringer, som ikke har administrative konsekvenser for  

 erhvervslivet.
10. Lovforslagets økonomiske og administrative  

 konsekvenser for det offentlige For de godkendende myndigheder  amter og kommuner  vil  

 der blive tale om ressourcebesparelser, idet tidsforbruget til udarbejdelse  

 af  

 en forenklet godkendelse vil være mindre end ved en godkendelse efter det  

 eksisterende integrerede system.
Det gælder i endnu højere grad, hvor der er  

 udarbejdet standardvilkår for branchen, som godkendelsesmyndigheden skal  

 benytte i godkendelsen.
For staten betyder udfærdigelsen - og senere  

 vedligeholdelsen - af de branchevise standardvilkår en ny arbejdsopgave,  

 hvortil der skal afsættes ressourcer.
Der vurderes et forbrug på 2 årsværk  

 til  

 udfærdigelsen i hvert af årene 2004-06. Herefter 1 årsværk pr. år til  

 opdatering og vedligeholdelse.
 Samlet set vurderes det, at ressourceforbruget i  

 forbindelse med godkendelsesarbejdet i den offentlige sektor vil kunne  

 reduceres i takt med, at udvalgets anbefalinger er gennemført.
 For så vidt angår underretnings- og klagereglerne, er der  

 alene tale om præciseringer, som ikke har økonomiske eller administrative  

 konsekvenser for det offentlige.
 Den endelige fastlæggelse af de økonomisk-administrative  

 konsekvenserne for amter og kommuner vil blive forhandlet med parterne efter  

 de  

 sædvanlige regler i forbindelse med udmøntningen af lovforslaget.
 11. Administrative konsekvenser for borgerne.
 Lovforslaget skønnes ikke at have administrative  

 konsekvenser for borgerne.
12. Forholdet til EU-retten Forslaget indeholder ingen EU-retlige aspekter 13. Hørte myndigheder og organisationer mv.
 Advokatsamfundet, Amtsrådsforeningen i Danmark,  

 Arbejderbevægelsens Erhvervsråd, Arbejdstilsynet, Asfaltindustriens  

 Arbejdsgiverforening, Beskæftigelsesministeriet, Bryggeriforeningen, BST  

 Vendsyssel, Byggeriets Arbejdsgivere, BYG, Centralorganisationen af  

 Industriansatte i Danmark, Coloplast, COWI Rådgivende Ingeniører A/S, DAKOFA,  

 Danmarks Erhvervsgartnerforening, Danmarks Fiskeindustri- og Eksportforening,  

 Danmarks Miljøundersøgelser, Danmarks Naturfredningsforening, Danmarks  

 Rederiforening, Dansk Arbejdsgiverforening, Dansk Dambrugerforening, Dansk  

 Erhvervsgartnerforening, Dansk Familielandbrug, Dansk Handel og Service,  

 Dansk  

 Industri, Dansk Metal, Dansk Pelsdyravlerforening, Dansk Standard, Danske  

 Elværkers Forening, Danske Fjernvarmeværkers Forening, Danske Læskedrik  

 Fabrikanter,  

 Danske Maritime, Danske Vognmænd, DAVID, De Danske Landboforeninger, Det  

 Norske  

 Veritas, Det Økologiske Råd & Selskab, Direktoratet for Fødevareehverv,  

 DK-Teknik, DONG, DTU, Elkraft, Elsam, Embedslægeforeningen, Energistyrelsen,  

 Eurofins, Ferskvandsfiskeriforeingen, Finansministeriet, Finansrådet,  

 Forbrugerrådet, Foreningen af Bioteknologiske Industrier i Danmark,  

 Foreningen  

 af Miljømedarbejdere i kommunerne, Foreningen af Registrerede Revisorer,  

 Foreningen af Rådgivende Ingeniører, Foreningen af Statsautoriserede  

 Revisorer,  

 Foreningen for Danmarks Fiskemel- og Fiskeolieindustri, Forsvarets  

 Bygningstjeneste, Forsvarsministeriet, Frederiksberg Kommune,  

 Fødevaredirektoratet, Genvindingsindustrien, Grafisk Arbejdsgiverforening,  

 Green Network, Greenpeace Danmark, Grovvarebranchens Miljøarbejdsgruppe,  

 Handelshøjskolen i København, Handelshøjskolen i Århus, Håndværksrådet,  

 Indenrigs- og sundhedsministeriet, Ingeniørforeningen i Danmark,  

 International  

 Transport Danmark, Kalk- og Teglværksforeningen, Kommunalteknisk  

 Chefforening,  

 Kommunernes Landsforening, Københavns Amt, Københavns Kommune, Miljø- og  

 Forsyningsforvaltningen, Københavns Universitet, Landbrugets  

 Rådgivningscenter,  

 Landbrugsrådet, Landsforeningen Økologisk Jordbrug, LIF  

 Lægemiddelindustriforeningen, Mejeriforeningen, Miljøklagenævnet,  

 Miljøkontrollen, Ministeriet for Fødevarer, Landbrug og Fiskeri, Ministeriet  

 for Videnskab, Teknologi og Udvikling, MLK-Sammenslutningen,  

 Naturklagenævnet,  

 NOAH, Oliebranchens Fællesrepræsentation, Plantedirektoratet,  

 Procesindustrien,  

 Rederiforeningen af 1895, Sammenslutningen af Danske Havne, Samvirkende  

 Danske  

 Turistforeninger, Skatteministeriet, Specialarbejderforbundet i Danmark,  

 Statsministeriet, Teknologisk Institut, Textil- og Beklædningsindustrien,  

 Trafikministeriet, Transportrådet, Udenrigsministeriet,  

 Undervisningsministeriet, Verdensnaturfonden, Økonomi- og Erhvervsministeriet  

 og Justitsministeriet.
14. Vurdering af konsekvenser af lovforslaget Positive  

  

 Konsekvenser/mindre udgifter  

  

 (hvis ja, angiv omfang) Negative  

  

 Konsekvenser/merudgifter  

  

 (hvis ja, angiv omfang) Økonomiske konsekvenser for stat, kommuner og  

 amtskommuner Lovforslaget vurderes at medføre ressourcebesparelser  

 for amter og kommuner.
Da det endelige regelsæt skal fastlægges i en  

 bekendtgørelse, vil spørgsmålet om DUT-kompensation blive taget op til senere  

 drøftelse med de kommunale parter i forbindelse med forhandlingerne om den  

 endelige udformning af bekendtgørelsen.  

  

 Den samlede besparelse i amter og kommuner ventes at blive større end det  

 statslige merforbrug.
 For staten indebærer udarbejdelse af standarvilkår m.v.  

 et forbrug på 2 årsværk i årene 2004-06.  

  

 Fra 2007 vurderes et årligt forbrug på 1 årsværk til vedligeholdelse og  

 opdatering.
Administrative konsekvenser for stat, kommuner og  

 amtskommuner Gennemførelsen af lovforslaget ventes at medføre  

 lettelser for tilsynsmyndighedernes behandling af godkendelser efter det  

 forenklede system.
De nærmere administrative konsekvenser vil afhænge af  

 udmøntningen af lovforslaget.
Økonomiske konsekvenser for erhvervslivet Gennemførelsen af lovforslaget ventes at medføre  

 lettelser for de virksomheder, der bliver omfattet af det forenklede system  

 som følge af færre krav til forhåndsdokumentation og kortere  

 sagsbehandlingstid hos myndighederne Administrative konsekvenser for erhvervslivet Gennemførelsen af lovforslaget ventes at medføre  

 lettelser for de virksomheder, der bliver omfattet af det forenklede system.
Lovforslaget er p.t. under vurdering i et Fokuspanel  

 (Erhvervs- og Selskabsstyrelsen) Administrative konsekvenser for borgerne - - Miljømæssige konsekvenser Lovforslaget ventes ikke at få miljømæssige konsekvenser Bemærkninger til lovforslagets enkelte bestemmelser Til § 1 Til nr. 1 Med forslaget til ændring af § 35, stk. 2,  

 videreføres ministerens bemyndigelse til at fastsætte de nærmere regler for  

 godkendelsesordningen.
Som noget nyt bemyndiges ministeren til at  

 differentiere  

 godkendelsessystemet, således at der skal gælde særlige krav for visse  

 listevirksomheder.
Bemyndigelsen tænkes for det første anvendt til at  

 opretholde og videreføre det nugældende godkendelsessystem i overensstemmelse  

 med IPPC-direktivet.
Inden for rammerne af IPPC-direktivet vil der i  

 samarbejde  

 med de berørte parter blive set på mulighederne for at forenkle det  

 nugældende  

 godkendelsessystem, herunder muligheden for at forenkle ansøgninger om  

 godkendelse af husdyrbrug.
Det er hensigten, at det gældende godkendelsessystem skal  

 forbeholdes de større og miljøtunge virksomheder.
Det vil i forbindelse med  

 revisionen af godkendelsesbekendtgørelsen blive tilstræbt at reducere  

 antallet  

 af virksomheder, der skal omfattes af det nugældende godkendelsessystem, med  

 op  

 til 80 pct.
Som minimum skal det gældende godkendelsessystem dog omfatte  

 virksomheder omfattet af IPPC-direktivet og VVM-direktivets bilag 1.
For det andet tænkes bemyndigelsen anvendt til at indføre  

 en forenklet udgave af det gældende system.
Forenklingen tænkes primært at  

 bestå i, at kravene til ansøgningen reduceres i forhold til i dag, således at  

 der kan udarbejdes et forenklet ansøgningsskema, og at kravene til  

 forhåndsdokumentation reduceres.
Desuden skal der tilvejebringes et grundlag  

 for udarbejdelse af standardgodkendelser.
Der henvises endvidere til de  

 almindelige bemærkninger under afsnit 4.
Med henblik på at lette oplysningspligten for  

 virksomhederne er det hensigten, at ansøgningskravene i det forenklede system  

 reduceres i forhold til de gældende krav.
Det er således for det første  

 tanken,  

 at virksomheder, der bliver omfattet af det forenklede godkendelsessystem,  

 som  

 hovedregel ikke længere skal dokumentere virksomhedens støjpåvirkning i form  

 af  

 en støjmåling eller -beregning.
Dokumentationskravet tænkes kun opretholdt  

 for  

 virksomheder, der er karakteriseret ved en voldsom støjpåvirkning.
Det  

 betyder,  

 at virksomheden selv må bære ansvaret, hvis det efterfølgende skulle vise  

 sig,  

 at støjkravene ikke overholdes.
Virksomheden må i så fald acceptere, at  

 virksomhedens drift helt eller delvis indstilles, indtil forholdene er bragt  

 i  

 orden, medmindre der er tale om ubetydelige overskridelser af støjkravene.
Med henblik på at undgå uløselige støjproblemer som følge  

 af uheldig placering i forhold til forureningsfølsom anvendelse, er det  

 hensigten at indsætte en hjemmel i godkendelsesbekendtgørelsen, der giver  

 tilsynsmyndigheden mulighed for at kræve en støjberegning/måling i særlige  

 tilfælde.
Hjemmelen tænkes anvendt i de situationer, der erfaringsmæssigt har  

 givet anledning til problemer, og som har vist sig vanskelige eller umulige  

 at  

 løse, når virksomheden først er etableret, eller i de tilfælde, hvor  

 godkendelsesmyndigheden har grund til at tvivle på virksomhedens egen  

 vurdering  

 af støjbelastningen.
For det andet er det tanken, at virksomheder, der bliver  

 omfattet af det forenklede godkendelsessystem, som hovedregel ikke længere  

 skal  

 redegøre generelt i ansøgningen for, hvad der er bedste tilgængelige teknik  

 for  

 den pågældende virksomhed, eller argumentere for virksomhedens valg af  

 teknologi.
Oplysningskravet tænkes kun opretholdt for de virksomhedstyper,  

 der  

 ikke bliver omfattet af standardvilkår, i det omfang Miljøstyrelsen har  

 udsendt  

 relevante oplysninger om bedste tilgængelige teknik for den pågældende  

 virksomhedstype.
 Det er ikke tanken at ændre kravene til  

 forhåndsdokumentation for så vidt angår beregning af afkasthøjder i  

 forbindelse  

 med luftforurening.
 Det er heller ikke tanken at ændre på ansøgningskravene i  

 forbindelse med en ansøgning om tilladelse til direkte udledning af  

 spildevand  

 eller til tilslutning af spildevand til offentligt spildevandsanlæg, jf.  

 bekendtgørelse nr. 501 af 21. juni 1999 og Miljøstyrelsens vejledning nr.  

 11/2002 om tilslutning af industrispildevand til offentlige spildevandsanlæg.
For at lette de administrative byrder for virksomheder  

 såvel som for at lette tilsynsmyndighedens arbejde og sikre større  

 ensartethed  

 i godkendelsesarbejdet, er det hensigten, at der i det omfang det er muligt  

 udarbejdes standardvilkår for brancher omfattet af det forenklede  

 godkendelsessystem.
Godkendelsesmyndigheden forpligtes til at indarbejde  

 disse  

 standardvilkår i godkendelserne.
Det er hensigten, at standardvilkårene samt en beskrivelse  

 af branchen og dens væsentligste miljøproblemer samt ansøgningskravene til  

 den  

 enkelte branche skal optages som bilag til den reviderede  

 godkendelsesbekendtgørelse, efterhånden som de udarbejdes.
Tanken er, at  

 godkendelsesmyndighederne skal forpligtes til at indarbejde disse  

 standardvilkår i godkendelse af den pågældende virksomhed, forudsat at  

 virksomheden svarer til den beskrivelse af branchen, som fremgår af bilaget.  

 Godkendelsen  

 suppleres med de vilkår, der må fastsættes på baggrund af en konkret og  

 individuel vurdering i forhold til omgivelsernes karakter, f.eks. støj-,  

 lugt-  

 og spildevandskrav.
Kun i de særlige tilfælde, hvor den ansøgte virksomhed er  

 atypisk i forhold til bilagets beskrivelse, f.eks. fordi virksomheden  

 anvender  

 en anden produktionsteknologi end beskrevet eller giver anledning til andre  

 typer forurening, kan standardvilkårene helt eller delvis fraviges og  

 erstattes  

 af individuelt fastsatte vilkår.
Ligeledes skal det være muligt at fravige  

 standardvilkår, hvis der er behov herfor af hensyn til områdets særlige  

 sårbarhed eller vigtighed i forhold til miljø- eller naturinteresser, f.eks.  

 drikkevandsinteresser eller fuglebeskyttelsesinteresser.
 Det forudsættes, at de regler, der skal lægges til grund  

 for standardgodkendelser, incl. standardvilkår for virksomhedens etablering  

 og  

 drift, løbende vedligeholdes.
 Den gældende godkendelsesbekendtgørelse vil blive ændret,  

 således at de nye regler om godkendelse kan træde i kraft samtidig med denne  

 lovændring.
Det bemærkes, at der ikke med den ændrede affattelse af  

 § 35, stk. 2, er tilsigtet nogen ændringer i omfanget af  

 ministerens  

 bemyndigelse til at udfærdige regler om anmeldelser.
Bemyndigelsen har været  

 brugt til at udarbejde regler om anmeldelse af ændringer og udvidelser inden  

 for en rammegodkendelse.
Reglerne om rammegodkendelser blev ophævet ved lov  

 nr.  

 369 af 2. juni 1999 om ændring af lov om miljøbeskyttelse, men ved en  

 overgangsbestemmelse i bekendtgørelse nr. 807 af 25. oktober 1999 om  

 godkendelse af listevirksomhed er reglerne om anmeldelse videreført for  

 allerede meddelte rammegodkendelser.
Disse overgangsregler vil blive  

 videreført  

 ved revisionen af godkendelsesbekendtgørelsen.
Til nr. 2 Ved ændringerne præciseres, at organisationernes klageret  

 kun omfatter afgørelser truffet direkte efter bestemmelser i de kapitler i  

 loven, som nævnes i §§ 99 og 100, og ikke afgørelser truffet efter  

 bekendtgørelser udstedt med hjemmel i de pågældende kapitler.
Tilsvarende  

 præciseres bestemmelserne i § 76 om, hvilke afgørelser organisationerne  

 kan anmode om underretning om.
Reglerne betyder, at organisationerne f.eks. kan klage over  

 miljøgodkendelser og ændringer heraf, idet disse afgørelser træffes direkte  

 efter bestemmelser i kapitel 5 (henholdsvis § 33 og § 41), også  

 selv  

 om der er lagt mere eller mindre faste rammer for afgørelserne i  

 bekendtgørelser, f.eks. i godkendelsesbekendtgørelsen, risikobekendtgørelsen,  

 deponeringsbekendtgørelsen og VOC-bekendtgørelsen.
De nye forenklede  

 godkendelser, herunder godkendelser på basis af standardvilkår, vil således  

 også kunne påklages.
Tilsvarende vil organisationerne f.eks. kunne klage over  

 afgørelser vedrørende havbrug, da disse afgørelser træffes med hjemmel i  

 § 27 i lovens kapitel 4, selv om disse afgørelser reguleres nærmere i  

 havbrugsbekendtgørelsen.
Ligeledes vil organisationer, der kan klage over  

 afgørelser efter bestemmelser i kapitel 3 f.eks. kunne klage over afgørelser  

 om  

 tilladelse til oplægning af forurenet jord eller restprodukter efter lovens  

 § 19. Restproduktbekendtgørelsen, jf. bekendtgørelse nr. 655 af 27. juni  

 2000 om genanvendelse af restprodukter og jord til bygge- og anlægsarbejder,  

 regulerer, hvilke anlægsarbejder baseret på restprodukter og jord der ikke  

 skal  

 have tilladelse.
 Omvendt kan der f.eks. ikke klages over  

 lokaliseringsgodkendelser truffet efter § 4 i  

 husdyrgødningsbekendtgørelsen, selv om bekendtgørelsen (delvist) har hjemmel  

 i  

 kapitel 3, da disse afgørelser netop træffes efter bekendtgørelsen og ikke  

 efter en bestemmelse i loven.
Til nr. 3 og 4 Med ændringen præciseres, at anmodningen om underretning om  

 trufne afgørelser udelukkende har sammenhæng med klagereglerne og  

 underretning  

 af klageberettigede efter § 74, stk. 1. Pligten for myndighederne  

 til  

 at meddele afgørelserne til organisationerne fremgår således af § 74,  

 stk. 1, og omfatter kun afgørelser, der kan påklages.
 Hvis en forening eller organisation ønsker at få kopi af en  

 afgørelse, der ikke kan påklages, må det ske via en konkret anmodning efter  

 de  

 almindelige regler om aktindsigt.
Til § 2 Lovens ikrafttræden foreslås fastsat til 1. januar 2005,  

 dog således at ændringerne i § 1, nr. 2, 3 og 4 træder i kraft ved  

 bekendtgørelsen i Lovtidende.
De nødvendige bekendtgørelsesændringer vil  

 blive  

 gennemført, således at de kan træde i kraft den 1. januar 2005.
 Det er hensigten, at der i godkendelsesbekendtgørelsen vil  

 blive fastsat regler, der sikrer, at godkendelser, der allerede er meddelt,  

 bevarer deres gyldighed, selvom virksomhederne ikke længere er omfattet af  

 det  

 gældende godkendelsessystem, samt overgangsregler for, hvordan virksomhederne  

 overgår til det forenklede godkendelsessystem.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om miljøbeskyttelse, jf. lovbekendtgørelse nr.  

 753 af 25. august 2001, som ændret ved lov nr. 475 af 7. juni 2001, § 33  

 i lov nr. 145 af 25. marts 2002 og lov nr. 260 af 8. maj 2002, foretages  

 følgende ændringer:
 § 35.  

  

 Miljø- og energiministeren udfærdiger en liste over særlig forurenende  

 virksomheder, anlæg og indretninger, som er omfattet af godkendelsespligten i  

 § 33.
 1.  

  

 § 35, stk. 2,  

 affattes således:
 Stk. 2.  

  

 Ministeren  

 fastsætter nærmere regler om godkendelsesordningen og om anmeldelser.
»Stk. 2.  

  

 Ministeren fastsætter nærmere regler om godkendelse af listevirksomhed,  

 herunder hvilke oplysninger en ansøgning om godkendelse skal indeholde, samt  

 i hvilke tilfælde og på hvilke vilkår en godkendelse efter § 33 kan  

 meddeles.
Ministeren kan herunder bestemme, at der skal gælde særlige krav  

 for bestemte listevirksomheder.« § 76.  

  

 Lokale  

 foreninger og organisationer, der har beskyttelse af miljø og natur som  

 hovedformål, kan underrette kommunalbestyrelsen og amtsrådet om, hvilke  

 bestemte typer af afgørelser efter kapitel 3,4 og 5 foreningen ønsker  

 underretning om, jf. § 100, stk. 1. Foreningen skal samtidig  

 fremsende vedtægter, der dokumenterer, at den er lokalt organiseret, og at  

 dens hovedformål er beskyttelse af miljøet.
Tilsvarende gælder lokale  

 foreninger og organisationer, der efter deres formål varetager væsentlige  

 rekreative interesser, når afgørelserne berører sådanne interesser.
 2.  

  

 I  

 § 76, stk. 1, 1. pkt., § 76,  

 stk. 2, 1. pkt., § 99, stk. 1  

 og 2, og § 100,  

 stk. 2 og 3, indsættes efter »afgørelser efter«: »bestemmelserne i«.
 3.  

  

 I  

 § 76, stk. 1, 1. pkt.,  

 indsættes  

 efter »jf.«: »§ 74, stk. 1, og«.
 4.  

  

 I  

 § 76, stk. 2, 1. pkt.,  

 indsættes  

 efter »underretning om« : », jf. § 74, stk. 1,«.
Stk. 2.  

  

 Landsdækkende  

 foreninger og organisationer, der efter deres vedtægter har beskyttelse af  

 natur og miljø som hovedformål, kan underrette miljø- og energiministeren om,  

 hvilke bestemte typer af afgørelser efter kapitel 3, 4 og 5 foreningen eller  

 organisationen ønsker underretning om, hvorefter ministeren inden 14 dage  

 underretter vedkommende kommunalbestyrelse eller amtsråd.
Tilsvarende gælder  

 landsdækkende foreninger og organisationer, der efter deres vedtægter har til  

 formål at varetage væsentlige rekreative interesser, når afgørelserne berører  

 sådanne interesser.
 Stk. 3.  

  

 Lokale  

 afdelinger af landsdækkende foreninger og organisationer er ikke omfattet af  

 bestemmelserne i stk. l og 2.
 § 99.  

  

 Danmarks Fiskeriforening kan påklage amtsrådets afgørelser efter kapitel 4 og  

 5, for så vidt angår spørgsmål om forurening af vandløb, søer eller havet.
 Stk. 2.  

  

 Ferskvandsfiskeriforeningen for Danmark kan påklage amtsrådets afgørelser  

 efter kapitel 4 og 5, for så vidt angår spørgsmål om forurening af vandløb og  

 søer.
 Stk. 3.  

  

 Arbejderbevægelsens Erhvervsråd kan påklage kommunalbestyrelsens og  

 amtsrådets afgørelser, når væsentlige beskæftigelsesmæssige interesser er  

 berørt.
 Stk. 4.  

  

 Forbrugerrådet kan påklage kommunalbestyrelsens og amtsrådets afgørelser i  

 det omfang, de er væsentlige og principielle.
 § 100.  

  

 Lokale foreninger og organisationer, der har beskyttelse af natur og miljø  

 som hovedformål, kan påklage afgørelser, som foreningen eller organisationen  

 har ønsket underretning om, jf. § 76, stk. 1. Lokale foreninger og  

 organisationer, der efter deres formål varetager væsentlige rekreative  

 interesser, kan påklage afgørelser, som foreningen eller organisationen har  

 ønsket underretning om, jf. § 76, stk. 1, når afgørelsen berører  

 sådanne interesser og klagen har til formål at varetage natur- og  

 miljøbeskyttelse.
 Stk. 2.  

  

 Landsdækkende foreninger og organisationer, der efter deres vedtægter har  

 beskyttelse af natur og miljø som hovedformål, kan påklage afgørelser efter  

 kapitel 3, 4 og 5.
 Stk. 3.  

  

 Landsdækkende foreninger og organisationer, der efter deres vedtægter har til  

 formål at varetage væsentlige rekreative interesser, kan påklage afgørelser  

 efter kapitel 3, 4 og 5, når afgørelsen berører sådanne interesser og klagen  

 har til formål at varetage natur- og miljøbeskyttelse.
 Stk. 4.  

  

 Lokale  

 afdelinger af landsdækkende foreninger eller organisationer er ikke omfattet  

 af bestemmelsen i stk. l-3.
 Stk. 5.  

  

 Klagemyndigheden kan til efterprøvelse af klageberettigelsen forlange, at  

 foreningen eller organisationen fremsender vedtægterne.
§ 2 Stk. 1.  

  

 Loven træder i kraft den 1. januar 2005.
 Stk. 2.  

  

 § 1,  

 nr. 2, 3 og 4, træder dog i kraft dagen efter bekendtgørelsen i Lovtidende.
