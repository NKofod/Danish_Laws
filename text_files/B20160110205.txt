Bekendtgørelse om udgiftsrammer til byfornyelsesformål og kommunernes brug af administrative edb-systemer på byfornyelsesområdet I medfør af § 94, stk. 3, § 100 og § 109, stk. 1, 4. pkt., i lov om byfornyelse og udvikling af byer, jf. lovbekendtgørelse nr. 1041 af 31. august 2015, som ændret ved lov nr. 663 af 8. juni 2016, fastsættes:
Kapitel 1 Udgiftsrammer til byfornyelsesformål Opgørelse af den samlede statslige udgiftsramme til bygningsfornyelse § 1. Ved begyndelsen af året opgør Udlændinge-, Integrations- og Boligministeriet størrelsen af den samlede statslige udgiftsramme til byfornyelsesformål til fordeling mellem kommunerne.
 Stk. 2. Den samlede statslige udgiftsramme omfatter den på finansloven fastsatte statslige udgiftsramme til byfornyelsesaktiviteter med tillæg af overført udgiftsramme fra det forudgående finansår fratrukket:
1) reserveret udgiftsramme til områdefornyelse, jf. lovens kap. 2, 2) udgiftsramme til bygningsfornyelse i områder, jf. kap. 2, 3) midler til afgrænsede byfornyelsesopgaver, herunder forsøg og 4) midler til afhjælpning af kondemnable forhold samt følgeudgifter til genhusning, jf. § 3, stk. 4.
Kommunal ansøgning om ordinær udgiftsramme § 2. Kommunalbestyrelsen kan ansøge Udlændinge-, Integrations- og Boligministeriet om at få del i den samlede statslige udgiftsramme, jf. § 1, stk. 2, til de enkelte kommuner efter ansøgning i form af ordinær udgiftsramme.
Kommunalbestyrelsen skal ved anvendelsen af den ordinære udgiftsramme prioritere de boliger, der er beliggende i områder med områdefornyelse.
Stk. 2. Ansøgninger om ordinær udgiftsramme skal hvert finansår indsendes til Udlændinge-, Integrations- og Boligministeriet og være kommet frem hertil senest den 1. februar i det enkelte finansår.
Er den 1. februar en lørdag eller søndag, udskydes fristen til den førstkommende hverdag.
Fastsættelse af ordinær udgiftsramme til kommunerne § 3. Den enkelte kommune får andel i den samlede statslige udgiftsramme efter en fordelingsnøgle, udarbejdet af Udlændinge-, Integrations- og Boligministeriet på grundlag af objektive kriterier, der afspejler kommunens byfornyelsesbehov, jf. dog stk. 2-4. Fordelingen af midlerne sker på grundlag af den enkelte kommunes bestand af private udlejningsboliger, bestand af ejer- og andelsboliger, antal af forsamlingshuse, antal af tomme boliger, behov for energiinvesteringer, indkomstgrundlag samt befolkningsudviklingen i kommunen og i de byer, der ligger i kommunen.
Bilag 1 indeholder en oversigt over kommunernes fordelingstal i 2017.
 Stk. 2. Kommunens andel af den ordinære udgiftsramme opgøres i mio. kr. med en decimal.
Stk. 3. Kommuner med et beskedent byfornyelsesbehov tildeles ikke en andel af den ordinære udgiftsramme.
Det gælder dog ikke ø-kommuner.
Ved et beskedent byfornyelsesbehov forstås, at kommunens byfornyelsesbehov udgør mindre end 0,25 pct. af det samlede byfornyelsesbehov.
 Stk. 4. Kommuner med et beskedent byfornyelsesbehov, jf. stk. 3, kan søge Udlændinge-, Integrations- og Boligministeriet om midler til afhjælpning af kondemnable forhold efter lovens kapitel 9 om kondemnering af sundheds- og brandfarlige boliger eller opholdsrum samt følgeudgifter til genhusning efter lovens kapitel 8 om erstatningsboliger m.v.
 § 4. Udlændinge-, Integrations- og Boligministeriet fastsætter hvert år i forbindelse med udmelding af kommunernes andele af den ordinære udgiftsramme en frist, inden for hvilken kommunerne kan hjemtage udgiftsramme via de administrative edb-systemer BFO og BYF2012. Rammeåret løber fra udmeldingen af ordinær ramme og til udløbet af den i 1. pkt. nævnte frist.
 Stk. 2. Efter udløbet af den i stk. 1 nævnte frist bortfalder den del af kommunens ordinære udgiftsramme, som ikke er hjemtaget.
 Stk. 3. Kommunens andel af udgiftsrammen tilbageføres til kommunens ordinære udgiftsramme, hvis kommunen via de administrative edb-systemer BFO og BYF2012 lader udgiftsrammen bortfalde i samme rammeår, som den er hjemtaget og inden udløbet af den i stk. 1 nævnte frist.
Overdragelse af ordinær udgiftsramme mellem kommunerne § 5. Kommunalbestyrelserne i to eller flere kommuner kan indgå aftale om mellemkommunal overdragelse af kommunens andel af den ordinære udgiftsramme, jf. lovens § 94, stk. 3. Kommunalbestyrelser, der ikke har fået tildelt ordinær udgiftsramme, jf. § 3, stk. 3, kan også indgå aftale efter 1. pkt.
 Stk. 2. Den kommune, der afgiver sin andel af den ordinære udgiftsramme, skal anmode Udlændinge-, Integrations- og Boligministeriet om overdragelse af rammen med følgende oplysninger:
 1) Navn på den eller de modtagende kommuner.
 2) Størrelsen af det afgivne beløb fordelt på de under nr. 1 nævnte kommuner.
 Stk. 3. Beløbet i stk. 2, nr. 2, skal være opgjort i hele kroner.
 Stk. 4. Det er kommunalbestyrelsens ansvar, at oplysningerne i den i stk. 2 nævnte erklæring er tilstrækkelige og korrekte.
 Stk. 5. Den i stk. 2 nævnte erklæring kan alene vedrøre et enkelt rammeår og skal være Udlændinge-, Integrations- og Boligministeriet i hænde inden udløbet af den i § 4, stk. 1, nævnte frist i det rammeår, aftalen vedrører.
Kapitel 2 Særlig udgiftsramme til bygningsfornyelse m.v. i forbindelse med områdefornyelse § 6. Til bygningsfornyelse m.v. i områder, som er omfattet af en beslutning om områdefornyelse, kan Udlændinge-, Integrations- og Boligministeriet i det enkelte tilsagnsår reservere 20 mio. kr. af den samlede statslige udgiftsramme, jf. § 1, stk. 2, og lovens § 94, stk. 2.
 Stk. 2. Udlændinge-, Integrations- og Boligministeriet kan inden for den i stk. 1 nævnte reservation på 20 mio. kr. reservere op til 10 mio. kr. til nedslidte byområder i mindre byer med færre end 3.000 indbyggere og op til 10 mio. kr. til nedslidte byområder i byer med 3.000 eller flere indbyggere, men med færre end 10.000 indbyggere, hvor der er væsentligt behov for en bymæssig udvikling, jf. lovens § 3, stk. 1, og § 94, stk. 2. I de kommuner, der inden lovens ikrafttræden 1. juli 2016, har fået reservation til områdefornyelse, og hvor ministeriet ikke har disponeret midlerne til bygningsfornyelse m.v. i nedslidte byområder i mindre byer med færre end 3.000 indbyggere eller til nedslidte byområder i byer med 3.000 eller flere indbyggere, men med færre end 10.000 indbyggere, fordeles midlerne til bygningsfornyelse m.v. i prioriteret rækkefølge til de kommuner, der har fået reservation til områdefornyelse til nedslidte byområder i større byer med flere end 10.000 indbyggere og nyere boligområder med store sociale problemer.
 § 7. Kommunalbestyrelser, som har fået meddelt reservation af midler til områdefornyelse, jf. lovens § 4, stk. 2, kan ansøge om andel i den i § 6 nævnte udgiftsramme til bygningsfornyelse m.v. i området.
 Stk. 2. Ansøgningen skal indsendes til Udlændinge-, Integrations- og Boligministeriet senest i forbindelse med byfornyelsesprogram for området, jf. lovens § 5, stk. 1.
 § 8. Udlændinge-, Integrations- og Boligministeriet fordeler den reserverede udgiftsramme til de områder, der er omfattet af § 6. Ved fordelingen lægges der særlig vægt på boligernes alder, installationsmangler, vedligeholdelsesmangler, omfang af tomme boliger, omfang af tomme erhvervsbygninger i byer med færre end 10.000 indbyggere, boligsammensætning (ejerforhold og størrelse), bevaringsværdige og fredede boliger, friarealers beskaffenhed samt tilkendegivelse fra ejerne i området om gennemførelse af bygningsfornyelse m.v.
 Stk. 2. Udgiftsramme fordeles opgjort i hele kroner.
§ 9. Kommunal udgiftsramme til bygningsfornyelse m.v. i områder, jf. § 8, stk. 1, som ikke er hjemtaget af kommunen, bortfalder ved tredje årsskifte efter tildelingen fra Udlændinge-, Integrations- og Boligministeriet.
Udlændinge-, Integrations- og Boligministeriet kan dispensere fra kravet i 2. pkt., såfremt særlige forhold taler herfor.
Kapitel 3 Rammebelastende støtteudgifter § 10. Kommunens udgiftsrammer jf. §§ 3 og 6, belastes med den refusionsberettigede del af støtteudgiften i medfør af lovens § 19, stk. 2 og 3, § 34, stk. 2 og 3, § 37, stk. 2 og 3, § 38, stk. 2, § 38 b, stk. 2, § 38 c, stk. 2, § 38 d, § 38 e, stk. 2 og 3, § 48, stk. 2, § 57, stk. 2, § 73, § 82, stk. 2 og 3 og § 96, stk. 3-5, jf. dog stk. 2 og 3.
 Stk. 2. Tilsagn og mertilsagn om støtte til beslutninger omfattet af lov om byfornyelse, jf. § 109, stk. 1, i lov om byfornyelse og udvikling af byer, belaster kommunens udgiftsrammer efter en omregningsfaktor, som fremgår af bilag 2.
 Stk. 3. Bilag 2 vedrørende træk på kommunernes udgiftsramme til mertilsagn om støtte til beslutninger omfattet af lov om byfornyelse reguleres årligt i henhold til beregningsforudsætningerne på finansloven for det aktuelle tilsagnsår.
 Stk. 4. Træk på kommunens udgiftsrammer, jf. stk. 1, skal ske via de administrative edb-systemer BFO eller BYF2012 i umiddelbar tilknytning til kommunalbestyrelsens beslutning om at yde støtte.
Kapitel 4 Kommunernes brug af administrative edb-systemer § 11. Beslutninger efter lov om byfornyelse og udvikling af byer skal løbende registreres i de administrative edb-systemer BYF2012 og BOSSINF-Område.
 § 12. Kommunalbestyrelsen er forpligtet til at indberette alle de oplysninger, som kræves af BYF2012 og BOSSINF-Område.
 Stk. 2. Det er kommunalbestyrelsens ansvar, at de oplysninger, som indberettes til BYF2012 og BOSSINF-Område, er tilstrækkelige og korrekte.
 § 13. Udgiften til driften af BYF2012 og BOSSINF-Område samt det tidligere administrative edb-system BFO kan fordeles på de kommuner, som opretter beslutninger i systemet.
 § 14. Foranlediger Udlændinge-, Integrations- og Boligministeriet efter anmodning fra kommunalbestyrelsen en indberetningsfejl til BYF2012, BOSSINF-Område eller BFO-systemet rettet, afholder kommunalbestyrelsen Udlændinge-, Integrations- og Boligministeriets udgifter til ekstern bistand.
Kapitel 5 Ikrafttrædelse § 15. Bekendtgørelsen træder i kraft den 17. august 2016.
 Stk. 2. Bekendtgørelse nr. 102 af 28. januar 2015 om udgiftsrammer til byfornyelsesformål, Pulje til Landsbyfornyelse og kommunernes brug af administrative edb-systemer på byfornyelsesområdet ophæves.
 Stk. 3. Bilag 1 finder anvendelse på kommunal hjemtagelse af udgiftsramme i 2017.
Udlændinge-, Integrations- og Boligministeriet, den 10. august 2016 Inger Støjberg / Birgitte Lundblad Bilag 1 Oversigt over kommunernes procentuelle fordelingstal 2017 Bilag 2 Træk på kommunens udgiftsramme til mertilsagn om støtte til beslutninger omfattet af lov om byfornyelse Trækket på udgiftsrammen udgør en procentvis andel af den tilsagnsdækkede investering.
I forbindelse med kommunal hjemtagelse af udgiftsramme i 2016 vil der automatisk via edb-systemet blive beregnet og foretaget udgiftsrammetræk på kommunens udgiftsramme.
