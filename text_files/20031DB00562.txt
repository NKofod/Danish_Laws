Betænkning afgivet af Retsudvalget den 27. maj 2004 Betænkning over Forslag til  

 folketingsbeslutning om opløsning af  

    

  

 Pædofilforeningen/Danish Pedophile Association [af Peter Skaarup (DF) m.fl.] 1. Udvalgsarbejdet Beslutningsforslaget blev fremsat den 17. marts 2004 og var til  

 1. behandling den 6. maj 2004. Beslutningsforslaget blev efter 1. behandling  

 henvist til behandling i Retsudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et  

  

 flertal  

  

 i udvalget  

 (S, V, KF, SF, EL og KD) indstiller beslutningsforslaget til  

  

 forkastelse  

                                                                         .
 Socialdemokratiets, Venstres, Det Konservative Folkepartis,  

 Socialistisk Folkepartis og Enhedslistens medlemmer af udvalget bemærker:
Det er S, V, KF, SF og ELs opfattelse, at der ikke på nuværende  

 tidspunkt er grundlag for at gå til domstolene med en opløsningssag eller for  

 at nedlægge et midlertidigt forbud mod Pædofilforeningen.
I stedet finder S,  

 V,  

 KF, SF og EL, at man bør afvente resultatet af Rigsadvokatens igangværende  

 undersøgelse, der netop har til formål at afdække, om der foreligger det  

 fornødne grundlag for at gå til domstolene med en sag om opløsning af  

 Pædofilforeningen.
S, V, KF, SF og EL skal i den forbindelse understrege, at  

 seksuelle overgreb mod børn er noget af det mest modbydelige, man kan  

 forestille sig.
Samfundet bør derfor beskytte børn mod sådanne overgreb.  

 Beskyttelsen af børn mod seksuelle overgreb må bl.a. ske ved, at de  

 enkeltpersoner, der foretager overgrebene, bliver retsforfulgt og straffet.
 Netop for at beskytte børn mod seksuelle overgreb og andet  

 misbrug er der endvidere efter flertallets opfattelse god grund til, at  

 justitsministeren i marts 2004 har bedt Rigsadvokaten om at undersøge  

 Pædofilforeningens formål og virksomhed og vurdere, om foreningen bør søges  

 opløst ved dom efter grundlovens § 78.
Pædofilforeningen har efterfølgende meddelt, at den har  

 besluttet at ophøre med sine aktiviteter, herunder driften af foreningens  

 hjemmeside.
Senere har der imidlertid været oplysninger fremme i den  

 offentlige  

 debat om, at medlemmer af foreningen har kopieret foreningens hjemmeside og  

 lagt den på internettet under et andet navn.
S, V, KF, SF og EL noterer sig,  

 at  

 justitsministeren under 1. behandling af det foreliggende beslutningsforslag  

 har oplyst, at Rigsadvokaten har tilkendegivet, at disse oplysninger om  

 foreningen naturligvis vil indgå i Rigsadvokatens undersøgelse af foreningen.
 Endvidere noterer S, V, KF, SF og EL sig, at justitsministeren  

 tillige har oplyst, at Rigsadvokaten umiddelbart forventer at have  

 færdiggjort  

 undersøgelsen af foreningen til efteråret.
 Kristendemokraterne udtrykte  

 ved 1. behandling en vis sympati for forslaget, idet Kristendemokraterne  

 gerne  

 vil se, hvor grænserne for foreningsfriheden reelt går ifølge domstolene, og  

 at  

 Kristendemokraterne derfor ønskede en tiltalerejsning via et midlertidigt  

 forbud for Pædofilforeningen.
Kristendemokraterne har nøje  

 overvejet spørgsmålet også i forbindelse med den efterfølgende  

 forespørgselsdebat  

 nr.
F 59 om Hizb-ut-Tahrir  og er kommmet til den konklusion, at det  

 ikke er  

 holdbart, at Folketinget opfordrer justitsministeren til at forbyde en  

 forening  

 midlertidigt, når Rigsadvokaten ikke finder, at der er belæg for en  

 tiltalerejsning.
Det skal i den forbindelse  

 understreges, at Kristendemokraterne på det allerskarpeste tager afstand fra  

 seksuelle overgreb mod børn.
Derfor har Kristendemokraterne også stillet  

 forslag om straffeskærpelser på området, ligesom Kristendemokraterne har  

 fremsat forslag om at forbedre politiets efterforskningsmuligheder.
 Et  

  

 mindretal  

  

 i  

 udvalget (DF) indstiller forslaget til  

  

 vedtagelse  

 uændret  

                                                                         .
Seksuelle overgreb mod børn er noget af det mest modbydelige,  

 man kan forestille sig, og Dansk Folkeparti er derfor af den opfattelse, at  

 der  

 på alle måder skal slås hårdt ned på pædofiles perverse og afskyelige  

 tilbøjeligheder og handlinger.
Et forbud mod Pædofilforeningen vil være et  

 led  

 i en sådan bekæmpelse.
Så længe Pædofilforeningen får lov til at eksistere og  

 udbrede sin propaganda over internettet, virker det reelt som en blåstempling  

 af de pædofiles modbydelige gerninger.
Grundlovens § 78 åbner mulighed for en opløsning af foreninger,  

 der virker ved eller søger at nå deres mål ved vold, anstiftelse af vold  

 eller  

 lignende strafbar påvirkning af anderledes tænkende.
Videre bestemmes det, at  

 en forening ikke kan opløses ved en regeringsforanstaltning, men at  

 foreningen  

 foreløbig kan forbydes, hvorefter der skal anlægges sag mod den til dens  

 opløsning.
En forening kan opløses, selv om der ikke direkte i loven er et  

 udtrykkeligt forbud mod dens virksomhed.
Grundlovens § 78 tillægger domstolen  

 en selvstændig kompetence til at opløse en forening med ulovligt formål.
Det  

 gælder udtrykkeligt for voldelige foreninger, men det gælder også for andre  

 foreninger med ulovligt formål.
Det er Dansk Folkepartis opfattelse, at meget  

 tyder på, at Pædofilforeningens vedtægtsmæssige formål ikke er i  

 overensstemmelse med foreningens reelle formål, sådan som det blev  

 dokumenteret  

 i tv-udsendelsen »De pædofile danskere«.
Her fremgik det, at foreningens  

 egentlige formål er at hjælpe medlemmer til at finde frem til børn, de kan  

 misbruge samt at beskytte medlemmerne mod at blive opdaget.
Det fremgår af  

 bemærkningerne til forslaget, at Rigsadvokatens fortolkning af § 78, stk. 2,  

 er  

 omdiskuteret, og at flere jurister har fastslået, at der gælder en pligt for  

 anklagemyndigheden  og i sidste ende justitsministeren  til at  

 rejse sag til  

 opløsning af en forening, der kan siges at overtræde grundlovens § 78, stk.  

 2.  

 Der henvises i øvrigt til forslagets bemærkninger, hvoraf det fremgår, at det  

 er Dansk Folkepartis opfattelse, at såfremt Rigsadvokatens omstridte  

 fortolkning af grundlovens § 78, stk. 2, ikke tillægges vægt, vil der i følge  

 al statsretlig litteratur være baggrund for at søge Pædofilforeningen opløst,  

 såfremt det kan dokumenteres, at foreningen har til formål at udøve vold  

 eller  

 faktisk som led i foreningens aktiviteter udøver vold eller opfordrer til  

 vold.
Dansk Folkeparti er på ovenstående baggrund uenig med flertallet  

 i, at der på nuværende tidspunkt ikke er grundlag for at starte en  

 opløsningssag mod Pædofilforeningen eller for at nedlægge et midlertidigt  

 forbud mod foreningen.  

    

  

 Debatten har  

 stået på i årevis, uden at der er sket noget  nu må der handling til! Et  

  

 andet mindretal  

  

 i  

 udvalget (RV) vil stemme hverken for eller imod beslutningsforslaget ved 2.  

 behandling.
 Det Radikale Venstre er tilhænger af, at Pædofilforeningens  

 lovlighed afprøves ved domstolene, men vil give Rigsadvokaten tid til at  

 afslutte  

 sin igangværende undersøgelse.
Imidlertid er Det Radikale Venstre enig med forslagsstillerne i,  

 at den linje, der siden 1998 har været lagt i fortolkningen af rækkevidden af  

 grundlovens § 78 om foreningsfrihed, er så restriktiv, at man må forvente, at  

 denne paragraf i realiteten er uanvendelig.
Konsekvensen af dette bliver, at  

 Danmark ikke blot har en udstrakt foreningsfrihed  hvilket er godt  

  men en  

 total foreningsfrihed, hvilket er problematisk.
Grundlovens bestemmelser om  

 foreningers opløsning er udarbejdet med det formål at sætte grænser, ikke at  

 fjerne dem.
 I en tid, hvor Danmark samarbejder intenst med politiet i hele  

 verden for at optrævle børneporno-ringe, er det vanskeligt at forklare, at en  

 forening for pædofile kan være fuldt lovlig, al den stund det er strafbart at  

 besidde, fremstille og distribuere børnepornografi, for ikke at nævne selve  

 overgrebene mod børn, der hører til de forbrydelser, der straffes hårdest.
 Det Radikale Venstre ser frem til, at debatten om afgrænsning af  

 grundlovens foreningsfrihed fortsætter.
 Tjóðveldisflokkurin,  

 Inuit Ataqatigiit og Siumut var på tidspunktet for betænkningens afgivelse  

 ikke  

 repræsenteret med medlemmer i udvalget og havde dermed ikke adgang til at  

 komme  

 med indstillinger eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 150 Bilagsnr.
Titel 1 Materiale vedrørende foreningsforbud m.v.
