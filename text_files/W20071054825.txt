VB! Lønmodtager eller selvstændig, skatteankenævnet, aftalernes indhold, selvstændig virksomhed NN Ankenævnet har behandlet Deres klage på møde den 13. december 2007.
Nævnet traf denne A F G Ø R E L S E NNs beskæftigelse for [virksomhedsnavn] og [virksomhedsnavn]s kunder anses ikke for drift af selvstændig virksomhed i perioden fra den 1. marts 2003 til den 10. januar 2006.
 Ankenævnet ændrer således Arbejdsdirektoratets afgørelse af den 7. marts 2007.
B E G R U N D E L S E Ankenævnet har lagt til grund, at NN var registreret med virksomheden [medlemmets virksomhed] med cvr-nr. indtil den 1. marts 2003.
Ankenævnet har lagt til grund, at NN blev ansat ved [virksomhedsnavn] I/S den 1. marts 2003 med varierende arbejdstid.
Arbejdsopgaverne var virksomhedsrådgivning med aflønning efter tidsforbrug og honoraraftale, og med arbejdssted hjemme og hos virksomheder, der har søgt rådgivning.
 Ankenævnet har lagt til grund, at NN den 30. januar 2004 indgik aftale med [virksomhedsnavn] om ansættelse fra den 1. februar 2004.
Det fremgik af aftalen, at ansættelsen var som freelance konsulent til udførelse af ad hoc opgaver for primært [navne udeladt][virksomhed 5] samt markedsføring og udbredelse af kendskab til [virksomhedsnavn].
Ansættelsen var tidsubegrænset og havde opsigelsesvarsel på 1 måned for begge parter.
Aflønning var aftalt som provisionsberegnet honorar.
Arbejdsstedet var dels fra NNs privatadresse, dels hos den enkelte kunde samt mødeaktivitet efter behov i virksomhedens mødelokale.
 Ankenævnet har lagt til grund, at NN fik lønafregning fra [virksomhed 4] i perioden fra den 1. april 2003 til den 17. oktober 2003, og at der blev beregnet ferie og trukket AM-bidrag og SP-bidrag af lønnen.
 Ankenævnet har endvidere lagt til grund, at [medlemmets virksomhed] indgik aftale med [navn udeladt] den 15. marts 2005.
 Ankenævnet har yderligere lagt til grund, at OO har indgået aftale med PP den 22. marts 2003 om at [tredje virksomhed] søger rådgivning ved [medlemmets virksomhed].
 Ankenævnet har endvidere lagt til grund, at kontoen i ZZ Bank med kontonr. tilhører [virksomhedsnavn].
 Ankenævnet har også lagt til grund, at [tredje virksomhed] den 24. oktober 2005 har fået tilsendt faktura for rådgivning udført af NN, og at betaling for dette skal betales til ZZ Bank konto nr.
 Ankenævnet har samtidig lagt til grund, at [navn udeladt] den 28. april 2005 har fået tilsendt faktura for konsulentydelser  NN/[medlemmets virksomhed], at betaling for dette skal betales til ZZ Bank konto nr.
 Ankenævnet har endelig lagt til grund, at Skatteankenævn den 4. oktober 2007 har truffet afgørelse vedrørende indkomstår 2003 og 2004 om, at NNs indkomst skal betragtes som A-indkomst.
 Det fremgår af Skatteankenævnets afgørelse, at det var skatteankenævnets opfattelse, at SKAT fejlagtigt accepterede, at NN var selvstændig erhvervsdrivende, idet der ud fra en samlet vurdering af forholdet mellem NN og hvervgiver ([virksomhedsnavn]), var tale om et ansættelseslignende forhold.
 Efter reglerne i arbejdsløshedsforsikringsloven udøves selvstændig erhvervsvirksomhed ved beskæftigelse for egen eller ægtefællens regning og risiko og med det formål at opnå økonomisk udbytte.
 Ankenævnet finder efter en konkret vurdering, at NN ikke anses for at drive selvstændig virksomhed i perioden fra den 1. marts 2003 til den 10. januar 2006, idet NN anses for at være ansat som lønmodtager hos [virksomhedsnavn] siden den 1. marts 2003 og idet arbejdet for [tredje virksomhed] og [navn udeladt] anses for udført på vegne af [virksomhedsnavn].
 Ankenævnet har lagt vægt på, at NN i sin ansættelse hos [virksomhedsnavn] skulle udføre af ad hoc opgaver for forskellige kunder samt markedsføre og udbrede kendskabet til [virksomhedsnavn], og dermed blev arbejdet udført for at varetage [virksomhedsnavn] s interesser.
Ankenævnet har også lagt vægt på, at NNs ansættelse hos [virksomhedsnavn] havde en række kendetegn, der er særegne for lønmodtageransættelse.
Således modtog NN løn og fik lønsedler.
NNs fik beregnet ferie på baggrund af sin løn.
NNs betalte arbejdsmarkedsbidrag og særligt pensionsbidrag af sin løn.
 Ankenævnet har endvidere lagt vægt på, at fakturaerne til [tredje virksomhed] og [navn udeladt] angav at betaling for det arbejde, som NN havde udført, skulle ske til [virksomhedsnavn] s kontonummer.
 Ankenævnet har yderligere lagt vægt på, at NN i perioden fra den 1. marts 2003 til den 10. januar 2006 ikke har været momsregistreret.
 Ankenævnet har endelig lagt vægt på, at det ifølge skatteankenævnets afgørelse af 4. oktober 2007 var fejlagtigt, at SKAT accepterede, at NN var selvstændig erhvervsdrivende, og at NNs indkomst skal betragtes som A-indkomst.
R E G L E R Ankenævnet henviser til  § 41, stk. 8 i lov om arbejdsløshedsforsikring m.v., jf. lovbekendtgørelse af nr. 799 af 24. september 2002,  § 41, stk. 8 i lov om arbejdsløshedsforsikring m.v., jf. lovbekendtgørelse nr. 708 af 13. august 2003,  § 41, stk. 8 i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 2 i Arbejdsdirektoratets bekendtgørelse nr. 556 af 3. juli 2002 om optagelse som selvstændig erhvervsdrivende i en a-kasse, og  § 2 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne FF fuldmægtig De kan læse om afgørelsens retlige grundlag på de følgende sider.
 Kopi til:
NN Arbejdsløshedskasse Arbejdsdirektoratet, Stormgade 10, Postboks 1103, 1009 København K Regler Lov om arbejdsløshedsforsikring m.v., jf. lovbekendtgørelse af nr. 799 af 24. september 2002 § 41.
 Stk. 8. Direktøren for Arbejdsdirektoratet kan efter forhandling med Landsarbejdsrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.
Lov om arbejdsløshedsforsikring m.v., jf. lovbekendtgørelse nr. 708 af 13. august 2003 § 41.
 Stk. 8. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.
Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 41.
 Stk. 8. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.
Arbejdsdirektoratets bekendtgørelse nr. 556 af 3. juli 2002 om optagelse som selvstændig erhvervsdrivende i en a-kasse § 2. Selvstændig erhvervsvirksomhed udøves ved beskæftigelse for egen eller ægtefællens regning og risiko og med det formål at opnå økonomisk udbytte.
Stk. 2. Beskæftigelsen anses altid for selvstændig erhvervsvirksomhed, hvis pågældende 1) har henlagt midler til investeringsfonds, 2) har ansat arbejdskraft, 3) har overført beløb til beskatning som medarbejdende ægtefælle, 4) har foretaget varelagernedskrivninger eller skattemæssige fradrag for driftsudgifter og afskrivning på driftsmidler efter de for selvstændige erhvervsdrivende gældende regler, 5) er omfattet af en kollektiv overenskomst som arbejdsgiver eller er medlem af en arbejdsgiverorganisation, eller 6) er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset for selvstændig erhvervsvirksomhed, hvis pågældende 1) eller virksomheden er momsregistreret, eller ydelsen faktureres med tillæg af moms, 2) skattemæssigt angiver over-/underskud af selvstændig virksomhed, 3) på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller 4) er deltager i et interessentskab.
 Stk. 4. I øvrige tilfælde foretages en konkret vurdering efter stk. 1.
Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed § 2. Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.
Stk. 2. Beskæftigelsen anses altid for selvstændig virksomhed, hvis pågældende 1) har ansat arbejdskraft, 2) har overført beløb til beskatning som medarbejdende ægtefælle, 3) har foretaget varelagernedskrivninger, 4) har foretaget skattemæssige fradrag for driftsudgifter og afskrivning på driftsmidler efter gældende regler for selvstændige erhvervsdrivende, 5) er omfattet af en kollektiv overenskomst som arbejdsgiver eller er medlem af en arbejdsgiverorganisation, eller 6) er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset for selvstændig virksomhed, hvis pågældende 1) eller virksomheden er momsregistreret, eller ydelsen faktureres med tillæg af moms, 2) skattemæssigt angiver over-/underskud af selvstændig virksomhed, 3) på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller 4) er deltager i et interessentskab.
 Stk. 4. I øvrige tilfælde foretages en konkret vurdering efter stk. 1.
