 Skrivelse om udbetalingsperioden i december 2012 ændres for ydelser der udbetales for 4 henholdsvis 5 uger.
 Efter samråd med Arbejdsløshedskassernes Samvirke og Undervisningsministeriet ændres udbetalingsperioden i december 2012 fra 5 til 4 uger som følge af sammenfald mellem udbetalingsperiodens afslutning og julen.
 Udbetalingsperioden dækker herefter uge 47 til og med uge 50 i 2012, hvilket er 19. november 2012 - 16. december 2012.
 Ændringen sker med henvisning til § 46, stk. 1, i lov om arbejdsløshedsforsikring m.v. og § 7, stk. 2, i bekendtgørelse nr. 37 af 23. januar 2004 om refusion af de anerkendte arbejdsløshedskassers udbetalinger af godtgørelse ved deltagelse i erhvervsrettet voksen- og efteruddannelse og befordringstilskud samt om tilsyn, regnskab og revision.
