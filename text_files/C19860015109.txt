1. ALMINDELIGE BEMÆRKNINGER I bistandslovens § 42 er fastsat regler om uddannelsesstøtte m.m.
 Som det fremgår af cirkulæret om rådgivning og vejledning er rådgivning  

 med hensyn til erhvervsmæssige problemer et centralt led i den virksomhed,  

 hvis overordnede formål er i videst muligt omfang at bidrage til at løse de  

 problemer, der begrænser mulighederne for en tilfredsstillende social  

 funktion.
 I nogle tilfælde vil det være muligt at finde frem til den mest  

 hensigtsmæssige form for erhvervsmæssig støtte ved forhandling med  

 arbejdsmarkedsmyndigheder og uddannelsesinstitutioner, UDEN at der er behov  

 for en DIREKTE økonomisk støtte i henhold til bistandsloven.
 I andre tilfælde vil en direkte økonomisk støtte være påkrævet for  

 herudover at kompensere et specifikt socialt handicap.
 Bistandslovens § 42 åbner adgang til en DIREKTE økonomisk hjælp med  

 henblik på forskellige former for erhvervs- og uddannelsesfremmende  

 foranstaltninger til støtte for personer, hvis forhold bevirker, at de  

 befinder sig i en vanskelig social situation.
 Bestemmelsens formål, der DIREKTE er at bidrage til bedring af  

 erhvervsevnen for at gøre det muligt for den enkelte og hans familie at klare  

 sig på lige fod med andre, understreger således det revalideringsprincip, der  

 bl.a. ligger til grund for bistandsloven.
 Skal dette mål opnås, må det sociale udvalg i enhver situation, hvor en  

 klients forhold giver rimelig anledning hertil, nøje overveje, om der i den  

 konkrete situation skønnes at være behov for den bistand, der kan ydes efter  

 § 42. Det må endvidere tillægges afgørende betydning, at udvalget gennem den  

 opsøgende virksomhed, der skal iværksættes i henhold til lovens afsnit II, på  

 det tidligst mulige tidspunkt søger at opnå kontakt med de persoer, der  

 befinder sig i eller må befrygtes at befinde sig i en vanskelig  

 beskæftigelsesmæssig situation som følge af deres særlige sociale forhold.  

 Der henvises i denne forbindelse til Socialministeriets cirkulære om  

 rådgivning og vejledning (pkt. 8. ff) og til den i medfør af lovens § 19  

 udfærdigede bekendtgørelse om underretningspligt overfor det sociale udvalg  

 efter bistandsloven.
Lige så afgørende - som at bistanden kan sættes ind tidligst muligt - er  

 det, at den pågældende følges under hele revalideringsprocessen, således at  

 der i tide kan gribes ind i tilfælde af, at sociale eller personlige  

 problemer truer et gunstigt resultat af denne.
Det er af samme grund  

 nødvendigt at vedligeholde forbindelsen med de pågældende en rimelig tid  

 efter, at normalt arbejde er opnået.
 2. BETINGELSEN i § 42, stk. 1, hvorefter bistanden til  

 uddannelse og erhvervsmæsig optræning eller omskoling skal være påkrævet af  

 hensyn til en persons mulighed for fremtidig at kunne klare sig selv og sørge  

 for sin familie, er udtryk for, at støtten må være begrundet i pågældendes  

 særlige sociale situation, jf. pkt. 4 nedenfor.
 Hjælpen er i alle tilfælde subsidiær i forhold til tilskud fra Statens  

 Uddannelsesstøtte og andre regler uden for den sociale lovgivning, herunder  

 støtte i henhold til den under Arbejdsministeriet hørende lovgivning, jf.  

 pkt. 7 nedenfor.
 3. For så vidt angår ydelser af støtte efter § 42,  

 stk. 2, til anskaffelse af værktøj og arbejdsmaskiner og etablering m.v.  

 gælder at støtten skal være af afgørende betydning for bedring af  

 erhvervsevnen hos en person med nedsat erhvervsevne eller hindre, at en  

 nedsættelse af erhvervsevnen indtræder.
4. I HVILKE SITUATIONER KAN DER YDES HJÆLP? Som nævnt foran under pkt. 2 skal behovet for støtten til uddannelse m.v.  

 efter § 42, STK. 1, være BEGRUNDET i den pågældende særlige sociale  

 situation; det er herved uden betydning, om de til grund liggende årsager  

 udspringer af fysiske, psykiske og/ eller specielle sociale problemer.
 Bedømmelsen af behovet for bistand må således ske på grundlag af en samlet  

 vurdering, hvori indgår lægelige (fysiske og psykiske), erhvervsmæssige og  

 sociale momenter.
 Ved bedømmelsen må der lægges vægt på DELS at afværge sociale trusler mod  

 pågældende eller hans familie, DELS at hjælpen skal være en forudsætning for  

 at tilvejebringe, bevare eller genetablere en helbredsmæssigt og  

 erhvervsmæssigt acceptabel situation for pågældende og familien.
 For så vidt angår uddannelsesmæssig støtte til UNGE gælder VED SIDEN AF §  

 42 endvidere de særlige bestemmelser i lovens kap. 8. Er en påbegyndt  

 uddannelse efter disse bestemmelser ikke afsluttet, når den unge ikke længere  

 opfylder de aldersmæssige betingelser, vil den kunne videreføres med støtte  

 efter § 42, stk. 1.
I tilfælde hvor det almindelige uddannelsessystem eller mulighederne på  

 den enkelte arbejdslads i erhvervslivet ikke rækker til i det konkrete  

 tilfælde - i hele revalideringsforløbet eller dele heraf samt hvor det  

 almindelige arbejdsmarked ikke kan præstere den konkrete revalideringsplads  

 på det aktuelle tidspunkt, kan erhvervsmæssig optræning og uddannelse samt  

 arbejdsprøvning og omskoling af invaliderede og andre erhvervshæmmede finde  

 sted på INSTITUTIONER, der er oprettet med særligt henblik herpå.
Der  

 henvises til §§ 91 til 95 og det i tilslutning hertil udsendte cirkulære.
5. HVILKE UDDANNELSER KAN DER YDES HJÆLP TIL? I princippet vil der efter § 42, stk. 1, kunne ydes hjælp til enhver  

 uddannelse, der gør det muligt for den, der erhvervsmæsigt befinder sig i en  

 vanskelig eller truet social situation (den erhvervshæmmede) fremtididigt at  

 kunne klare sig selv og sørge for sin familie.
Uddannelsen kan bestå i såvel  

 en erhvervsforberedende skolegang - herunder real-, HF- og studenterkursus,  

 efterskole- eller højskoleophold som faglig uddannelse og kurser af kortere  

 varighed samt videregående uddannelser på offentlige anerkendte  

 læreanstalter, som f.eks. universiteter, seminarier, fagskoler og andre  

 lignende uddannelsesinstitutioner.
Der kan i denne forbindelse bl.a. henvises  

 til det af arbejdsdirektoratet udgivne erhvervskartotek, der indeholder  

 oplysning om arbejds- og uddannelsesforhold.
Efter § 42, stk. 1, kan der med  

 samme forudsætning som anført ovenfor endvidere ydes hjælp til erhvervsmæssig  

 optræning, tillæring eller omskoling samt erhvervspraktik hos private  

 arbejdsgivere eller offentlige myndigheder.
Det er selvsagt afgørende for  

 valget af uddannelse m.v., at der foretages en nøje afvejelse af, hvilken  

 uddannelse der må anses for mest hensigtsmæssig under hensyn til den  

 erhvervshæmmedes hele sociale situation, herunder alder og personlige  

 forudsætninger, erhvervs- eller uddannelsesmæssige baggrund samt interesser,  

 evner og behov for herigennem at opfylde § 42s formål.
I valget mellem de  

 forskellige muligheder må i alle tilfælde indgå en nøje afvejelse af de  

 praktiske muligheder for, at den erhvervshæmmede efter endt uddannelse m.v.  

 kan udnytte denne til at opnå beskæftigelse på arbejdsmarkedet.
I det omfang, der også i erhvervshæmningen indgår helbredsmæssige årsager,  

 må det endvidere overvejes, om den uddannelse, der vælges, er forenelig med  

 de helbredsmæssige krav, der stille til udøvelsen af det pågældende erhverv  

 eller fag, f.eks. i henseende til at gå, stå eller løfte.
Herudover vil en  

 afvejelse af prognosen for den pågældende lidelse, dels muligheden for  

 forværring, dels særlige skånehensyn eller behandlingsmuligheder være af  

 betydning for den afgørelse, der træffes.
For så vidt angår hjælp til en mere langvarig og kostbar uddannelse på  

 anerkendte læreanstalter og fagskoler, er det dog en betingelse for at  

 investere i en sådan, at den pågældendes interesser og evner i udpræget grad  

 peger mod en sådan uddannelse, og at omstændighederne i øvrigt taler derfor.  

 Dette vil bl.a. være tilfældet, såfremt den erhvervshæmmedes  

 erhvervsmuligheder på grund af et særligt helbredsmæssigt grundlag må antages  

 at være særligt begrænset.
Det er i denne forbindelse tillige afgørende, at  

 der foreligger den nødvendige motivation for at gennemføre  

 revalideringsplanen.
 Med hensyn til hjælp til faglig uddannelse vil en sådan - hvis  

 betingelserne for hjælp efter § 42, stk. 1, i øvrigt er opfyldt - normalt  

 have som forudsætning, at klientens evner, anlæg og erhvervsmæssige  

 interesser peger herpå, og at et eventuelt helbredsmæssigt grundlag ikke  

 hindrer, at uddannelsen kan gennemføres på normale uddannelsesvilkår.
 Uanset at efterskole- og højskoleophold i sig selv ikke er en egentlig  

 uddannelse eller en almindelig forudsætning for anden uddannelse vil hjælp  

 hertil kunne ydes med henblik på specielt at bedømme klientens  

 erhvervsegnethed eller for at fremme en erhvervsmodning med henblik på  

 fastlæggelse af en realistisk revalideringsplan.
I henhold til § 42, stk. 1, vil der kunne etableres arbejdsforhold på  

 offentlige eller dermed sidestillede arbejdspladser.
Det vil normalt være  

 arbejdsopgaver i statslige, kommunale eller andre offentlige kontorer,  

 institutioner og lign.
Der kan endvidere være tale om udendørs arbejdsopgaver  

 ved vej-, skov- eller parkarbejde m.v., der er iværksat af kommuner eller  

 andre offentlige myndigheder.
 Det er en forudsætning for etableringen af sådanne arbejdsforhold - for  

 hvilke der ydes refusion i henhold til bistandslovens § 133, stk. 1, af den  

 fulde udbetalte lønudgift - at socialforvaltningen finder arbejdsforholdet  

 egnet til at opfylde det foreliggende revalideringsbehov, ligesom det er  

 forudsat, at den erhvervshæmmede er i stand til at påtage sig beskæftigelse i  

 den for vedkommende institution m.v. normale arbejdstid.
Aflønning sker normalt med den for vedkommende fagområde gældende  

 mindsteløn.
På områder, hvor akkordløn er mulig og hensigtsmæssig, bør denne  

 aflønningsform anvendes.
I så fald ydes der kun refusion i forhold til et  

 beløb pr. arbejdstime svarende til fagets mindste timeløn.
Der vil endvidere kunne etableres arbejdsforhold på en privat  

 arbejdsplads, således at der - også udover egentlige lærlingeforhold - i en  

 oplæringsperiode ydes den erhvervshæmmede et SUPPLEMENT TIL EN ARBEJDSLØN,  

 der under hensyn til arbejdspræstationen er fastsat til en sådan størrelse,  

 at den ikke kan anses for tilstrækkelig til at sikre et rimeligt lønniveau.  

 Det er en forudsætning for at etablere arbejdsforholdet, at der opnås  

 tilslutning hertil fra vedkommende arbejdsgiver (og eventuelt lokale  

 arbejdsgiversammenslutninger) og vedkommende lokale faglige organisation,  

 samt at supplementet sammen med den udbetalte arbejdsløn ikke overstiger  

 vedkommende fags minimalløn, hvor en sådan findes.
Der må herved lægges vægt  

 på, at den løn, der ydes, stiger i takt med arbejdspræstationen.
 Om støttens udmåling i øvrigt henvises til pkt. 7 nedenfor.
 Til VIDEREGÅENDE SKOLEGANG vil der kunne ydes hjælp, når det må anses for  

 hensigtsmæssigt at henvise den pågældende til en uddannelse, der forudsætter  

 en skolegang ud over den almindelige.
6. BEDØMMELSESGRUNDLAG M.M.
FOR UDDANNELSESHJÆLP Der er som ovenfor nævnt en nøje samenhæng mellem § 42 og bistandslovens  

 afsnit II om rådgivning m.m., jf.
Socialministeriets cirkulære om rådgivning  

 og vejledning samt Socialministeriets cirkulære om samarbejde mellem de  

 sociale myndigheder og arbejdsformidlingen efter § 30, stk. 1, idet det ved  

 analysen af klientens problemer - herunder den systematiske indsamling og  

 fortolkning af relevante oplysninger - kan være tilfældet, at en vejledning i  

 sig selv vil kunne hjælpe klienter over øjeblikkelige vanskeligheder og på  

 længere sigt sætte klienter i stand til at løse opstående problemer ved egen  

 hjælp, uden at bistand efter § 42 er nødvendig.
I andre tilfælde vil det vise  

 sig, at vejledning ikke er tilstrækkelig til løsning af klientens problemer,  

 hvorimod en iværksættelse af § 42s hjælpeforanstaltning vil give klienten  

 mulighed for fremtidig at kunne klare sig selv og sørge for sin familie.
Med hensyn til adgangen til at indhente de fornødne oplysninger under  

 sagens behandling henvises til Socialministeriets cirkulære om bistandslovens  

 almindelige bestemmelser.
Det vil være hensigtsmæssigt for et gunstigt  

 resultat af revaliceringsprocessen, at klientens aktive medvirken ved  

 behandlingen af hans sag sikres, først og fremmest ved at give ham ret til at  

 deltage i proceduren.
Det vil afhænge af grundlaget i den enkelte sag, om der  

 under analysen af klientens situation eller ved revalideringsplanens  

 fastlæggelse, skal inddrages særlig sagkundskab på det lægelige og sociale  

 område, f.eks. læger og psykologer eller særligt kvalificerede  

 socialformidlere, hvilket kan medføre, at der må rettes henvendelse til  

 amtets socialcenter om bistand, eller tilfældet er af mindre kompliceret art,  

 således at de muligheder, der er realistiske i klientens situation, kan  

 afgrænses på det foreliggende grundlag.
I tilknytning hertil vil en  

 erhvervsvejledning ofte være fornøden, således at arbejdsformidlingen, der  

 varetager løsningen af disse opgaver vedrørende arbejdsformidling,  

 erhvervsvejledning og opdyrkning af arbejdsmarkedet, må inddrages i  

 overvejelserne.
Der kan i øvrigt henvises til de regler, der er fastsat i  

 ovenfor anførte cirkulære om bistandslovens almindelige bestemmelser.
Der  

 skal specielt peges på muligheden for at rette henvendelse til amtets  

 socialcenter, når der skønnes at være særligt behov for vejledning, f.eks. på  

 det lægelige område.
Særlig med hensyn til de tilfælde, hvor der i erhvervshæmningen udover  

 sociale forhold også indgår helbredsmæssige årsager, må der stilles visse  

 krav til bedømmelsen af det lægelige grundlag, der på den ene side kan være  

 så let, at det isoleret betragtet ikke kan medføre hjælp eller på den anden  

 side kan være så alvorligt, at hjælpen af denne grund ikke kan ventes at få  

 den i bestemmelsen fastsatte betydning.
Det er således af afgørende  

 betydning, at den lægelige sagkundskab inddrages i sådanne sager for at få  

 det helbredsmæssige grundlag opklaret fuldt ud DELS ved indhentelse af de  

 relevante helbredsmæssige oplysninger eller ved iværksættelse af de for  

 bedømmelsen i øvrigt nødvendige undersøgelser og eventuelle observationer,  

 DELS for at opnå en vurdering af lidelsens erhvervsbegrænsende betydning,  

 samt hvorvidt eventuelle behandlingsmuligheder er udtømt.
 Efter at planlægningsfasen er afsluttet, og der er taget stilling til om  

 klienten henhører under området for § 42, samt arten og omfanget af den  

 hjælp, der kan ydes, vil det som anført under pkt. 1 være afgørende, at  

 klienten følges under revalideringsforløbet, således at der bl.a. er kontakt  

 til uddannelsesinstitutioner, respektive arbejdsgivere, og at det sikres, at  

 økonomiske problemer ikke truer et gunstigt resultat af revalideringens  

 forløb.
7. I behovsvurdringen efter bistandslovens § 42, stk.  

 1, må det lægges til grund, i hvilket omfang tilskuddet fra Statens  

 Uddannelsesstøtte m.v. opfylder § 42s formål, således at det i vurderingen må  

 indgå, i hvilket omfang der er grundlag for at yde en supplerende hjælp,  

 herunder hjælp i perioden indtil en eventuel hjælp fra Statens  

 Uddannelsesstøtte kan opnås.
Der henvises her til de til enhver tid gældende  

 bestemmelser og reguleringer fra Statens Uddannelsesstøtte.
 De udgifter, der kan være tale om at dække, omfatter dels de udgifter, der  

 følger direkte af uddannelsen, dels underholdshjælp, faste udgifter m.v.  

 under uddannelsen.
 Om de udgifter, der følger direkte af uddannelsen, gælder følgende:
I alle tilfælde, hvor den pågældende tager ophold uden for hjemmet i  

 anledning af uddannelse m.v., kan der ydes støtte til dækning af  

 rejseudgifter ved uddannelsens påbegyndelse og afslutning samt udgifter ved  

 besøg i hjemmet i rimeligt omfang.
Endvidere kan der ydes dækning af udgifter  

 til nødvendig daglig transport til og fra uddannelsesstedet, herunder i tiden  

 indtil der bevilges motorkøretøj i en uddannelsessituation efter reglerne i  

 Socialministeriets bekendtgørelse om støtte til erhvervelse af motorkøretøj.  

 Opmærksomheden henledes i denne forbindelse på muligheden for at opnå  

 befordringsgodtgørelse i henhold til Undervisnigsministeriets regler herom.
Ved uddannelse ydes dækning af eventuelle skolepenge eller kursusudgifter  

 og de for undervisningen nødvendige bøger og materialer.
Hvor der som led i  

 uddannelsen arrangeres ekskursion, studierejser m.v., kan der ydes støtte til  

 disse formål i rimeligt omfang.
 Ved faglig oplæring kan der ydes hjælp til dækning af særlige udgifter,  

 der er forbundet med uddannelsen, f.eks. kittelvask, anskaffelse af  

 håndværktøj m.m.
 For så vidt angår mere bekosteligt værktøj m.m. henvises til pkt. 10  

 nedenfor.
 Om rammerne og principperne for hjælp til underhold, faste udgifter m.v.,  

 henvises til Socialministeriets cirkulære om kontanthjælp.
Ved udmålingen af hjælpen efter § 42, stk. 1, skal der efter reglerne for  

 ydelse af forbigående hjælp foretages en samlet vurdering af den pågældendes  

 behov for støtte til udgifter, der er direkte forbundet med uddannelsen, og  

 af underholdshjælp og hjælp til faste udgifter m.v. til den pågældende og  

 hans eventuelle familie.
Denne vurdering foretages ved i første omgang at  

 bortse fra et eventuelt tilskud fra Statens Uddannelsesstøtte m.v., hvorefter  

 der DELS foretages en opgørelse af den pågældendes behov for hjælp til  

 dækning af de direkte af uddannelsen følgende udgifter, DELS foretages en  

 opgørelse af den pågældendes og eventuelle families behov for underholdshjælp  

 og hjælp til faste udgifter m.v.
Ved beregningen af hjælpen kan anvendes en  

 lempeligere vurdering med hensyn til størrelsen af den formue, der bør  

 bevares, jf. bistandslovens § 39, hvis det skønnes rimeligt og kan have  

 betydning for pågældendes motivering for at gennemføre den påtænkte  

 revalideringsforanstaltning.
Efter denne samlede opgørelse fradrages det  

 tilskud, han er berettiget til fra Statens Uddannelsesstøtte m.v.
 Hjælpen til de særlige udgifter, der er en følge af uddannelsen eller  

 handicappet, udmåles ud over maksimum for dagpenge, som er det beløb, der jf.  

 § 37, normalt højest kan udbetales i hjælp til underhold og faste udgifter.
 Der tages ved udmålingen ikke hensyn til adgangen til at optage lån i  

 banker og psarekasser mod statsgaranti fra Statens Uddannelsesstøtte, hvilke  

 lån de pågældende ikke kan optage eller få udbetalt samtidig med ydelsen af  

 hjælp efter bistandslovens § 42. Derimod skal en eventuel ægtefælle udnytte  

 de sædvanlige støttemuligheder fra Statens Uddannelsesstøtte.
For arbejdsforhold af den karakter, der omhandles ovenfor under pkt. 5, og  

 som etableres efter § 42, stk. 1, ydes hjælpen med et beløb henholdsvis  

 svarende til mindstelønnen i det pågældende fagområde og med et beløb, der  

 sammen med den udbetalte arbejdsløn udgør fagets minimalløn.
Ydelsen i disse  

 arbejdsforhold betragtes som løn og udmåles derfor ikke efter de  

 retningslinier, der er angivet i §§ 37, stk. 2 og 39. Ydelserne i de  

 respektive arbejdsforhold anses for skattepligtig indkomst, og der skal  

 udbetales feriegodtgørelse af både arbejdsløn og supplement til arbejdsløn.
 Om betydningen af forsørgelsespligten over for det offentlige henvises til  

 Socialministeriets cirkulære om bistandslovens almindelige bestemmelser.
8. HVORNÅR YDES HJÆLPEN MED TILBAGEBETALINGSPLIGT OG  

 SOM LÅN? Såfremt der i den udmålte hjælp til underhold, faste udgifter m.v. indgår  

 hjælp til dækning af terminsudgifter ved fast ejendom, kan hjælpen til den  

 del af terminsudgifterne, der hidrører fra afdrag kun ydes med  

 tilbagebetalingspligt, jf. § 25. De i pkt. 5 og 7 nævnte arbejdsforhold, hvor  

 hjælpen ydes som mindstelønning i det pågældende fagområde eller som et  

 supplement til arbejdsløn op til fagets minimalløn, omfattes således ikke af  

 bestemmelsen i § 25, stk. 1, nr. 2.
 Med hensyn til reglerne om tilbagebetaling af tilbagebetalingskrav efter §  

 25, herunder om sikring af tilagebetalingskravet, henvises til  

 Socialministeriets cirkulære om bistandslovens almindelige bestemmelser.
 Med hensyn til spørgsmålet om hvornår hjælpen i øvrigt skal ydes som lån  

 med tilbagebetalingspligt, fastsættes i henhold til bemyndigelsen i § 42,  

 stk. 1, følgende retningslinier:
 Ved uddannelsen på offentligt anerkendte læreanstalter m.m. ydes støtten  

 til sådan højere uddannelse det første år under den egentlige uddannelse som  

 tilskud, hvilket også gælder for den særlige uddannelse, som tjener som  

 forberedelse til den egentlige uddannelse.
 Uddannelsen til fritidspædagog, børnehavepædagog og socialpædagog anses  

 ikke for at være en højere uddannelse.
 Efter at der er ydet støtte i det første år af den egentlige uddannelse,  

 ydes støtten i tiden derefter normalt dels som tilskud og dels som lån,  

 således at tilbagebetalingspligten senest fra dette tidspunkt tilkendegives  

 overfor modtageren.
 Har den uddannelsessøgende påbegyndt uddannelsen uden støtte fra det  

 sociale udvalg ydes hjælpen som fuldt tilskud i eet år fra det tidspunkt,  

 hvor der er truffet beslutning om at yde hjælp efter § 42, uanset om  

 vedkommende på dette tidspunkt har afsluttet det første år af den egentlige  

 uddannelse.
Den del af støtten, der ydes som lån, beregnes normalt som halvdelen af  

 den udmålte hjælp, dvs. den hjælp, der udmåles til underhold, faste udgifter,  

 direkte af uddannelsen følgende udgifter m.v.
FØR tilbagebetalingspligtige  

 beløb efter § 25, jf. det ovenfor anførte, er fradraget, og FØR der i  

 udmålingen foretages fradrag af eventuelt tilskud fra Statens  

 Uddannelsesstøtte.
Låneandelen nedsættes herefter med eventuelle  

 tilbagebetalingspligtige beløb efter § 25. Låneandelen kan maksimalt  

 fastsættes lig med den udbetalte ydelse efter bistandsloven.
Såfremt der i  

 den udmålte hjælp indgår støtte til merudgifter, som eventuelt har  

 helbredsmæssige årsager, f.eks. sekretærbistand til blinde og svagsynede,  

 tolkebistand til døve og tunghøre eller transportudgifter, er hjælpen til  

 sådanne merudgifter ikke tilbagebetalingspligtige.
I tilfælde hvor den  

 erhvervshæmmedes erhvervsmuligheder efter uddannelsens afslutning på grund af  

 særlige helbredsmæssige årsager er stærkt begrænsede og - undtagelsesvis - i  

 tilfælde hvor pågældendes forhold er særligt vanskelige på grund af  

 usædvanlig store forsørgerbyrder, kan støtte i videre omfang end halvdelen -  

 eventuelt fuldt ud - ydes uden tilbagebetalingspligt.
Ved uddannelsens afslutning optager det sociale udvalg forhandling med  

 låntageren om tilbagebetaling af det lån, hvis størrelse er beregnet på  

 grundlag af de ovenfor anførte retningslinier.
Afdragene på lånet fastsættes  

 under hensyntagen til låntagerens forhold, herunder dennes indtægtsforhold,  

 forsørgerforhold og eventuelt merudgifter som følge af særlige  

 helbredsmæssige årsager.
Lånet, der er rentefrit, skal normalt være afdraget  

 over en 10-årig periode.
De enkelte afdrag fra den, der skal betale tilbage,  

 fastsættes sådan, at pågældende kan udrede disse uden at komme til at mangle,  

 hvad der må anses for nødvendigt til eget eller familiens underhold.  

 Afdragene kan normalt ikke fastsættes til beløb, der er mindre end svarende  

 til en 10-årig tilbagebetalingsperiode.
 Så længe pågældende slet ikke kan betale et afdrag uden at komme til at  

 mangle det nødvendige til sig selv og familien, er der ikke grundlag for at  

 gennemføre tilbagebetalingskravet.
 Hvis pågældendes økonomiske forhold ændrer sig efter at en  

 tilbagebetalingsordning er fastsat, således at afdragene ikke kan betales, må  

 der alt efter den pågældendes forhold fastsættes en sådan ny afdragsordning,  

 som kan overholdes.
 Hvis pågældende på tidspunktet for fastsættelsen af betalingsordningen  

 eller senere kommer i den situation, at han ikke kan betale selv mindre  

 afdrag uden at mangle det nødvendige til sit eget eller familiens underhold,  

 bortfalder den resterende del af tilbagebetalingskravet, hvis hindringen for  

 at betale vedvarer, indtil der er gået 5 år efter hindringens indtræden. 5  

 års fristen finder også anvendelse for hjælp ydet inden 1. januar 1981, samt  

 for hjælp ydet inden bistandslovens ikrafttræden med tilbagebetalingspligt  

 efter de i pkt. 2 nævnte bestemmelser.
 Inddrivelse af forfaldne, ikke-betalte afdrag sker i øvrigt efter de samme  

 regler for inddrivelse af gæld, dvs. ved civilretligt søgsmål, eller ved  

 udlæg, såfremt det af gældsbrevet fremgår, at det umiddelbart kan danne  

 grundlag for inddrivelse ved udlæg.
9. INDBERETNINGSPLIGT TIL STATENS UDDANNELSESSTØTTE Det påhviler det sociale udvalg, når støtte efter bistandslovens § 42  

 påbegyndes eller ophører, at indberette dette til Statens Uddannelsesstøtte  

 med oplysninger om den pågældendes navn, bopæl, CPR nr.,  

 uddannelsesinstitution samt eventuelt uddannelsesretning inden for denne  

 institution.
10. HJÆLP TIL VÆRKTØJ, ARBEJDSMASKINER M.V.
I  

 REVALIDERINGSMÆSSIGT ØJEMED I henhold til lovens § 42, stk. 2, kan der, når det er af afgørende  

 betydning for en person med nedsat arbejdsevne, ydes hjælp til anskaffelse af  

 værktøj og arbejdsmaskiner.
Der kan endvidere ydes hjælp til iværksættelse af  

 selvstændig virksomhed, herunder anskaffelse af motorkøretøj, der indgår som  

 et sædvanligt led i den pågældende virksomhed.
Hjælpen kan ydes som lån, når  

 det findes rimeligt under hensyn til den pågældendes fremtidige  

 erhvervsmuligheder.
 Bestemmelsen, tager sigte på de situationer, hvor hjælpens ydelse er  

 nødvendigt, fordi en væsentlig og ikke blot forbigående bedring af  

 erhvervsevnen dermed vil kunne opnås eller for at forhindre, at en sådan  

 nedsættelse af erhvervsevnen indtræder.
 I vurderingen af behovet for hjælp efter § 42, stk. 2, er der dels på  

 grund af hjælpens særlige karakter som engangsforanstaltning, dels de formål  

 der kan ydes hjælp til, grundlag for at anlægge en mere lempelig bedømmelse  

 af klientens egne økonomiske forhold end i øvrigt forudsat i dette afsnit.  

 Der vil således i disse situationer kunne bortses fra udnyttelse af  

 vanskeligt realisable aktiver.
Hjælp til anskaffelse af værktøj og arbejdsmaskiner i henhold til § 42,  

 stk. 2, kan ydes til selvstændige erhvervsdrivende og til lønarbejdere.  

 Hjælpen vil således f.eks. kunne ydes, hvor det er en betingelse for  

 ETABLERING AF ET ARBEJDSFORHOLD, at den pågældende selv er i besiddelse af  

 forskelligt håndværktøj og lign., og sådan betingelse er normal inden for det  

 enkelte arbejdsområde.
Hjælpen bør i almindelighed ydes som UDLÅN, idet  

 værktøjet m.v. normalt skal leveres tilbage, når den pågældende ikke længere  

 har erhvervsmæssigt brug for det.
 Der kan endvidere i medfør af denne bestemmelse ydes anden hjælp til  

 OPNÅELSE AF BESKÆFTIGELSE, f.eks. hjælp til mindre omfattende indretning af  

 arbejdsstedet (særlige arbejdsstole) eller hjælp til mindre omfattende  

 ændringer af arbejdspladser (håndgreb, kørselsramper m.v.).
 Hjælp i form af arbejdsstole ydes som udlån.
Hjælp kan, når forholdene taler derfor, ydes til erhvervelse af førerbevis  

 med henblik på opnåelse af erhverv.
Endvidere kan hjælp til dækning af  

 nødvendige udgifter til transport til og fra arbejdssted ydes for en kortere  

 periode, når forholdene taler derfor.
 Om støtte til hjælpemidler i husholdningen henvises til Socialministeriets  

 bekendtgørelse om ydelse af hjælpemidler m.v.
Hjælp til SELVSTÆNDIG VIRKSOMHED, herunder hjælp til anskaffelse af et  

 MOTORKøRETøJ, der indgår som et sædvanligt led i den pågældende virksomhed  

 vil kunne ydes i tilfælde, hvor etablering af en sådan virksomhed - alle  

 forhold taget i betragtning - skønnes at være den bedste og en rimelig  

 løsning på den pågældendes erhvervsmæssige problem.
Pågældende må besidde de  

 fornødne faglige FORRETNINGSMÆSIGE OG PERSONLIGE FORUDSÆTNINGER for at kunne  

 drive en virksomhed på tilfredsstillende måde; det må tillige være en  

 forudsætning, at pågældende skønnes at blive i stand til at forsørge sig selv  

 og sin familie.
 Dog kan der i særlige tilfælde ydes også førtidspensionister en begrænset  

 hjælp til etablering, forudsat at hjælpen forventes at ville medføre en ikke  

 uvæsentlig supplerende indtægt til deres pension.
 Er der tale om mindre virksomheder, f.eks. håndværksvirksomheder, bør  

 hjælpen normalt bestå i hjælp til anskaffelse af fornødent håndværktøj og  

 maskiner, der stilles til rådighed som udlån, samt tilskud til DELS  

 førsteanskaffelser af fornødent materiale, DELS ca. 3 måneders værkstedsleje.  

 Herudover kan der om fornødent eventuelt som lån stilles et beløb til  

 rådighed til sikring af virksomhedens drift i de første måneder.
 Ved hjælp til etablering af virksomheder, der kræver STØRRE ØKONOMISK  

 STØTTE f.eks. forretninger af forskellig art, bør inventar og lign. stilles  

 til rådighed som udlån, medens hjælpen i øvrigt, herunder til anskaffelse af  

 varelager og eventuel overtagelse af good-will, bør ydes som lån mod  

 sikkerhed, om muligt i fast ejendom.
Det sociale udvalg bør i disse sager benytte sig af forretningskyndig  

 bistand, ligesom udvalget f.eks. ved indhentelse af regnskaber med passende  

 mellemrum bør følge forholdene nøje.
Navnlig i den første tid, efter at  

 virksomheden er etableret, er det af betydning, at udvalget har fornøden  

 føling med forholdene.
Specielt med hensyn til adgangen til, i forbindelse med etablering af  

 selvstændig virksomhed, at yde støtte til motorkøretøj efter bestemmelsen i §  

 42, stk. 2, bemærkes, at den alene omfatter de tilfælde, hvor køretøjet  

 indgår som et SÆDVANLIGT LED i vedkommende virksomhed.
Det må derfor kræves,  

 at der er tale om et motorkøretøj, typisk en varevogn eller en hyrevogn,  

 hvortil udgifterne helt eller delvist afholdes over virksomhedens drift.
Hjælpen til motorkøretøjer ydes efter en vurdering af behovet i det  

 enkelte tilfælde, normalt som et rentefrit lån fastsat i forhold til den  

 samlede anskaffelsespris.
Lånet, der ydes som en engangsforanstalting,  

 afdrages fuldt ud.
Afdragenes størrelse fastsættes under hensyntagen til  

 lånets størrelse, den forventede indtægt og køretøjets normale  

 værdiforringelse.
Lånet bør sikres ved tinglyst underpant i køretøjet.
Der  

 kan efter denne bestemmelse ikke ydes fritagelse for betaling af vægtafgift.
 11. Dette cirkulære erstatter socialministeriets  

 cirkulære nr. 72 af 30. marts 1976 om hjælp efter bistandsloven § 42 og  

 socialministeriets cirkulære af 17. oktober 1980 om ændring af cirkulære om  

 hjælp efter bistandslovens § 42.
