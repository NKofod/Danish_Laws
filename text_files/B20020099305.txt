Bekendtgørelse om ændring af  

 bekendtgørelse om mærkning m.v. af fødevarer § 1 I bekendtgørelse nr. 741 af 9. august 2000 om mærkning m.v.  

 af fødevarer, som ændret ved bekendtgørelse nr. 243 af 3.  

 april 2001 foretages følgende ændringer:
 1. I titelnoten indsættes efter »(EF-Tidende 2000 L 109 s. 29).«: »Kommissionens direktiv 2001/101/EF af 26. november 2001 om  

 ændring af Europa-Parlamentets og Rådets direktiv 2000/13/EF om  

 indbyrdes tilnærmelse af medlemsstaternes lovgivning om mærkning  

 af og præsentationsmåder for levnedsmidler samt om reklame for  

 sådanne levnedsmidler (EF-Tidende 2001 L 310 s. 19), som ændret  

 ved Kommissionens direktiv 2002/86/EF af 6. november 2002 (EF-Tidende L 305  

 s. 19)«.
 2. Efter § 85 indsættes:
» Mærkningskrav på udskårne ostestykker,  

 der ikke er færdigpakkede § 85a.  Ved udskårne ostestykker, der ikke er  

 færdigpakkede, forstås ostestykker, der 1)	udskæres forud for salget i detailbutikken, hvor salget  

 foregår, 2)	indsvøbes i tynd film, 3)	sælges over disk ved personlig betjening, og 4)	først færdigpakkes i forbindelse med salget.
 Stk. 2. For udskårne ostestykker, jf. stk. 1, skal  

 følgende oplysninger fremgå enten af et skilt ved ostestykkerne,  

 eller af et mærke, som påsættes den film, ostestykkerne er  

 indsvøbt i:
 1)	Gennemsnitsindholdet af totalfedt (angives i pct.) i henhold til de  

 til enhver tid gældende regler om næringsdeklaration m.v. af  

 færdigpakkede fødevarer.
 2)	»Fremstillet af rå  

 mælk«, hvis dette er  

 tilfældet.
 3)	Varebetegnelse, betegnelse efter konsistens og modning eller  

 karakteristiknavn.
 4)	Oprindelsessted, hvis undladelse heraf vil kunne vildlede.
 5)	Ingrediensliste, hvis osten ikke er omfattet af § 21, stk. 1, nr.  

 4.
 Stk. 3. For umodnet blød ost og frisk blød  

 ost omfattet af stk.1 skal oplysningerne i stk. 2 suppleres med  

 følgende oplysninger, der skal fremgå af et mærke, som  

 påsættes den film, ostestykkerne er indsvøbt i:
 1)	Holdbarhedsdato.
 2)	Opbevaringsforskrifter.
Stk. 4. Detailbutikken skal for udskårne  

 ostestykker, jf. stk. 1, kunne oplyse navn eller firmanavn på enten  

 producent, pakkevirksomhed eller forhandler, der er etableret indenfor EU.  

« 3. I § 86, stk. 1 ændres »§§81-85« til: »§§ 81-85a,  

 stk. 2-4«.
 4. I § 86, stk. 2 udgår »hæfte eller«.
 5. I bilag 1 indsættes kategoribetegnelsen for  

 kød, som angivet i bilag 1 til denne bekendtgørelse.
§ 2 Denne bekendtgørelse træder i kraft den 1. januar 2003.
 Stk. 2. Produkter, der ikke opfylder kravene, som  

 anført under kategoribetegnelsen for kød, jf. bilag 1, må  

 ikke markedsføres efter 30. juni 2003.
 Stk. 3. Produkter, der ikke opfylder kravene, som  

 anført under kategoribetegnelsen for kød, jf. bilag 1, men som  

 er mærket før 1. juli 2003, må dog sælges, indtil  

 lagrene er tømt.
