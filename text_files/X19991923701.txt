Retlig interesse  

 Udøvelse af revisionsvirksomhed Med skrivelser af 30. november 1998  og af 13. december  

 1998  har registreret revisor Alex Bach Petersen indgivet klage mod de  

 registrerede revisorer Carsten Dalsgaard, Frede Christensen og Bent  

 Christensen.
 Erhvervs- og Selskabsstyrelsen har oplyst, at de Carsten  

 Dalsgaard, Frede Christensen og Bent Christensen har været optaget i  

 revisorregisteret siden henholdsvis den 25. oktober 1990, 19. marts 1998 og  

 31. august 1982.
 Sagens omstændigheder:
 De indklagede driver revisorvirksomhed i selskabsform.  

 Selskabet opkøbte pr. 1. januar 1994 klagerens revisionsvirksomhed og  

 udstedte som en del af købesummen et gældsbrev på kr.  

 210.000 til klageren.
 De indklagede bortviste den 24. april 1995 klageren fra de  

 indklagedes revisionsselskab.
Det er oplyst, at parterne efterfølgende indgik  

 forlig vedrørende deres økonomiske mellemværende, men at  

 de indklagede under påberåbelse af klagerens misligholdelse af  

 forliget anlagde retssag mod klageren.
Retssagen er efter det for  

 nævnet oplyste fortsat verserende ved Retten i Herning og  

 vedrører bl.a. spørgsmålet, om de indklagede er  

 berettiget til at få gældsbrevet modregnet i de indklagedes  

 påståede tilgodehavende mod klageren.
I december 1997 afsluttede de indklagedes selskab en  

 voldgiftssag mod selskabets tidligere indehaver, Bent Frandsen.
Ifølge  

 afregning fra Bent Frandsens advokat blev der som led i forliget af Bent  

 Frandsen til selskabet indbetalt kr. 385.500 for goodwill og kr. 150.000 for  

 overførsel af produktionsstandarder for EDB-programmer.
Betalingen  

 skete delvis ved modregning.
Regnskab for de indklagedes selskab for 1996/97 er  

 underskrevet af de indklagede som bestyrelse den 16. januar 1998. I  

 årsberetningen er det anført, at konsekvenserne af  

 voldgiftssagen er indregnet i regnskabet.
Ovennævnte gældsbrev  

 på 210.000 til klager er medtaget under passiver til pålydende,  

 hvilket var uændret fra det forudgående regnskab.
I regnskabet er goodwill ansat til kr. 1.566.895 mod kr.  

 1.268.585 året før.
Af noten fremgår, at årets  

 tilgang var kr. 506.000 og årets afgang kr. 0. Ovennævnte kr.  

 150.000 i betaling for produktionsstandarder er ikke medtaget som en  

 særskilt post i regnskabet.
Voldgiftssagen er anført som en  

 ekstraordinær indtægt med kr. 203.842. Selskabets egenkapital  

 udgjorde kr. 829.210.
 Regnskabet for 1996/97 er udarbejdet af registreret  

 revisor Ole Christiansen, der har givet regnskabet en blank  

 påtegning.
 Regnskabet for 1997/98 er underskrevet af de indklagede  

 som bestyrelsesmedlemmer den 10. februar 1999. Gældsbrevet til klageren  

 er fortsat anført til kr. 210.000. Resultatopgørelsen er  

 negativ med kr. 798.560. Goodwill opgøres således:
 Anskaffelsesum primo........kr.
2.456.400 Tilgang i årets løb........kr.
0 Afgang i årets løb.........kr.
0 Anskaffelsesum ultimo.......kr.
2.456.400 Samlede af/nedskrivn.primo kr.
889.505 Af/nedskr. udgåede aktiver (regulering)...............kr.
0 Årets af/nedskrivninger kr.    245.640 Samlede af/nedskr. ultimo..
kr.   1.135.145 BOGFØRT VÆRDI ULTIMO.......
kr. 1.321.255 Salg af goodwill er i resultatopgørelsen  

 indtægtsført med kr. 76.700 som en ekstraordinær  

 indtægt.
Egenkapitalen udgør kr. 30.650, hvilket er omtalt i  

 ledelsens årsberetning.
 Selskabets revisor, statsautoriseret revisor Flemming  

 Wøhlk, har udarbejdet regnskabet og i denne forbindelse givet  

 påtegning uden anmærkninger.
 Klageren har gjort gældende, at regnskaberne  

 er udarbejdet i strid med god revisorskik.
Det fremgår af afregningen fra Bent Frandsens  

 advokat, at de indklagedes selskab i forbindelse med voldgiftssagen modtog  

 kr. 385.500 for salg af goodwill.
Dette beløb burde være  

 anført som afgang på anlægsaktivet goodwill.
Der er tale  

 om en overtrædelse af § 27 i årsregnskabsloven.
Ifølge samme afregning har selskabet modtaget kr.  

 150.000 i betaling for overførsel af produktionsstandarder.
Dette  

 beløb burde indtægtsføres som en ekstraordinær  

 indtægt i regnskabet for 1996/97, jvf. årsregnskabsloven § 24, da  

 beløbet er udgiftsført i et tidligere regnskabsår.
Det er  

 ikke sandsynligt, at dette beløb er indeholdt i den  

 ekstraordinære indtægt på kr. 203.842 vedrørende  

 voldgiftssagen.
De indklagede har angiveligt vidst, at salg af goodwill  

 skattemæssigt ikke skulle indtægtsføres, jvf.  

 indtægtsposten skat af årets resultat.
Ved korrekt  

 bogføring havde årsregnskabet 1996/97 udvist negativt resultat  

 med deraf følgende mindre egenkapital.
De indklagede har oplyst, at goodwill-beløbet er  

 opgjort for 48 kunder, der ikke indgår i selskabets goodwill-saldo.
Pr.  

 1. januar 1994 er der imidlertid tilkøbt goodwill af klager for kr.  

 553.000, der må være indeholdt i selskabets goodwill-saldo.
De 48  

 kunder indeholder flere af de kunder, der blev tilkøbt af indklagede.  

 Den resterende del af de 48 kunder havde Bent Frandsen selv tilført  

 selskabet ved hans tiltræden.
Indklagede Carsten Dalsgaard, der er  

 selskabets direktør og hovedanpartshaver, overdrog i  

 regnskabsåret 1992/93 hele kundekredsen - som antageligt indeholder  

 flere af de af Bent Frandsen tilførte kunder - til selskabet for 1,3  

 mio. kr.
Der har ikke været aktiveret goodwill i selskabet tidligere.  

 Den del af salgssummen for goodwill, der vedrører tidligere aktiveret  

 goodwill, bør derfor afgangsføres på anskaffelsessummen  

 og akkumulerede afskrivninger.
Det har selvfølgelig pyntet på  

 egenkapitalen at indtægtsføre hele salgssummen for goodwill,  

 især når selskabet havde udsigt til et negativt resultat for  

 1997/98 på næsten kr. 800.000.
 Også i regnskabet for 1997/98 har selskabet  

 indtægtsført salg af goodwill med kr. 76.700 uden at  

 afgangsføre på aktivet.
 Selskabet har solgt eller mistet tilkøbt  

 omsætning i størrelsesordenen kr. 1,5 mio, for hvilket  

 beløb den modsvarende goodwill er aktiveret, uden at dette har  

 medført nogen afgangsførsel på goodwill-saldoen.
Det indtægtsførte nettotal vedrørende  

 voldgiftssagen, kr. 203.842,- er angiveligt salg af goodwill med fradrag af  

 advokatomkostninger.
Beløbet er medtaget under ekstraordinære  

 indtægter med teksten "Indtægt voldgiftssag netto", hvilket  

 indikerer en overtrædelse af årsregnskabslovens § 8.
 Klageren er klageberettiget, da hans gældsbrev  

 fortsat er anført i regnskaberne, og idet det ikke ved dom eller  

 lignende er fastslået, at de indklagede har et større modkrav  

 mod klageren.
De indklagede har anført, at det  

 grundlæggende bestrides, at klager er kreditor i selskabet.
Det  

 bestrides således, at klager er klageberettiget.
Der vil først  

 under den verserende retssag blive taget stilling til, om klagers  

 gældsbrev kan modregnes.
På grund af retssagen er der ikke betalt  

 ydelser på gældsbrevet siden 31. december 1995. Under retssagen  

 gør de indklagede gældende, at klageren har overtrådt sin  

 konkurrenceklausul, hvorfor de indklagede har et modkrav, der overstiger  

 restgælden på gældsbrevet.
Der er ikke i regnskabet  

 tilskrevet renter af gældsbrevet siden 31. december 1995.
De indklagede har naturligvis overholdt  

 årsregnskabsloven og god revisorskik.
Selskabets revisor har givet  

 regnskabet en blank påtegning. Årsregnskabslovens principper er  

 anvendt, hvilket fremgår af beskrivelsen under anvendt  

 regnskabspraksis.
Voldgiftssagen med Bent Frandsen blev forligt.
Forliget  

 indebar bl.a., at sagen ikke måtte offentliggøres.
Forligsbeløbet, som Bent Frandsen skulle betale, er  

 en erstatning.
Der er således flere forhold, der har haft indflydelse  

 på opgørelsen af forligsbeløbet.
Ud fra forligets  

 karakter har både selskabets revisor, de indklagede som bestyrelse, og  

 direktionen vurderet, at beløbene skulle indtægtsføres i  

 resultatopgørelsen.
 Uanset om forligsbeløbet har karakter af en  

 erstatning eller ej, ændrer det ikke ved den valgte regnskabspraksis.
Opgørelsen af goodwill tager udgangspunkt i ca. 48  

 kunder, som Bent Frandsen havde taget fra selskabet.
Ingen af disse kunder  

 indgår beløbsmæssigt i selskabets goodwill-saldo.
Der er  

 derfor ikke foretaget korrektion af goodwill-erstatningen over immaterielle  

 aktiver.
Af de 48 kunder indgår kun 3 kunder, som oprindelig blev  

 købt af klager.
Disse 3 kunder er beløbsmæssigt  

 fragået i goodwill-saldoen i årsregnskabet for 1994/95, hvor  

 goodwill-saldoen blev reduceret med kr. 52.000. Goodwill vedrørende  

 ovennævnte 3 kunder udgjorde kr. 52.250.
 De samme betragtninger gør sig gældende for  

 så vidt angår årsregnskabet for 1997/98.
 Disciplinærnævnet skal udtale:
Efter § 11, stk. 4, i loven om registrerede revisorer  

 kan nævnet kun behandle en klage, hvis klageren har retlig interesse i  

 det forhold, som klagen angår.
Klageren har i så henseende  

 henvist til, at han er kreditor i det selskab, hvis regnskab han har klaget  

 over.
Det fremgår af sagen, at selskabet udstedte et  

 gældsbrev til klageren i forbindelse med selskabets køb af  

 klagerens revisionsvirksomhed i 1994, og at gælden i henhold til dette  

 gældsbrev er optaget i det påklagede årsregnskab 1996/97  

 for selskabet med en restgæld på 210.000 kr.
Efter det oplyste  

 verserer der retssag mellem parterne vedrørende  

 spørgsmålet, om denne fordring er udlignet ved en modfordring  

 fra selskabets side mod klageren.
Selv om klagerens fordring imidlertid  

 måtte bestå, må det lægges til grund, at den er  

 opstået i forbindelse med overdragelsen i 1994. Klageren har  

 således ikke ydet kredit til selskabet i tillid til rigtigheden af det  

 påklagede regnskab, da dette angår regnskabsåret 1996/97.  

 Herefter finder nævnet ikke, at klageren under påberåbelse  

 af sin almindelige stilling som kreditor i selskabet har den efter loven  

 fornødne retlige interesse i at kunne klage over det  

 pågældende regnskab.
 Hertil kommer, at det efter § 11, stk. 3, i loven om  

 registrerede revisorer tillige er en betingelse for nævnets behandling  

 af klagen, at klagen angår udøvelsen af de indklagedes  

 virksomhed som registrerede revisorer.
Det må i så henseende lægges til grund,  

 at klagen ikke angår et regnskab, som de indklagede har revideret som  

 revisorer for selskabet, men derimod angår det regnskab, som de  

 indklagedes eget revisionsaktieselskab har aflagt, og som de indklagede har  

 underskrevet i deres egenskab af bestyrelses- og til dels  

 direktionsmedlemmer.
På denne baggrund kan klagen ej heller anses for  

 at angå et forhold, hvor de indklagede har handlet i deres egenskab af  

 revisorer.
 Efter det således anførte kan nævnet  

 ikke tage klagen under behandling, hvorfor nævnet afviser klagen.
 Thi bestemmes:
 Den af registreret revisor Alex Bach Pedersen mod de  

 registrerede revisorer Carsten Dalsgaard, Frede Christensen og Bent  

 Christensen indgivne klage afvises.
 Gebyret tilbagebetales klageren.
 Afgørelsen offentliggøres.
