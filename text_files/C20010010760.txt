Vejledning om udbetaling af efterløn  

 eller overgangsydelse til  

 personer, der bor eller arbejder i et andet EØS-land, i  

 Grønland  

 eller på Færøerne Indledning Den 1. juli 2000 blev kravet om bopæl i Danmark som  

 betingelse for ret til efterløn og overgangsydelse ændret til et  

 krav om bopæl i et EØS-land.
Fra den 1. juni 2001 er  

 bopælskravet blevet yderligere udvidet, således at kravet nu er  

 bopæl i et EØS-land, i Grønland eller på  

 Færøerne.
 Det betyder, at modtagere af efterløn eller  

 overgangsydelse kan bosætte sig hvor som helst i EØS-landene, i  

 Grønland eller på Færøerne uden at miste retten til  

 efterløn eller overgangsydelse.
I bekendtgørelse nr. 401 af 18. maj 2001 er der  

 fastsat regler om udbetaling af efterløn eller overgangsydelse til  

 personer, der bor eller arbejder i et andet EØS-land, i  

 Grønland eller på Færøerne.
I det følgende  

 beskrives bekendtgørelsens regler, og nogle af reglerne uddybes med  

 nærmere retningslinier.
Modtagere af efterløn og overgangsydelse, som er  

 omfattet af bekendtgørelsen, er også omfattet af de almindelige  

 regler om efterløn og overgangsydelse mv.
Endvidere er modtagerne  

 omfattet af lovens § 46 om udbetaling af renter, idet der er tale om  

 ydelser fra en a-kasse.
A-kassen skal ved udbetalingen af efterløn eller  

 overgangsydelse indeholde skat.
Hvis modtageren ikke er skattepligtig i  

 Danmark, skal pågældende selv fremskaffe dokumentation fra den  

 relevante danske skattemyndighed.
Først når a-kassen har  

 modtaget dokumentation for eventuel skattefritagelse, kan a-kassen udbetale  

 ydelsen uden skattetræk.
For så vidt angår sygesikring vil en modtager  

 af efterløn eller overgangsydelse, der tager bopæl i et andet  

 EØS-land, ikke have ret til sygesikring for dansk regning.
Dette  

 skyldes, at efterløn hverken er en pension eller en ydelse ved  

 arbejdsløshedsforsikring, men en særlig arbejdsmarkedspolitisk  

 ordning i form af en tilbagetrækningsordning, der kan regulere udbuddet  

 af arbejdskraft.
 EØS omfatter følgende lande og  

 områder:
 Lande:
 Belgien, Danmark, Finland, Frankrig, Grækenland, Holland, Irland,  

 Island, Italien, Liechtenstein, Luxembourg, Norge, Portugal, Spanien,  

 Storbritannien, Sverige, Tyskland og Østrig.
 Områder:
Azorerne, Guadeloupe, Martinique, Madeira, De Canariske Øer, Fransk  

 Guyana, Réunion, Balearerne (Mallorca, Ibiza), Gibraltar, Ceuta,  

 Melilla, Shetlandsøerne, Orkney Øerne, Western Isles,  

 Hebriderne, St.
Martin og Isle of Wight.
Til § 1, stk. 1 Bestemmelsen gælder, selv om medlemmet fortsat har  

 bopæl i Danmark.
Dette gælder også, selv om den  

 pågældende ikke skal forsikres i det andet EØS-land eller  

 på Færøerne.
 Hvis et medlem framelder sig det danske folkeregister og  

 flytter til et andet EØS-land, Grønland eller  

 Færøerne, er medlemmet omfattet af bekendtgørelsen.
 Det gælder ligeledes for et medlem, der tager  

 bopæl i sit skib eller sin campingvogn og opholder sig inden for  

 EØS-området, i Grønland eller på  

 Færøerne.
Hvis medlemmet bevarer sin bopæl i Danmark, men  

 befinder sig i et andet EØS-land, i Grønland eller på  

 Færøerne i en sammenhængende periode på mere end 3  

 måneder, anses medlemmet som udgangspunkt for at have taget bopæl  

 i det andet land.
Medlemmet kan dog over for a-kassen godtgøre, at  

 tilknytningen til Danmark fortsat er større end til det andet land,  

 Grønland eller Færøerne.
Til § 1, stk. 2 og 3 Efter reglerne om lovvalg i forordning (EØF) nr.  

 1408/71 og aftalen af 1. november 1993 mellem Arbejdsministeriet og  

 Færøernes Landsstyre om koordination af  

 arbejdsløshedsforsikring er hovedreglen, at man er forsikret i det  

 land, hvor man arbejder.
Hvis en modtager af efterløn eller overgangsydelse  

 får arbejde i et andet EØS-land eller på  

 Færøerne, skal pågældende derfor som hovedregel  

 forsikres i det andet land eller på Færøerne.
Det er ikke  

 lovligt samtidig at være medlem af den danske a-kasse, fordi personen  

 kun må være forsikret i ét medlemsland.
Det fremgår  

 af § 74 m, stk. 1, i lov om arbejdsløshedsforsikring m.v., at  

 disse personer bevarer retten til efterløn eller overgangsydelse  

 på trods af, at de ikke længere er medlem af en dansk  

 a-kasse.
 A-kassen kan først udmelde modtageren af  

 efterløn eller overgangsydelse, når det er dokumenteret, at  

 pågældende er blevet omfattet af det andet EØS-lands eller  

 Færøernes arbejdsløshedsforsikring.
 Dokumentationen kan være en erklæring fra en  

 myndighed i det andet EØS-land eller på Færøerne.  

 Eventuelt kan det være en attest E 301 eller N 301. Det kan også  

 fremgå af lønsedlerne, at der bliver trukket bidrag til  

 forsikringen.
Til § 2, stk. 1 EØS-ydelseskortet - som ligeledes finder anvendelse  

 for modtagere i Grønland eller på Færøerne -  

 indeholder nogle oplysninger, som de almindelige ydelseskort ikke indeholder.  

 Det er blandt andet oplysninger om bopæl og vejledning om genoptagelse  

 i den danske a-kasse mv.
 Efterlønsmodtagere, der er fyldt 60 år  

 før 1. juli 1999, skal også udfylde et  

 EØS-ydelseskort.
Til § 2, stk. 2 Medlemmet kan sende ydelseskortet pr. fax, så det  

 kommer hurtigt frem til a-kassen.
Ydelseskortet skal dog også sendes  

 til a-kassen med almindelig post.
 Fyldestgørende grunde til at sende kortet for sent  

 frem kan være sygdom eller rejse i længere tid.
Til § 3 A-kassen fører kontrol med udbetalingen af ydelser  

 til personer, der har bopæl i Danmark.
A-kassen kan indhente  

 oplysninger fra arbejdsgivere og skattemyndigheder mv.
Når modtageren af efterløn eller  

 overgangsydelse bor eller arbejder uden for Danmark, er der brug for andre  

 kontrolmetoder.
Det er derfor modtageren af ydelsen, der har pligt til at  

 oplyse om og skaffe den nødvendige dokumentation for arbejde  

 såvel lønnet som ulønnet - og indtægter i et andet  

 EØS-land, i Grønland eller på Færøerne.
Dokumentationen skal bruges ved a-kassens udbetaling af  

 efterløn eller overgangsydelse.
Dokumentationen skal også bruges  

 ved opgørelse af 2-års-kravet og ved optjening af  

 præmie.
 Der stilles generelt strenge krav til  

 dokumentationen.
A-kassen kan kræve, at dokumentationen er oversat  

 til dansk.
A-kassen skal vurdere, om det er nødvendigt med en  

 oversættelse.
A-kassen kan derfor ikke på forhånd  

 kræve, at al dokumentation er oversat til dansk.
Til § 4 Dokumentationen kan f.eks. være bopælsattest,  

 lønsedler, skatteoplysninger, regnskaber, meddelelser om udbetaling af  

 pensioner mv.
Bopæl i et andet EØS-land, i  

 Grønland eller på Færøerne Hvis modtageren ikke længere har bopæl i  

 Danmark, har han eller hun pligt til at dokumentere at have bopæl i et  

 andet EØS-land, i Grønland eller på  

 Færøerne.
Enhver ændring af bopæl skal oplyses til  

 a-kassen, jf. bekendtgørelsens § 7, stk. 2.
Dokumentationen vil normalt være en  

 bopælsattest.
Attesten skal indeholde oplysninger om navn, adresse og  

 periode.
Hvis en bopælsattest ikke kan skaffes, kan lejekontrakt,  

 havnepapirer, kvitteringer mv. bruges.
Lønarbejde i et andet EØS-land, i  

 Grønland eller på Færøerne Kravene til dokumentation for lønarbejde  

 følger som udgangspunkt reglerne i bekendtgørelse om  

 arbejdsgiverdokumentation som betingelse for udbetaling af  

 arbejdsløshedsdagpenge og efterløn.
En kontrakt kan dokumentere  

 et arbejdsforhold.
En lønseddel med oplysning om antal arbejdstimer og  

 indtægt kan bruges som dokumentation.
En attest E 301 fra det andet EØS-land eller en  

 attest N 301 fra Færøerne er ikke i sig selv nok.
Den skal altid  

 være ledsaget af lønsedler eller lignende.
Det skyldes, at  

 attest E 301/N 301 ikke oplyser et præcist antal arbejdstimer, men kun  

 oplyser den gennemsnitlige ugentlige arbejdstid.
Indtægten på en  

 attest E 301/N 301 er også kun en gennemsnitlig indtægt.
Dokumentationen skal sendes ind løbende.
Det vil  

 sige, når en arbejdskontrakt eller en lønseddel er modtaget.
Drift af selvstændig virksomhed i et andet  

 EØS-land, i Grønland eller på Færøerne Dokumentation for drift af selvstændig virksomhed i  

 et andet EØS-land, i Grønland eller på  

 Færøerne følger de samme krav, som hvis virksomheden var  

 drevet i Danmark.
Når den pågældende senest 3  

 måneder efter regnskabsårets afslutning skal oplyse om den  

 skattepligtige indkomst og skattemæssige afskrivninger i virksomheden,  

 skal oplysningen attesteres af en registreret eller statsautoriseret revisor  

 eller en økonomikonsulent.
Oplysningen kan i stedet attesteres af en  

 tilsvarende revisor i det land, virksomheden drives.
Dækningsbidrag-1 findes ikke i de andre  

 EØS-lande, i Grønland eller på Færøerne, men  

 princippet skal bruges på samme måde.
Dækningsbidrag-1 er  

 virksomhedens nettoomsætning, som er fratrukket vareforbrug.  

 Definitionen af nettoomsætning og vareforbrug fremgår af  

 vejledningen til bekendtgørelse om selvstændig virksomhed  

 samtidig med efterløn.
Oplysninger om omsætning og dækningsbidrag-1  

 ved en 400-timers-virksomhed, skal også attesteres af en registreret  

 eller statsautoriseret revisor eller en økonomikonsulent.
En  

 attestation af en tilsvarende revisor i det land virksomheden drives, vil  

 også her være i orden.
 Skatteoplysninger mv.
Skatteopgørelsen viser normalt, hvilke  

 indtægter modtageren har haft i det givne år.  

 Skatteopgørelsen udsendes på forskellige tider af året alt  

 efter hvilket land, der er tale om.
Hvis a-kassen i et helt år ikke har  

 fået en skatteopgørelse, skal a-kassen bede om at få  

 den.
Til § 5 En person, som er omfattet af § 1, stk. 2 eller  

 3, er ikke medlem af en dansk a-kasse.
Derfor skal efterlønnen eller  

 overgangsydelsen sættes ned med et beløb, der svarer til  

 bidraget til arbejdsløshedsforsikringen og bidraget til  

 administration, jf. lovens § 74 m, stk. 3.
Reduktionen beregnes ved hver udbetaling som 1/12 af  

 summen af de to bidrag.
Direktoratet oplyser om de årlige bidrags  

 størrelse.
Beløbet, der gælder for januar måned,  

 skal bruges, selv om udbetalingen også dækker en periode  

 før årsskiftet.
Beløbet skal trækkes efter, at der  

 er beregnet fradrag for pension.
Beløbet trækkes før  

 andre fradrag.
Herefter beregnes fradrag for arbejde mv.
Til § 6, stk. 1 De almindelige regler om optagelse i en dansk a-kasse kan  

 ikke bruges af personer, som er omfattet af § 1, stk. 2 eller 3. Det samme  

 gælder reglerne om optagelse og genoptagelse i bekendtgørelse om  

 arbejdsløshedsforsikring ved arbejde mv. inden for EØS og det  

 øvrige udland og bekendtgørelse om medlems- og dagpengeret  

 efter arbejde eller ophold på Færøerne.
 Der er derfor fastsat særlige regler herom i  

 bekendtgørelsens § 6, stk. 1.
Til § 6, stk. 2 4-ugers-fristen regnes fra det tidspunkt, hvor personen  

 har taget bopæl i Danmark igen.
Som udgangspunkt er det den dato, som  

 Folkeregisteret oplyser.
 En ferie i Danmark er derfor ikke en genoptagelse af  

 bopæl i Danmark, hvis pågældende har bevaret sin  

 bopæl i det andet EØS-land eller på  

 Færøerne.
 Hvis personen har haft bopæl i Danmark under  

 arbejdet i det andet EØS-land eller på Færøerne,  

 f.eks. en grænsearbejder, løber 4-ugers-fristen fra det  

 tidspunkt, pågældende ikke længere er omfattet af det andet  

 lands arbejdsløshedsforsikring.
Optagelsen i a-kassen skal ske med virkning fra den  

 første dag i 4-ugers-fristen.
Hvis en person således tager  

 bopæl i Danmark den 1. januar og a-kassen modtager anmodningen den 14.  

 januar, skal personen optages med virkning fra den 1. januar.
Til § 7 En person, som er omfattet af § 1, stk. 2 eller  

 3, er ikke medlem af en dansk a-kasse, selv om personen får  

 efterløn eller overgangsydelse fra en dansk a-kasse.
Personen er derfor ikke omfattet af  

 standardvedtægten for anerkendte a-kasser.
Det er derfor  

 nødvendigt i bekendtgørelsen at fastsætte nogle pligter  

 for disse personer.
 Denne vejledning erstatter direktoratets vejledning nr. 95  

 af 23. juni 2000 om udbetaling af efterløn eller overgangsydelse til  

 personer, der har bopæl eller arbejde i et andet EØS-land.
