Tilladelse til skattefri spaltning   

 sambeskatning  spaltningsdatoenefter fusionsskattelovens § 5   

 spørgsmål om berettigede forventninger Skatterådet blev blandt andet anmodet om at be-  

 eller afkræfte, at den skattemæssige spaltningsdato i en skattefri spaltning  

 var 3. juni 2005.
Der var den 15. december 2004 meddelt tilladelse  

 til skattefri spaltning.
Ifølge anmodningen og tilladelsen ønskedes  

 spaltningen  

 gennemført med virkning pr. 1. januar 2005.
 Den 3. juni 2005 blev spaltningen vedtaget,  

 hvorefter de endelige dokumenter blev indsendt til Told- og Skattestyrelsen,  

 nu  

 SKAT.
 Ved brev af 6. september 2005 meddelte Told- og  

 Skattestyrelsen, nu SKAT, at de endelige dokumenter ikke gav anledning til en  

 ændret bedømmelse af sagen, hvorfor tilladelsen af 15. december 2004 kunne  

 betragtes som endelig.
 Rådgiver blev efterfølgende opmærksom på, at  

 spaltningen ikke skattemæssigt kunne gennemføres med virkning pr. 1. januar  

 2005, idet fusionsskattelovens § 5 var ændret ved lov nr. 426 af 6. juni  

 2005.  

 Rådgiver mente imidlertid, at Told- og Skattestyrelsens brev af 6. september  

 2005 indeholdt en tilkendegivelse af, at spaltningen skattemæssigt kunne  

 gennemføres  

 med virkning pr. 1. januar 2005, og at skatteyder derfor havde en berettiget  

 forventning herom.
Skatterådet indledte med en vurdering af,  

 hvilken dato der som udgangspunkt skulle anses for den skattemæssige  

 spaltningsdato.
Skatterådet kom frem til, at den skattemæssige spaltningsdato  

 som udgangspunkt skulle anses for at være den 3. juni 2005 blandt andet med  

 følgende  

 begrundelse:
 "Uanset at ændringen af fusionsskattelovens  

 § 5 ved lov nr. 426 af 6. juni 2005 først er stadfæstet den 6. juni 2005, så  

 har ændringen tilbagevirkende kraft, jf. lovens § 15, stk. 3. Det er således  

 også formuleringen af fusionsskattelovens § 5 som affattet ved lov nr. 426 af  

 6. juni 2005 der skal anvendes, når det skal vurderes, hvilken dato der skal  

 anses for den skattemæssige spaltningsdato.
 En spaltning, der ønskes gennemført som en  

 skattefri spaltning, skal gennemføres i overensstemmelse med  

 fusionsskattelovens  

 regler.
 Fusionsskattelovens § 5 indeholder reglerne om  

 selve fusionsdatoen, herunder også spaltningsdatoen, jf. fusionsskattelovens  

 §  

 15 b, og tilførselsdatoen, jf. fusionsskattelovens § 15 d.
 Reglerne om spaltningsdatoen i  

 fusionsskattelovens § 5 kan inddeles i et udgangspunkt og en undtagelse.
Udgangspunktet findes i fusionsskattelovens § 5,  

 1. og 2. pkt.
Det fremgår heraf, at datoen for den i forbindelse med  

 spaltningen udarbejdede åbningsstatus for det modtagende selskab i  

 skattemæssig  

 henseende anses for spaltningsdato, samt at det er en betingelse for  

 anvendelsen af reglerne i fusionsskatteloven, at spaltningsdatoen er  

 sammenfaldende med skæringsdatoen for det modtagende selskabs regnskabsår.
Med andre ord fremgår det af fusionsskattelovens  

 § 5, 1. og 2. pkt., at den skattemæssige spaltningsdato er sammenfaldende med  

 den regnskabsmæssige/selskabsretlige spaltningsdato, og at en spaltning kun  

 kan  

 anses for skattefri, dvs. gennemført i overensstemmelse med betingelsen i  

 fusionsskattelovens  

 § 5, 2. pkt., hvis spaltningsdatoen er sammenfaldende med skæringsdatoen for  

 det modtagende selskabs regnskabsår.
Hvis spaltningsdatoen omvendt ikke er  

 sammenfaldende med skæringsdatoen for det modtagende selskabs regnskabsår,  

 kan  

 spaltningen ikke anses for gennemført i overensstemmelse med betingelsen i  

 fusionsskattelovens § 5, 2. pkt., og konsekvensen er, at spaltningen ikke kan  

 gennemføres efter fusionsskattelovens regler, og dermed skal spaltningen  

 anses  

 for skattepligtig.
Undtagelsen til ovenstående udgangspunkt findes  

 i fusionsskattelovens § 5, 3. og 4. pkt.
Det fremgår heraf, at skal  

 indkomsten  

 i et af de i spaltningen deltagende selskaber opgøres efter reglerne i  

 selskabsskattelovens § 31, stk. 3, som følge af, at koncernforbindelsen, jf.  

 selskabsskattelovens §  

 31 C, er ophørt eller etableret inden eller i forbindelse med spaltningen,  

 anvendes tidspunktet for ophøret henholdsvis etableringen af  

 koncernforbindelsen uanset 1. og 2. pkt. som skattemæssig spaltningsdato for  

 det  

 pågældende selskab.
I dette tilfælde kræves ikke, at selskaberne i  

 spaltningen  

 har samme skattemæssige spaltningsdato.
 Undtagelsen finder således anvendelse, hvis  

 indkomsten i et af de i spaltningen deltagende selskaber skal opgøre  

 indkomsten  

 efter reglerne i selskabsskattelovens § 31, stk. 3, dvs. hvis der skal  

 udarbejdes  

 perioderegnskaber, som følge af at koncernforbindelsen, jf.  

 selskabsskattelovens §  

 31 C, er ophørt eller etableret inden eller i forbindelse med spaltningen.
 I nærværende sag gennemføres en ophørsspaltning  

 af B A/S til tre modtagende nystiftede selskaber, herunder det i sagen  

 omhandlede A A/S.
Først på tidspunktet for vedtagelsen af  

 spaltningen etableres der koncernforbindelse mellem det modtagende nystiftede  

 selskab, A A/S, og datterselskabet AA A/S, ligesom koncernforbindelsen mellem  

 B  

 A/S og datterselskabet AA A/S først ophører på tidspunktet for vedtagelsen af  

 spaltningen.
Det er således først på tidspunktet for vedtagelsen af  

 spaltningen, at flertallet af stemmerettighederne, jf. selskabsskattelovens §  

 31 C, stk. 2, nr. 1, overgår fra B A/S til A A/S.
A A/S stiftes efter det oplyste på tidspunktet  

 for vedtagelsen af spaltningen, nemlig blandt andet ved apportindskud af  

 aktierne i AA A/S mv., hvorfor stiftelsestidspunktet i nærværende sag er  

 sammenfaldende  

 med spaltningens vedtagelsestidspunkt.
Havde stiftelsestidspunktet og  

 vedtagelsestidspunktet ikke været sammenfaldende, ville  

 vedtagelsestidspunktet  

 være tidspunktet for etableringen henholdsvis ophør af  

 koncernforbindelse.
 Dette er i øvrigt i overensstemmelse med det af  

 Skatteministeriet i besvarelsen af en henvendelse fra FSR's Skatteudvalg, se  

  

 bilag  

 1  

, 5ff, idet det i eksemplerne må være forudsat, at selskaberne  

 stiftes  

 i forbindelse med vedtagelsen af omstruktureringen, og at stiftelsesdatoen  

 derfor er sammenfaldende med vedtagelsesdatoen.
 På denne baggrund er det således Skatterådets  

 opfattelse, at der ikke har været koncernforbindelse, jf.  

 selskabsskattelovens  

 §  

 31 C, mellem selskaberne i hele indkomståret, jf.  

 selskabsskattelovens § 31, stk. 3, hvorfor undtagelsen i fusionsskattelovens  

 §  

 5, 3. og 4. pkt., finder anvendelse.
 Spørgsmålet er herefter, hvilken konsekvens  

 dette har.
I lighed med bestemmelsen i selskabsskattelovens  

 § 31, stk. 3, fremgår det direkte af fusionsskattelovens § 5, 3. og 4. pkt.,  

 at  

 spaltningen i de omhandlede tilfælde ikke kan gennemføres med skattemæssig  

 tilbagevirkende kraft.
Den skattemæssige spaltningsdato fikseres således til  

 tidspunktet for ophøret henholdsvis etableringen af koncernforbindelse.
 I modsætning til udgangspunktet i  

 fusionsskattelovens § 5, 1. og 2. pkt., hvor den skattemæssige spaltningsdato  

 er sammenfaldende med den selskabsretlige spaltningsdato, og hvor en  

 manglende  

 overholdelse af bestemmelsen medfører, at spaltningen må anses for  

 skattepligtig,  

 medfører fusionsskattelovens § 5, 3. og 4. pkt., at den skattemæssige  

 spaltningsdato de facto rykkes til tidspunktet for ophøret henholdsvis  

 etableringen af koncernforbindelse.
Der er således ikke tale om, at selskabet kan  

 vælge en anden dato som skattemæssig spaltningsdato, idet den skattemæssige  

 spaltningsdato følger direkte af fusionsskattelovens § 5, 3. pkt.
Omvendt vil  

 bestemmelsen altid være overholdt, idet den skattemæssige spaltningsdato de  

 facto er fikseret til tidspunktet for ophøret henholdsvis etableringen af  

 koncernforbindelse, uanset hvilken selskabsretlig spaltningsdato der  

 anvendes.  

 Der skal således blot udarbejdes de relevante perioderegnskaber mv., jf.  

 hertil  

 selskabsskattelovens § 31, stk. 3.
På denne baggrund må det sammenfattende  

 konkluderes, at fusionsskattelovens § 5, 3. og 4. pkt., fører til, at den  

 skattemæssige spaltningsdato for A A/S er tidspunktet for vedtagelsen af  

 spaltningen, dvs. den 3. juni 2005." Skatterådet vurderede herefter, hvorvidt  

 skatteyder på baggrund af Told- og Skattestyrelsens, nu SKATs, brev af 6.  

 september 2005 havde en berettiget forventning om, at spaltningen  

 skattemæssigt  

 kunne gennemføres med virkning pr. 1. januar 2005. Dette afviste Skatterådet  

 blandt andet med følgende begrundelse:
 " Den 6. september 2005 meddelte Told- og  

 Skattestyrelsen på baggrund af de indsendte selskabsretlige dokumenter, at  

 disse dokumenter ikke gav anledning til en ændret bedømmelse af sagen,  

 hvorfor  

 tilladelsen af 15. december 2004 kunne betragtes som endelig.
 Rådgiver har anført, at dette efter rådgivers  

 opfattelse udgør en begunstigende forvaltningsakt, som må føre til, at den  

 skattemæssige spaltningsdato for A A/S skal anses for at være den 1. januar  

 2005, idet det af tilladelsen af 15. december 2004 fremgik, at spaltningen  

 ønskedes gennemført med virkning pr. 1. januar 2005.
Hertil bemærker Skatterådet, at det ikke af  

 tilladelsen af 15. december 2004 specifikt fremgik, at spaltningen ønskedes  

 gennemført med skattemæssig virkning pr. 1. januar 2005. Derimod byggede  

 tilladelsen  

 på udgangspunktet i fusionsskattelovens § 5, nu 1. og 2. pkt., hvorefter den  

 skattemæssige spaltningsdato var sammenfaldende med og dermed styret af den  

 selskabsretlige spaltningsdato.
Med andre ord må angivelsen af, at  

 spaltningen  

 ønskedes gennemført med virkning pr. 1. januar 2005, i højere grad anses for  

 at  

 være en angivelse af, at spaltningen ønskedes gennemført med selskabsretlig  

 virkning pr. 1. januar 2005.
I perioden mellem 15. december 2004, dvs. datoen  

 for tilladelsen, og 6. september 2005, dvs. datoen for meddelelsen om, at de  

 endelige selskabsretlige dokumenter ikke gav anledning til en ændret  

 bedømmelse  

 af sagen, var der indført ny lovgivning.
Den nye lovgivning medførte, at den  

 skattemæssige spaltningsdato ikke længere var sammenfaldende med den  

 selskabsretlige  

 spaltningsdato, hvis undtagelsen i fusionsskattelovens § 5, 3. og 4. pkt.,  

 fandt anvendelse, og i den konkrete sag var den skattemæssige spaltningsdato  

 således de facto rykket, jf. det ovenfor anførte.
Men den nye lovgivning  

 medførte  

 ikke en ændring af grundlaget for meddelelsen af tilladelsen.
Da der således ikke var ændret på grundlaget for  

 meddelelsen af tilladelsen, og da det følger direkte af fusionsskattelovens §  

 5, 3. og 4. pkt., at den skattemæssige spaltningsdato i den konkrete sag er  

 rykket, kunne Told- og Skattestyrelsen naturligvis ved brev af 6. september  

 2005 meddele, at de endelige selskabsretlige dokumenter ikke gav anledning  

 til  

 en ændret bedømmelse af sagen.
Spaltningen kunne således fortsat anses for en  

 skattefri spaltning med den konsekvens, at den skattemæssige spaltningsdato  

 var  

 rykket i overensstemmelse med fusionsskattelovens § 5, 3. og 4. pkt.
 Told- og Skattestyrelsens brev af 6. september  

 2005 findes således på ingen måde at indeholde en tilkendegivelse af, at  

 Told-  

 og Skattestyrelsen skulle have anerkendt, at spaltningen skulle kunne  

 gennemføres med skattemæssig virkning pr. 1. januar 2005 for A A/S, idet det  

 hverken af tilladelsen af 15. december 2004 eller meddelelsen af 6. september  

 2005 fremgår, at spaltningen ønskes gennemført med skattemæssig virkning pr.  

 1.  

 januar 2005. I tilknytning hertil bemærkes, at det skattemæssige  

 virkningstidspunkt for spaltningen heller ikke ses oplyst i de endelige  

 selskabsretlige spaltningsdokumenter, som har dannet grundlag for meddelelsen  

 af 6. september 2005.
 Selv om tilladelsen af 15. december 2004 eller  

 meddelelsen af 6. september 2005 havde indeholdt en angivelse af, at  

 spaltningen ønskedes gennemført med skattemæssig virkning pr. 1. januar 2005,  

 ville A A/S alene kunne støtte ret herpå, hvis A A/S havde haft en berettiget  

 forventning om, at den skattemæssige spaltningsdato var 1. januar 2005. Da  

 det  

 følger direkte af fusionsskattelovens § 5, 3. og 4. pkt., at den  

 skattemæssige  

 spaltningsdato er rykket - i nærværende sag til 3. juni 2005 - findes der  

 ikke  

 at være holdepunkter for at antage, at A A/S havde en berettiget forventning  

 om, at den skattemæssige spaltningsdato skulle være 1. januar 2005.
Skatterådet finder ikke, at det forhold, at  

 FSR's Skatteudvalg retter henvendelse til Skatteministeriet vedrørende  

 fortolkningen  

 af ny lovgivning, se  

  

 bilag 1  

, fører til, at denne lovgivning  

 nødvendigvis må anses for uklar.
Det er således sædvanligt i forbindelse med  

 ny  

 lovgivning, at der ønskes en klar tilkendegivelse af, hvorledes denne  

 lovgivning fungerer i forskellige situationer, og henvendelsen fra FSR's  

 Skatteudvalg må ses blandt andet som et udtryk for dette.
 Konsekvensen af synspunktet om, at  

 spaltningsdatoen skulle være 1. januar 2005, ville i øvrigt være, at  

 spaltningen  

 ikke kunne anses for gennemført i overensstemmelse med fusionsskattelovens  

 regler og dermed ikke ville kunne anses for skattefri.
Som følge af ovenstående findes Told- og  

 Skattestyrelsens brev af 6. september 2005 ikke at ændre på den  

 sammenfattende  

 konklusion vedrørende fusionsskattelovens § 5, hvorefter fusionsskattelovens  

 §  

 5, 3. og 4. pkt., fører til, at den skattemæssige spaltningsdato for A A/S er  

 tidspunktet for vedtagelsen af spaltningen, dvs. den 3. juni 2005." Da Skatterådet således afviste, at skatteyder på  

 baggrund af Told- og Skattestyrelsens, nu SKATs, brev af 6. september 2005  

 havde en berettiget forventning om, at spaltningen skattemæssigt kunne  

 gennemføres med virkning pr. 1. januar 2005, kunne Skatterådet bekræfte, at  

 den  

 skattemæssige spaltningsdato i overensstemmelse med fusionsskattelovens § 5,  

 3.  

 og 4. pkt., var den 3. juni 2005.
