Nr BTB 46 Betænkning over Forslag til folketingsbeslutning om opfordring til at  

 trække aktstykke nr. 96 om Justitsministeriets erhvervelse af ejendommen  

 matr. nr. 6 E Avnstrup Overdrev, Særløse, til brug for etablering af  

 asylcenter m.v. tilbage fra Finansudvalget   

 Nr B 46 1992-93, 1. samling Afgivet af Retsudvalget Afgivet: 19921217 Udvalget har behandlet beslutningsforslaget i et møde og har herunder stillet spørgsmål til justitsministeren, som denne har besvaret skriftligt.
 Nogle af udvalgets spørgsmål til justitsministeren og dennes besvarelse  

 heraf er optrykt som bilag til betænkningen.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret.
Dorte Bennedsen (S) Erling Christensen (S) Lise Hækkerup (S) Frank Jensen  

 (S) Holger Graversen (S) Karen Jespersen (S) Ebba Strange (SF) nfmd.
Gert  

 Petersen (SF) Sonja Albrink (CD) Grove (KF) fmd.
Helge Adam Møller  

 (KF) Inge Dahl-Sørensen (V) Birthe Rønn Hornbech (V) Svend Aage Jensby (V)  

 Tom Behnke (FP) Niels Helveg Petersen (RV) Inger Stilling Pedersen (KRF) Bilag Nogle af udvalgets spørgsmål til justitsministeren og dennes svar herpå Spørgsmål nr. 3 »Hvorledes vil politiet i Roskilde løse opgaven med over 1.000  

 asylanter i konstant flow gennem modtagecentret?» Svar:
 Det kan oplyses, at opgaverne med relation til et kommende modtage- og  

 registreringscenter vil blive varetaget som led i politiets øvrige  

 arbejdsopgaver.
 Rigspolitiet har oplyst, at man efter en nærmere vurdering af behovet vil  

 være indstillet på i givet fald at tilføre Roskilde Politi de nødvendige  

 yderligere ressourcer.
 Spørgsmål nr. 4:
»Kan det bekræftes, at Avnstrup Plejehospital aldrig har huset over  

 300 personer inkl. personale, og hvordan er det muligt at huse 1.200  

 mennesker på samme plads?» Spørgsmål nr. 6:
»Kan centret huse 1.200 asylanter eller 800 som oplyst dels på  

 borgermøde om sagen og dels i svar på spørgsmål S 224?» Svar:
Københavns Kommune har over for Justitsministeriet oplyst, at det af  

 Københavns Borgerrepræsentations forhandlinger fra 1936 fremgår, at  

 hospitalet blev opført med henblik på at huse 310 patienter.
Herudover er der  

 indrettet boliger til 115-120 funktionærer.
 Det er Direktoratet for Udlændinges og Dansk Røde Kors« vurdering, at  

 centret vil kunne huse 800-1.000 asylansøgere.
 Det kan i den forbindelse oplyses, at ejendommens bruttoetageareal er på  

 godt 20.000 kvm, hvilket vil sige mere end 20 kvm pr. person ved fuld  

 belægning.
 Spørgsmål nr. 7:
»Hvilke omkostninger vil det medføre hvert år, at man skal  

 transportere asylanter mellem Avnstrup Centret og Sandholmlejren?» Svar:
 Beslutningen om, at sagsbehandlingsfunktionerne skal fastholdes samlet i  

 Sandholmlejren, er blandt andet truffet på grundlag af en vurdering af  

 udgifterne ved at transportere asylansøgere til Sandholm.
 Udgifterne til transport, der skønnes at være forholdsvis begrænsede, skal  

 i den forbindelse sammenholdes med de skønnede udgifter ved at udstationere  

 sagsbehandlende personale 2 forskellige steder samt udgifterne til etablering  

 af kontorfaciliteter.
 Spørgsmål nr. 10:
»På hvilken måde vil lokalbefolkningen blive beskyttet mod tyveri  

 m.v. udført af asylanter fra Avnstrup Centret?» Svar:
 Det kan helt generelt oplyses, at politiet ifølge retsplejelovens § 108  

 har til opgave at opretholde sikkerhed, fred og orden, at påse overholdelsen  

 af love og vedtægter samt at foretage det fornødne til forhindring af  

 forbrydelser og til efterforskning og forfølgning af sådanne.
 Særligt for så vidt angår kriminalitet forøvet af asylansøgere bemærkes,  

 at Justitsministeriet på baggrund af den seneste tids debat herom har rettet  

 henvendelse til en række politikredse for at søge problemets omfang nærmere  

 belyst.
 Justitsministeriet har i den forbindelse fået det indtryk, at den udøvede  

 kriminalitet er koncentreret om butikstyverier, og at en intensiveret og  

 målrettet kriminalpræventiv indsats kan medvirke til at begrænse antallet af  

 butikstyverier, der begås af asylansøgere.
 Justitsministeriet har herefter i november måned i år anmodet de enkelte  

 politikredse om at iværksætte en sådan øget kriminalpræventiv indsats over  

 for asylansøgere, der opholder sig på asylcentre i kredsen.
 Justitsministeriet har endvidere anmodet om pr. 1. marts 1993 at modtage  

 en redegørelse for de initiativer, politikredsene har iværksat, samt for  

 effekten heraf.
 Det kan supplerende oplyses, at asylsagsbehandlingen så vidt muligt  

 fremskyndes i de tilfælde, hvor asylansøgeren har begået kriminalitet.  

 Direktoratet for Udlændinge hastebehandler således sager, hvori der sker  

 indberetning om, at asylansøgeren har overtrådt straffeloven, og hvor der  

 efter de asylretlige regler kan meddeles afslag.
 Spørgsmål nr. 11:
»Hvorledes vil centrets naboer blive kompenseret for det værditab, de  

 vil opleve som følge af oprettelsen af centret?» Svar:
 Det kan oplyses, at der ikke er forudsat kompensation for et eventuelt  

 værditab, der i givet fald ville kunne henføres til oprettelse af et modtage-  

 og registreringscenter i det tidligere plejehospital.
 Spørgsmål nr. 12:
»Hvor meget og hvilket personale skal stationeres på Avnstrup  

 Centret?» Svar:
Efter retningslinierne i den rammeoverenskomst, der er indgået mellem  

 Justitsministeriet og Dansk Røde Kors, skal der til et center med kapacitet  

 på 1.000 personer udmeldes 134 årsværk.
De 134 årsværk omfatter stillinger  

 som centerleder, administrativt personale, lærere, sygeplejersker,  

 centermedarbejdere og praktiske medarbejdere.
Hertil kommer yderligere 25  

 årsværk til drift af centralkøkkenet.
 Som følge af stordriftsfordele i centret forventes behovet for  

 køkkenpersonale dog at være noget lavere end 25 årsværk.
