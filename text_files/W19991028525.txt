Kendelse fra Pressenævnet i sag nr.  

 84/1999 Revision har ved [H.K.P.] klaget til Pressenævnet  

 over, at Ritzaus Bureau ikke har besvaret klagerens anmodning om  

 genmæle fremsat i anledning af et telegram udsendt den 4. maj 1999.
 Telegrammet lød:
 "Bibliotek må slippe for nazitidskrift:
Padborg, tirsdag/ritzau/ ET bibliotek har ikke pligt til at have et nynazistisk  

 tidsskrift på hylderne.
Det har Tilsynsrådet for  

 Sønderjyllands Amt afgjort i en princip-sag fra det kommunale  

 bibliotek i Bov Kommune.
Striden drejer sig om tidsskriftet "Revision", der udgives  

 af læge  Hans  Krog  Pedersen.
Han har krævet bladet frem  

 på hylderne på biblioteket.
 Hans  Krog  Pedersen boede tidligere i Bov kommune og var  

 en af nazisten  Thies  Christophersens støtter, men er senere flyttet  

 til Tyskland.
 Sagen om "Revision" har i flere år optaget flere  

 danske myndigheder indtil principafgørelsen om, at et bibliotek har  

 ret til at vurdere, hvilke bøger og blade der skal være på  

 hylderne.
/ritzau/" Klageren har krævet følgende genmæle  

 bragt:
 "I anledning af at en ritzauartikel i Aalborg  

 Stiftstidende den 4/5 1999, under den store overskrift "Slipper for  

 naziblad", indeholder vildledende og nedsættende oplysninger, bringer  

 vi på opfordring følgende berigtigelse:
 Revision udgives ikke af læge  Hans  Krog  

  Pedersen.
 Hans  Krog  Pedersen har aldrig været bosiddende i  

 Bov kommune.
 Hans  Krog  Pedersen er ikke bosat i Tyskland.
 Hans  Krog  Pedersen har ikke krævet REVISION  

 fremlagt på hylderne på Bov Bibliotek.
Da udtrykket/betegnelsen "nazi" "nazist" "nazisme" m.v. er  

 ringeagtsbetegnelser i henhold til div. domsafgørelser beklager  

 Ritzaus Bureau, at have benyttet denne urigtige og nedsættende  

 betegnelse ved omtalen af REVISION." Klageren har til støtte for kravet om genmæle  

 anført, at betegnelsen "nazi" er nedsættende  

 ringeagtsbetegnelser i henhold til diverse domsafgørelser.
 Klageren har videre anført, at anmodningen om  

 genmæle blev telefax'et til Ritzaus Bureau den 15. maj 1999, men at  

 klageren ikke har modtaget svar herpå.
 Klageren har endelig anført, at navnet [H.K.P.] i  

 den klagesag, der er omtalt i medierne, ikke er identisk med læge  H.C.  

  Krog  Pedersen.
 Ritzaus Bureau har i en udtalelse anført, at man  

 ikke har registreret klagerens anmodning om berigtigelse, idet man ville have  

 svaret, hvis telefaxen var blevet registreret som indgået.
 Ritzaus Bureau har videre anført, at der i  

 telegrammet ikke er oplysninger, der er baggrund for at berigtige.  

 Vedrørende betegnelsen nazitidskrift er det navnlig anført, at  

 betegnelsen ikke er anvendt som en ringeagtsbetegnelse, men som almindelig  

 sprogbrug, en gængs forkortelse og betegnelse for  

 nationalsocialistisk.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke kan tage stilling til, om Ritzaus Bureau har bragt  

 injurierende udtalelser.
 Da Pressenævnet ikke har fået forelagt  

 dokumentation for, at klageren har anmodet om et genmæle, og da Ritzaus  

 Bureau har benægtet at have modtaget klagerens anmodning om  

 genmæle, finder Pressenævnet ikke anledning til at påtale,  

 at anmodningen ikke er blevet besvaret.
 Afsagt den 10. august 1999.
