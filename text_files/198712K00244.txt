Nr LSF 244 Forslag til Lov om ændring af forskellige skattelove (Beskatning af sømænd  

 m.v. - Dansk Internationalt Skibsregister) Fremsat af skatteministeren (Fogh Rasmussen) den 23. marts 1988 § 1 I lov om opkrævning af indkomst- og formueskat for personer m.v.
(kildeskat), jf. lovbekendtgørelse nr. 892 af 22. december 1987, som ændret ved lov nr. 36 af 29. januar 1988 , foretages følgende ændring:
 Efter § 48 B indsættes:
» § 48 D.
Skatteministeren kan bestemme, at skat efter § 48 C,  

 stk.
1, ikke svares af vederlag, der erhverves ved arbejde udført om bord på et dansk skib, der er registreret i Dansk Internationalt Skibsregister.«.
§ 2 I lov om påligningen af indkomst- og formueskat til staten (ligningsloven), jf. lovbekendtgørelse nr. 829 af 19. november 1987, som ændret ved lovene nr. 835, 837 og 839 af 18. december 1987, lov nr. 36 af 29. januar 1988 og lov nr. 132 af 12. marts 1988, foretages følgende ændringer:
 1. I § 33, stk. 3, indsættes efter »§ 33 A«: »eller  

 § 33 C«.
 2. I § 33 A, stk. 1, indsættes efter 1. punktum:
»Ved opgørelsen af den nævnte 6 måneders periode anses ophold om bord på et dansk skib, der er registreret i Dansk Internationalt Skibsregister, jf. § 33 C, for at være ophold uden for riget.«.
 3. Efter § 33 B indsættes:
» § 33 C.
Har en person, der er skattepligtig efter kildeskattelovens § 1, erhvervet lønindkomst ved tjeneste om bord på et dansk skib, der er registreret i Dansk Internationalt Skibsregister, nedsættes den samlede indkomstskat med det beløb, der forholdsmæssigt falder på denne lønindkomst.
Om et skib er et dansk skib afgøres efter reglerne i lov om særlige fradrag til sømænd m.v.«.
§ 3 I lov om indkomstskat og formueskat for personer m.v.
 (personskatteloven), jf. lovbekendtgørelse nr. 623 af 18.
september 1987, som ændret ved lov nr. 36 af 29. januar 1988 og lov nr. 132 af 12. marts 1988, foretages følgende ændring:
 I § 13, stk. 5, indsættes efter »§ 33 A«: »eller §  

 33 C«.
§ 4 I lov om sømandsskat, jf. lovbekendtgørelse nr. 799 af 1. december 1986, som ændret ved lov nr. 838 af 18. december 1987, foretages følgende ændring:
 I § 32 indsættes efter stk. 3 som nyt stykke:
»Stk. 4. Denne lov finder ikke anvendelse om bord på skibe registreret i Dansk Internationnalt Skibsregister.«.
 Stk. 4 bliver herefter stk. 5.
§ 5 Tidspunktet for lovens ikrafttræden bestemmes af Skatteministeren.
Stk. 2. Kildeskattelovens § 48 D, som affattet ved denne lovs § 1, ligningslovens § 33, stk. 3, og § 33 C, som affattet ved denne lovs § 2, nr. 1 og 3, og personskattelovens § 13, stk. 5, som affattet ved denne lovs § 3, har virkning for lønindkomst, der på datoen for lovens ikrafttræden eller senere erhverves ved tjeneste om bord på et dansk skib, som er registreret i Dansk Internationalt Skibsregister.
Stk. 3. Ligningslovens § 33 A, stk. 1, som affattet ved denne lovs § 2, nr. 2, har virkning for ophold på datoen for lovens ikrafttræden eller senere om bord på et dansk skib, der er registreret i Dansk Internationalt Skibsregister.
Stk. 4. Lov om sømandsskat § 32, stk. 4, som affattet ved denne lovs § 4, har virkning fra og med datoen for lovens ikrafttræden.
Overgangsbestemmelser § 6 Lov om særlige fradrag til sømænd m.v. og lov om ændring af forskellige skattelove (Beskatning af sømænd m.v. - ophævelse af lov om sømandsskat) har for så vidt angår lønindtægt, der i tidsrummet fra og med datoen for nærværende lovs ikrafttræden til og med 31. december 1988 erhverves ved tjeneste om bord på dansk skib, som er registreret i Dansk Internationalt Skibsregister, virkning fra og med datoen for nærværende lovs ikrafttræden.
§ 7 Indenrigsministeren yder for årene 1988-91 et særligt tilskud til kommuner, hvis provenu af sømandsskat i 1987 har udgjort mere end 0,3 pct. af deres beskatningsgrundlag.
Ved beregningen af forholdet mellem provenu og beskatningsgrundlag indgår virkningen af den kommunale udligning af forskelle i beskatningsgrundlag efter lov om kommunal udligning og generelle tilskud til kommuner og amtskommuner.
Tilskuddet til den enkelte kommune udgør 75 pct.
af den del af kommunens provenu af sømandsskat i 1987-regnskabet, der overstiger 0,3 pct. af kommunens beskatningsgrundlag for 1987. For 1988 opgøres tilskuddet forholdsmæssigt under hensyn til tidspunktet for nærværende lovs ikrafttræden.
Bemærkninger til lovforslaget Almindelige bemærkninger Lovforslaget fremsættes i forbindelse med Industriministerens forslag af 2. december 1987 til Lov om Dansk Internationalt Skibsregister (L 110).
I dette register skal der først og fremmest kunne optages skibe, som i henhold til søloven opfylder betingelserne for at kunne registreres i Danmark.
Herudover skal der kunne optages skibe, som ejes af udenlandske selskaber, hvori danske personer eller selskaber, hvis væsentligste aktivitet er rederidrift, har en betydelig direkte eller indirekte kapitalinteresse og dermed en betydelig indflydelse via stemmeret eller lignende.
En forudsætning er dog, at selskabet har udpeget en herboende dansk repræsentant, som kan gøres ansvarlig for selskabets forpligtelser.
Skibe, der er optaget i Dansk Internationalt Skibsregister, må ikke i overvejende grad gå i fart i et nærmere afgrænset område omkring Danmark og må ikke transportere passagerer eller gods mellem danske havne.
Det nævnte fartområde omkring Danmark er afgrænset på en sådan måde, at det i det store og hele svarer til udenrigsfart som defineret i § 2 i det samtidig hermed fremsatte forslag til Lov om særlige fradrag til sømænd m.v.
Det er hensigten, at det ny internationale register skal yde samme konkurrencemæssige vilkår som andre internationale registre for effektivt at kunne modvirke udflagning af danske skibe.
Med henblik herpå er det bl.a. foreslået, at der indføres en ordning, hvorefter rederierne kan indgå lønoverenskomster vedrørende disse skibe på internationale vilkår for så vidt angår både danske og udenlandske sømænd.
I andre internationale registre betaler mandskabet om bord på skibene normalt ikke skat til flaglandet.
På denne baggrund er det fundet nødvendigt på tilsvarende måde at lempe de danske skatteregler for herved at bidrage til, at Dansk Internationalt Skibsregister også på dette område kan yde samme konkurrencemæssige vilkår som andre internationale registre.
For danske sømænd foreslås det derfor, at den samlede indkomstskat skal nedsættes med det beløb, der forholdsmæssigt falder på lønindkomst, der er indtjent om bord på skibe, der er registreret i Dansk Internationalt Skibsregister.
For udenlandske sømænd foreslås det, at Skatteministeren bemyndiges til at bestemme, at der ikke skal svares skat af lønindtægt for arbejde udført om bord på skibe i det ny register.
Det er en forudsætning for iværksættelsen af de foreslåede skattefritagelsesregler, at sømænd m.v., der gør tjeneste om bord på skibe, som er registreret i Dansk Internationalt Skibsregister, aflønnes i henhold til lønoverenskomster, der er indgået på internationalt konkurrencedygtige vilkår.
For at sikre, at denne forudsætning for iværksættelsen af de foreslåede skattefritagelsesbestemmelser opfyldes, foreslås det, at Skatteministeren bemyndiges til at bestemme tidspunktet for lovens ikrafttræden.
Samtidig med nærværende lovforslag fremsættes der forslag til Lov om ophævelse af lov om sømandsskat, forslag til Lov om særlige fradrag til sømand m.v. og forslag til Lov om ændring af forskellige skattelove (Beskatning af sømænd m.v. - ophævelse af lov om sømandsskat).
Det er ved udarbejdelsen af det foreliggende forslag lagt til grund, at de nævnte lovforslag gennemføres.
 Det foreslås, at sømandsskatteloven ophæves med virkning fra 1.
januar 1989, at der samtidig indføres et særligt fradrag for fuldt skattepligtige sømænd (danske sømænd) og en 30 pct.s bruttobeskatning af begrænset skattepligtige sømænd (udenlandske sømænd). Det vil imidlertid være uhensigtsmæssigt at lade sømandsskatteloven finde anvendelse på de sømænd m.v., der i tidsrummet fra og med datoen for nærværende lovs ikrafttræden til og med 31. december 1988 erhverver lønindtægt ved tjeneste om bord på skibe, der er registreret i nævnte register.
Det foreslås derfor i nærværende lovforslag, at sømandsskatteloven ikke skal finde anvendelse på de pågældende sømænd, jf. § 4 sammenholdt med § 5, stk. 4. For disse sømænd skal de regler, der fra 1. januar 1989 skal gælde for alle sømænd, finde anvendelse for så vidt angår lønindkomst, der i tidsrummet fra og med datoen for nærværende lovs ikrafttræden til og med den 31. december 1988 erhverves om bord på skibe, der er registreret i Dansk Internationalt Skibsregister, jf.
 overgangsbestemmelserne i § 6.
Administrative virkninger Lovforslaget antages ikke at have nævneværdige administrative virkninger.
Provenumæssige virkninger Provenuet af beskatningen af sømænd kan efter den foreslåede afskaffelse af sømandsskatteordningen anslås til ca. 600 mill.
kr. årligt.
Det anslås, at ca. 75 pct. af dette beløb, eller ca.
 450 mill. kr., hidrører fra sømænd i udenrigsfart.
Den foreslåede skattefritagelse for sømænd, der arbejder om bord på skibe, der er registreret i Dansk Internationalt Skibsregister, vil medføre et provenutab.
Det er hensigten, at registrering af skibe i Dansk Internationalt Skibsregister kan påbegyndes i løbet af 1988. På længere sigt må det forventes, at stort set samtlige danske skibe, der sejler i udenrigsfart, bliver overført til registeret.
Skibe, der sejler i nærfart, kan ikke registreres i registret.
Det må således forventes, at skattefritagelsen for lønindtægt om bord på skibe registreret i Dansk Internationalt Skibsregister fra og med indkomståret 1989 vil medføre et provenutab svarende til provenuet af beskatningen af søfolk i udenrigsfart.
Dette udgør ca. 450 mill. kr. årligt.
For indkomståret 1988 må det antages, at provenutabet næppe vil overstige et beløb svarende til ca. 200 mill. kr.
 Staten og kommunerne skønnes hver at bære halvdelen af provenutabet.
Det kommunale provenutab vil fordele sig meget forskelligt mellem kommunerne.
Der vil derfor i en periode blive ydet kompensation til de kommuner, der i særlig grad vil blive berørt af ændringerne.
Om den nærmere udformning af kompensationsordningen henvises til bemærkningerne til § 7.
Efter de gældende regler i sømandsskatteloven tilfalder sømandsskat af færøske og grønlandske sømænd henholdsvis den færøske og den grønlandske landskasse.
Den foreslåede skattefritagelse for lønindtægt erhvervet om bord på skibe i Dansk Internationalt Skibsregister vil fra og med indkomståret 1989 medføre et provenutab for den færøske landskasse på skønsmæssigt anslået ca.
10 mill. kr. om året og et provenutab for den grønlandske landskasse på skønsmæssigt anslået 1,5 mill. kr om året.
Det bemærkes, at provenuskønnene er udarbejdet med udgangspunkt i det eksisterende sømandsskatteprovenu.
Der er således ikke ved skønnene taget hensyn til en eventuel provenunedgang i forbindelse med fortsat udflagning af danske skibe.
 Kildeskatteloven er senest ændret ved lov nr. 36 af 29. januar 1988.
 Ligningsloven er senest ændret ved lov nr. 132 af 12. marts 1988.
 Personskatteloven er senest ændret ved lov nr. 132 af 12. marts 1988.
Bemærkninger til de enkelte bestemmelser Til § 1 I forslag til Lov om ændring af forskellige skattelove (Beskatning af sømænd m.v. - ophævelse af lov om sømandsskat) foreslås indsat en bestemmelse som kildeskattelovens § 2, stk. 1, litra j, der præciserer, at udenlandske sømænd, der oppebærer lønindkomst for arbejde udført om bord på skibe med hjemsted her i landet, er begrænset skattepligtige til Danmark.
Der foreslås endvidere indsat en bestemmelse som kildeskattelovens  

 § 48 C, hvorefter der for udenlandske sømænd, der udfører arbejde på et dansk skib i udenrigsfart eller nærfart, skal beregnes en endelig A-skat med 30 pct. af bruttoindtægten om bord uden fradrag.
Om et skib er dansk, og om det sejler i udenrigsfart eller nærfart afgøres efter reglerne i det samtidigt med nærværende forslag fremsatte forslag til Lov om særlige fradrag til sømænd m.v., jf.
lovens § 2, nr. 1, 3 og 4. Dansk skib omfatter både skibe, der er registreret i det almindelige skibsregister, og skibe, der er registreret i Dansk Internationalt Skibsregister.
I nærværende lovforslag foreslås det, at Skatteministeren skal være bemyndiget til at bestemme, at udenlandske sømænd, der arbejder om bord på skibe, der er registreret i Dansk Internationalt Skibsregister, fritages for at svare 30 pct.'s skat af indtægten om bord.
Skattefritagelsen vil efter lovforslagets vedtagelse blive gennemført i form af en bekendtgørelse.
Til § 2 Til nr. 1 og 3 Fuldt skattepligtige sømænd, som gør tjeneste om bord på skibe, der er registreret i Dansk Internationalt Skibsregister, skal opgøre deres skattepligtige indkomst efter de samme regler som gælder for andre fuldt skattepligtige sømænd.
Da alene skibe, der sejler i udenrigsfart, kan optages i det ny register, er det således de foreslåede fradragsregler for sømænd i udenrigsfart, der finder anvendelse, jf. forslaget til Lov om særlige fradrag til sømænd m.v.
Det er i lovforslagets § 2, nr. 3, (ligningslovens § 33 C) foreslået, at den samlede indkomstskat skal nedsættes med det beløb, der forholdsmæssigt falder på lønindkomsten ved tjeneste om bord på skibe, der er registreret i Dansk Internationalt Skibsregister.
Denne regel svarer i princippet til reglen i kildeskattelovens § 33 A vedrørende lønindkomst ved arbejde i udlandet.
Lønindkomsten ved tjeneste om bord på skibe, der er registreret i Dansk Internationalt Skibsregister, opgøres som indtægten om bord med fradrag af de udgifter, der er afholdt i forbindelse med tjenesten om bord - eller såfremt den skattepligtige vælger det særlige fradrag for sømænd m.v. - den del af det særlige fradrag, der kan henføres til tjenesten om bord.
Om beregningen heraf henvises til bemærkningerne til § 3 i forslaget til Lov om særlige fradrag til sømænd m.v.
Har en sømand i løbet af indkomståret erhvervet lønindtægt såvel om bord på et skib, der er registreret i Dansk Internationalt Skibsregister, som om bord på et skib, der er registreret i det almindelige skibsregister, skal der ske en forholdsdmæssig fordeling af såvel det faste beløbsfradrag som af procentfradraget.
Det faste beløbsfradrag fordeles under hensyn til den tid, sømanden har haft lønindtægt om bord på skibene.
Procentfradraget fordeles under hensyn til lønindtægten om bord på skibene.
Eksempel.
En dansk sømand er forhyret på et skib registreret i Dansk Internationalt Skibsregister i 3 måneder og på et andet dansk skib i nærfart i 6 måneder.
Hyren om bord på skibet, der er registreret i det internationale skibsregister, udgør 75.000 kr., og hyren ombord på skibet i nærfart udgør 180.000 kr. eller i alt 255.000 kr.
Helårsindkomsten udgør 340.000 kr.
Fradrag for indkomståret Fradrag, der kan henføres til indkomsten om bord på skibet, der er registreret i Dansk Internationalt Skibsregister Fradrag, der kan henføres til indkomsten om bord på skibet i nærtfart I de af Danmark med fremmede stater indgåede overenskomster til undgåelse af dobbelbeskatning er det oftest bestemt, at vederlag for personligt arbejde i tjenesteforhold, som udføres om bord på skibe, der anvendes i international trafik, kan beskattes i den af de kontraherende stater, i hvilken foretagendets (rederiets) virkelige ledelse har sit sæde.
Denne bestemmelse indebærer, at Danmark normalt vil have retten til at beskatte lønindkomst, som sømænd m.v. erhverver ved tjeneste om bord på skibe, der er registreret i Dansk Internationalt Skibsregister.
I de tilfælde, hvor den virkelige ledelse for et skib, der er registreret i Dansk Internationalt Skibsregister, har sit sæde i den fremmede stat, vil den fremmede stat have retten til at beskatte lønindkomst som sømænd m.v. erhverver ved tjeneste om bord på skibet.
Den herved eventuelt opståede dobbeltbeskatning kan ophæves efter reglerne i dobbeltbeskatningsoverenskomsten mellem Danmark og den fremmede stat.
Der kan ikke gives lempelse både efter den foreslåede bestemmelse i ligningslovens § 33 C og efter en bestemmelse i en dobbeltbeskatningsoverenskomst, idet der efter lempelse i henhold til § 33 C ikke er nogen skat, der falder på den udenlandske indkomst.
I ligningslovens § 33 er det generelt bestemt, at skat, der er betalt til fremmed stat og opkrævet fra kilder der, kan fradrages i de danske indkomstskatter.
Fradraget kan dog ikke overstige den del af de danske skatter, der forholdsmæssigt falder på den udenlandske indkomst.
I ligningslovens § 33, stk. 3, er det bestemt, at dette fradrag ikke kan gives i de tilfælde, hvor udenlandsk lønindkomst fritages for beskatning i henhold til bestemmelsen i ligningslovens § 33 A.
Ifølge lovforslagets § 2, nr. 1, skal dette fradrag heller ikke gives i de tilfælde, hvor lønindkomst erhvervet ved tjeneste om bord på skib, der er registreret i Dansk Internationalt Skibsregister, fritages for beskatning her i landet i medfør af den foreslåede bestemmelse i ligningslovens § 33 C.
Den skattepligtige kan vælge, om skattelempelse skal ske efter bestemmelsen i ligningslovens § 33 C, efter ligningslovens § 33 eller efter en bestemmelse i en dobbeltbeskatningsoverenskomst.
Valget har bl.a. betydning for, om bestemmelsen i personskattelovens § 13, stk. 5, 1. punktum, kan finde anvendelse.
Ifølge denne bestemmelse ses der ved overførsel efter § 13, stk. 2 eller 4, af underskud mellem ægtefæller ved opgørelsen af ægtefællernes skattepligtige indkomst og personlige indkomst i denne forbindelse bort fra indtægter, der beskattes i udlandet og ikke her i landet.
Denne bestemmelse finder efter de gældende regler ikke anvendelse, hvor skatten af den udenlandske indkomst er nedsat i henhold til bestemmelsen i ligningslovens § 33 A.
Ifølge lovforslagets § 3 skal bestemmelsen i personskattelovens § 13, stk. 5, 1. punktum, heller ikke finde anvendelse, hvor skatten af indkomst erhvervet ved tjeneste om bord på et skib, der er registreret i Dansk Internationalt Skibsregister, er nedsat i henhold til den foreslåede bestemmelse i ligningslovens § 33 C.
Det er hensigten, at der for personer, der er omfattet af den foreslåede bestemmelse til ligningslovens § 33 C, søges etableret en ordning, hvorefter der ikke skal indeholdes skat ved udbetaling af løn om bord på skibe, der er registreret i Dansk Internationalt Skibsregister.
Spørgsmålet er under overvejelse, men såvel anvendelse af bestemmelsen i kildeskattelovens § 45, stk. 1, som bestemmelsen i samme lovs § 48, stk. 6, vil blive inddraget i disse overvejelser.
Efter kildeskattelovens § 45, stk. 1, kan Skatteministeren bestemme, at lønindkomst ikke skal være A-indkomst.
Ifølge samme lovs § 48, stk. 6, kan skattemyndighederne bestemme, at der ikke skal indeholdes skat ved udbetaling af A-indkomst.
Til nr. 2 I ligningslovens § 33 A, stk. 1, er det bestemt, at har en person, der er skattepligtig efter kildeskattelovens § 1, under ophold uden for riget i mindst 6 måneder uden andre afbrydelser af opholdet end ferie eller lignende af en sammenlagt varighed på højst 42 dage, erhvervet lønindkomst ved personligt arbejde i tjenesteforhold, nedsættes den samlede indkomstskat med det beløb, der forholdsmæssigt falder på den udenlandske lønindkomst.
Denne bestemmelse gælder iflg. stk. 2 bl.a. ikke for lønindkomst om bord på skibe, herunder skibe, der ligger ved land under bygning, reparation eller midlertidig oplægning.
Ifølge praksis medregnes imidlertid ophold om bord på udenlandske skibe ved opgørelsen af 6 måneders perioden i stk. 1.
Det foreslås, at også sømænd, der har ophold om bord på danske skibe, der er registreret i Dansk Internationalt Skibsregister, skal kunne medregne dette ophold ved opgørelsen af 6 måneders perioden i ligningslovens § 33 A, stk. 1.
Herefter kan sømænd, der går i land efter tjeneste om bord på et dansk skib, der er registreret i Dansk Internationalt Skibsregister, og erhverver lønindkomst i udlandet, medregne opholdet om bord på skibet ved opgørelsen af, om den pågældende har opholdt sig uden for riget i mindst 6 måneder uden andre afbrydelser end ferie eller lignende af en sammenlagt varighed på højst 42 dage, jf. ligningslovens § 33 A, stk. 1, 1. punktum.
Til § 3 Der henvises til bemærkningerne til § 2, nr. 1 og 3.
Til § 4 I forslag til Lov om ophævelse af lov om sømandsskat foreslås sømandsskatteloven ophævet med virkning fra 1. januar 1989. Det vil imidlertid være uhensigtsmæssigt at lade sømandsskatteloven finde anvendelse på sømænd m.v., der i tidsrummet fra og med datoen for nærværende lovs ikrafttræden til og med 31. december 1988 erhverver lønindtægt ved tjeneste om bord på skibe, som er registreret i Dansk Internationalt Skibsregister.
Det bestemmes derfor, at sømandsskatteloven fra og med datoen for nærværende lovs ikrafttræden ikke skal finde anvendelse om bord på skibe registreret i Dansk Internationalt Skibsregister.
Forud for datoen for nærværende lovs ikrafttræden finder sømandsskatteloven, i det omfang lovens betingeler herfor er opfyldte, anvendelse om bord på skibe registreret i Dansk Internationalt Skibsregister.
Til § 5 Ifølge forslaget til Lov om Dansk Internationalt Skibsregister skal denne lov træde i kraft ved bekendtgørelsen i Lovtidende.
Ifølge nærværende lovforslag bemyndiges Skatteministeren til at bestemme tidspunktet for nærværende lovs ikrafttræden.
Det vil derfor kunne forekomme, at sømænd m.v. forud for datoen for nærværende lovs ikrafttræden erhverver lønindkomst ved tjeneste om bord på et dansk skib, der er registreret i Dansk Internationalt Skibsregister.
Det bestemmes, at de i § 1 og § 3, nr. 3, foreslåede skattefritagelsesbestemmelser (kildeskattelovens § 48 D og ligningslovens § 33 C) alene skal have virkning for lønindkomst, der på datoen for lovens ikrafttræden eller senere erhverves ved tjeneste om bord på et dansk skib, som er registreret i Dansk Internationalt Skibsregister, og ikke for lønindkomst, der erhverves forud for lovens ikrafttræden.
Det bestemmes endvidere, at den i § 2, nr. 2, foreslåede bestemmelse til ligningslovens § 33 A, stk. 1, 2. punktum, alene skal have virkning for ophold på datoen for lovens ikrafttræden eller senere om bord på et dansk skib, der er registreret i Dansk Internationalt Skibsregister.
Ophold forud for lovens ikrafttræden anses således ikke for at være ophold uden for riget ved opgørelsen af 6 måneders fristen i § 33 A, stk. 1, 1. punktum.
Til § 6 I overensstemmelse med bestemmelsen i § 4 bestemmes det i § 6, at de regler, der ifølge forslaget til Lov om særlige fradrag til sømænd m.v. og forslaget til Lov om ændring af forskellige skattelove (Beskatning af sømænd m.v. - ophævelse af lov om sømandsskat) skal gælde for alle sømænd fra den 1. januar 1989, for så vidt angår lønindtægt, der i tidsrummet fra og med datoen for nærværende lovs ikrafttræden til og med 31. december 1988 erhverves om bord på dansk skib, som er registreret i Dansk Internationalt Skibsregister, skal have virkning fra og med datoen for nærværende lovs ikrafttræden.
Det forudsættes herved, at disse love træder i kraft senest samtidig med nærværende lov.
Til § 7 Det kommunale provenutab som følge af de forskellige ændringer af reglerne om beskatning af sømænd i forbindelse med oprettelsen af Dansk Internationalt Skibsregister vil i sagens natur komme til at fordele sig meget forskelligt mellem kommunerne.
Det er derfor af byrdefordelingsmæssige grunde fundet rimeligt, at der i tilknytning til disse ændringer i en periode ydes kompensation til de kommuner, der i særlig grad vil blive berørt af ændringerne.
Ordningen er nærmere udformet således, at der i årene 1988-91 vil blive ydet et særligt tilskud til de kommuner, hvis provenu af sømandsskat for 1987 har udgjort mere end 0,3 pct. af deres beskatningsgrundlag.
Ved beregningen tages der hensyn til, at provenutabet mindskes som følge af den kommunale udligning af forskelle i beskatningsgrundlaget.
Da en del af det hidtidige sømandsskatteprovenu overgår til almindelig indkomstskat, sættes tilskuddet til 75 pct. af det beregnede provenutab ud over 0,3 pct. af beskatningsgrundlaget.
For 1988 ydes der dog kun forholdsmæssigt tilskud under hensyn til tidspunktet for nærværende lovs ikrafttræden.
En beregning på budgettal for 1988 viser, at følgende kommuner vil være berettigede til dette tilskud:
Rønne Marstal Svendborg Esbjerg Fanø Når der ikke er flere tilskudsberettigede kommuner, skyldes det, at den enkelte kommunes provenutab mindskes af de kommunale udligningsordninger, som der, som nævnt, skal tages hensyn til i beregningerne.
Når regnskabstal for 1987 foreligger, vil der blive foretaget en endelig beregning.
Det samlede årlige tilskud i 4-års perioden skønnes (på grundlag af 1988-budgettal) at ville ligge i størrelsesordenen 8-10 mio. kr.
(for 1988 dog kun en forholdsmæssig del). Administrationen af tilskudsordningen foretages af Indenrigsministeriet i tilknytning til Indenrigsministeriets administratin af de kommunale udligning- og tilskudsordninger.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om opkrævning af indkomst- og formueskat for personer m.v.
(kildeskat), jf. lovbekendtgørelse nr. 892 af 22. december 1987, som ændret ved lov nr. 36 af 29. januar 1988, foretages følgende ændring:
 Efter § 48 B indsættes:
» § 48 D.
Skatteministeren kan bestemme, at skat efter § 48 C,  

 stk.
1, ikke svares af vederlag, der erhverves ved arbejde udført om bord på et dansk skib, der er registreret i Dansk Internationalt Skibsregister.«.
§ 2 I lov om påligningen af indkomst- og formueskat til staten (ligningsloven), jf. lovbekendtgørelse nr. 829 af 19. november 1987, som ændret ved lovene nr. 835, 837 og 839 af 18. december 1987, lov nr. 36 af 29. januar 1988 og lov nr. 132 af 12. marts 1988, foretages følgende ændringer:
 1. I § 33, stk. 3, indsættes efter »§ 33 A«: »eller  

 § 33 C«.
§ 33. Skat, der er betalt til fremmed stat, til Grønland eller til Færøerne og opkrævet af indkomst fra kilder der, det være sig ved direkte påligning eller ved indeholdelse, kan fradrages i de indkomstskatter til stat, kommune og amtskommune, der skal svares af denne indkomst i Danmark.
Fradragsbeløbet skal dog ikke kunne overstige den del af den samlede danske skat, der efter forholdet mellem den i fremmed stat, i Grønland eller på Færøerne beskattede del af indkomsten og hele den i Danmark beskattede indkomst falder på førstnævnte del af indkomsten.
Stk. 2. Såfremt der med den fremmede stat, med Grønland eller med Færøerne er indgået en overenskomst til undgåelse af dobbeltbeskatning, skal der dog ikke gives fradrag for et større skattebeløb end det, som denne stat, Grønland eller Færøerne efter overenskomsten har et ubetinget krav på at oppebære.
Stk. 3. Stk. 1 gælder ikke med hensyn til lønindkomst, der er omfattet af § 33 A.
 2. I § 33 A, stk. 1, indsættes efter 1. punktum:
»Ved opgørelsen af den nævnte 6 måneders periode anses ophold om bord på et dansk skib, der er registreret i Dansk Internationalt Skibsregister, jf. § 33 C, for at være ophold uden for riget.«.
§ 33 A.
Har en person, der er skattepligtig efter kildeskattelovens § 1, under ophold uden for riget i mindst 6 måneder uden andre afbrydelser af opholdet end ferie eller lignende af en sammenlagt varighed på højst 42 dage erhvervet lønindkomst ved personligt arbejde i tjenesteforhold, nedsættes den samlede indkomstskat med det beløb, der forholdsmæssigt falder på den udenlandske lønindkomst.
Stk. 2. Stk. 1 gælder ikke for lønindkomst ved tjeneste uden for riget for den danske stat eller anden dansk offentlig myndighed.
Stk. 1 finder dog anvendelse for lønindkomst erhvervet som led i den danske stats eller den offentlige myndigheds deltagelse i systemeksport. 2. pkt. finder ikke anvendelse, såfremt erhververen af den nævnte lønindkomst modtager udetillæg eller andre lignende ydelser, der tjener til dækning af merudgifter som følge af tjenesten i udlandet, og som ikke skal medregnes til den skattepligtige indkomst, jf. § 7, litra r.
Stk. 3. Stk. 1 gælder ikke for lønindkomst ved tjeneste om bord på skibe, herunder skibe, der ligger ved land under bygning, reparation eller midlertidig oplægning, luftfartøjer eller fartøjer og installationer, der anvendes i tilknytning til efterforskning og udnyttelse af kulbrinteforekomster.
Stk. 4. Har en dobbeltbeskatningsoverenskomst tillagt Danmark beskatningsretten til den i stk. 1 eller stk. 2, 2. punktum, nævnte lønindkomst, nedsættes den samlede indkomstskat med halvdelen af det beløb, der forholdsmæssigt falder på den udenlandske lønindkomst.
Stk. 5. Skatteministeren kan faststætte regler om henstand med opkrævning af skatten i tilfælde, hvor det må anses for godtgjort, at stk. 1, stk. 2, 2. punktum, eller stk. 4 skal anvendes.
 3. Efter § 33 B indsættes:
» § 33 C.
Har en person, der er skattepligtig efter kildeskattelovens § 1, erhvervet lønindkomst ved tjeneste om bord på et dansk skib, der er registreret i Dansk Internationalt Skibsregister, nedsættes den samlede indkomstskat med det beløb, der forholdsmæssigt falder på denne lønindkomst.
Om et skib er et dansk skib afgøres efter reglerne i lov om særlige fradrag til sømænd m.v.«.
§ 3 I lov om indkomstskat og formueskat for personer m.v.
 (personskatteloven), jf. lovbekendtgørelse nr. 623 af 18.
september 1987, som ændret ved lov nr. 36 af 29. januar 1988 og lov nr. 132 af 12. marts 1988, foretages følgende ændring:
 I § 13, stk. 5, indsættes efter »§ 33 A«: »eller §  

 33 C«.
§ 13. - - - Stk. 5. Ved overførsel efter stk. 2 eller 4 af underskud mellem ægtefæller ses der ved opgørelsen af ægtefællernes skattepligtige indkomst og personlige indkomst i denne forbindelse bort fra indtægter, der beskattes i udlandet og ikke her i landet.
Bestemmelsen finder dog ikke anvendelse, hvor skatten af den udenlandske indkomst er nedsat i henhold til bestemmelsen i ligningslovens § 33 A.
§ 4 I lov om sømandsskat, jf. lovbekendtgørelse nr. 799 af 1. december 1986, som ændret ved lov nr. 838 af 18. december 1987, foretages følgende ændring:
 I § 32 indsættes efter stk. 3 som nyt stykke:
»Stk 4. Denne lov finder ikke anvendelse om bord på skibe registreret i Dansk Internationalt Skibsregister.«.
 Stk. 4 bliver herefter stk. 5.
§ 32. Ministeren for skatter og afgifter bemyndiges til at træffe bestemmelse om, i hvilket omfang reglerne i §§ 13-15 og 17 skal finde anvendelse, hvor her i landet fuldt skattepligtige sømænd gør tjeneste på andet nordisk skib end dansk skib.
Stk. 2. Ministeren for skatter og afgifter fastsætter de nærmere bestemmelser for gennemførelsen af denne lov og bemyndiges til at afholde de dermed forbundne udgifter.
Stk. 3. Opkrævningen af sømandsskatten påbegyndes fra den 1. januar 1959 at regne.
Når opkrævning af sømandsskat påbegyndes, finder bestemmelserne i §§ 13-18 tilsvarende anvendelse.
Stk. 4. Denne lov finder ikke anvendelse om bord på skibe registreret på Færøerne eller med hjemsted i Grønland.
