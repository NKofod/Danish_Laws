I henhold til lov nr. 1066 af 22. december 1993 om ændring af lov om  

 arbejdsformidling og arbejdsløshedsforsikring m.v. er det fastsat i  

 arbejdsløshedsforsikringslovens § 60, stk. 4, at Direktøren for  

 Arbejdsløshedsforsikringen efter forhandling med Landsarbejdsrådet kan fastsætte særlige regler for tiden indtil udgangen af 1995 om  

 fravigelse af tidsbegrænsningen i retten til supplerende dagpenge for ledige, der er omfattet af arbejdsløshedsforsikringslovens § 55, stk.  

 1, og som i særlig grad er ramt af ledighed.
Til § 5 a, stk. 1 § 5  a, stk. 1, indebærer, at to betingelser skal være  

 opfyldt, for at et fuldtidsforsikret medlem i delperiode 1 kan undtages for  

 tidsbegrænsningen i retten til supplerende dagpenge.
 Medlemmet skal i de 65 uger, der ligger umiddelbart forud for den 4. april  

 1994 (d.v.s. fra uge 13 i 1994), have modtaget dagpenge eller feriedagpenge i  

 et omfang, der sammenlagt svarer til 30 uger.
Det er kun udbetaling af dagpenge eller feriedagpenge, der kan medtages  

 ved opgørelsen af 30 ugers-kravet.
Andre ydelser, der er udbetalt fra  

 arbejdsløshedskassen i 65-ugers perioden, kan således ikke indgå ved  

 opgørelsen af, om et medlem opfylder 30 ugers-kravet.
 Perioder med ledighed, hvor der ikke er udbetalt dagpenge/feriedagpenge,  

 f.eks., i karensperioden, jf. arbejdsløshedsforsikringslovens § 53, stk. 1,  

 kan heller ikke indgå i opgørelsen af, om medlemmet opfylder 30 ugers-kravet.
 Der er endvidere en betingelse, at medlemmet er berettiget til supplerende  

 dagpenge efter den 18. juli 1994.
 Det vil sige, at et medlem, der har modtaget dagpenge/feriedagpenge i de  

 65 uger, der ligger forud for den 4. april 1994 i sammenlagt 30 uger, men som  

 er faldet for tidsbegrænsningen i perioden inden den 18. juli 1994, ikke er  

 omfattet af bestemmelsen.
 Et medlem, der opfylder ledighedskravet og som har generhvervet retten til  

 supplerende dagpenge efter § 5, stk. 1, vil også være omfattet af § 5 a, stk.  

 1.
Til § 5 a, stk. 2 Bestemmelsen indebærer, at uger efter den 18. juli 1994, hvori der  

 arbejdes 8 timer eller derunder ikke indgår i opgørelsen af de 52 uger  

 indenfor 70 uger.
 I uger, hvor et medlem er omfattet af stk. 2, sættes den nuværende § 5,  

 stk. 2, nr. 1, jf. stk. 3, ud af kraft.
 Ifølge denne bestemmelse er et medlem, der er ansat fra dag til dag hos  

 forskellige arbejdsgivere fritaget for tidsbegrænsningen, hvis arbejdsgiveren  

 kun forekommer een gang inden for 13 uger.
 § 5  a, stk. 2, indebærer, at medlemmet kan vende  

 tilbage til samme arbejdsgiver hver uge, og arbejde maksimalt 8 timer, uden  

 at ugerne bliver omfatter af § 5, stk. 3.
 Samtidig indebærer bestemmelsen, at medlemmer, der har mistet retten til  

 supplerende dagpenge, og alene af den grund ikke kan blive omfattet af § 5 a,  

 stk. 1, i uger efter den 18. juli 1994 kan arbejde 8 timer eller herunder, og  

 samtidig oppebære supplerende dagpenge for de ledige timer efter § 5, stk. 5.
