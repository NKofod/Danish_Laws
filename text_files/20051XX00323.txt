Skriftlig fremsættelse (22. marts 2006) Indenrigs- og sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov  

 om regulering af statstilskuddet  

 til kommunerne i 2007 (Opfølgning på aftale om den kommunale økonomi for  

 2006) (Lovforslag nr.
L 178).
 Formålet med lovforslaget er at understøtte overholdelse af  

 kommunernes revurderede budgetter for 2006. Lovforslaget indebærer således,  

 at  

 der vil ske en modregning i statstilskuddet til kommunerne i 2007 såfremt de  

 revisionspåtegnede regnskaber for 2006 udviser et højere niveau for  

 serviceudgifter  

 end det niveau, der er forudsat i de revurderede budgetter for 2006.
Lovforslaget indebærer desuden en bemyndigelse til  

 indenrigs- og sundhedsministeren til at kunne fastsætte nærmere regler for  

 opgørelse og fordeling af en sådan modregning.
Ministeren fastsætter  

 endvidere  

 regler for indhentelse af særlige revisionserklæringer vedrørende  

 regnskabsaflæggelsen for 2006.
Det fremgår dog af lovforslaget, at en modregning kun vil  

 blive aktuel, hvis der samlet set er tale om en overskridelse af budgetterne  

 i  

 kommunerne under ét.
Samtidig fremgår det, at en modregning kun vil blive  

 foretaget i de kommuner, hvor der kan konstateres en overskridelse.
Lovforslaget skal ses i forlængelse af den proces, der har  

 været omkring kommunernes budgetlægning for 2006. De vedtagne budgetter fra  

 oktober måned viste således en aftaleoverskridelse for kommunerne under ét,  

 og  

 afstedkom en henvendelse fra regeringen til kommuner og amter om, at de  

 revurderede budgetterne frem til den 15. februar 2006. Kommunerne har på  

 denne  

 baggrund reduceret serviceudgifterne med knap 1,5 mia. kr., svarende til 0,5  

 mia. kr. mindre end regeringens mål om at bringe udgifterne i  

 overensstemmelse  

 med det aftalte.
Regeringen har imidlertid anerkendt, at de resterende 0,5  

 mia.  

 kr. kan henføres til engangsudgifterne på ca. 0,1 mia. kr. til vederlag til  

 medlemmer af sammenlægningsudvalgene og de særlige engangsudgifter på 0,4  

 mia.  

 kr. som følge af den tidsforskudte overflytning af skatteopgaven til staten  

 allerede i slutningen af 2005.
 Regeringen har dog tilkendegivet overfor KL at ville søge  

 tilslutning til at foretage en modregning i bloktilskuddet for 2007 i de  

 kommuner, hvor regnskabet viser et skred i forhold til de nye budgetter.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og velvillig  

 behandling i det høje Ting.
