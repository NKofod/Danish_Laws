Tilføjelse til betænkning afgivet af Udvalget for Fødevarer,  

 Landbrug og Fiskeri den 2. april 2003 Tilføjelse til betænkning over Forslag til  

 folketingsbeslutning om forbud mod transport og slagtning af højdrægtige dyr [af Kristen Touborg (SF) m.fl.] 1. Ændringsforslag Socialistisk Folkepartis medlem af udvalget har stillet 2  

 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 11. december 2002 og var  

 til 1. behandling den 30. januar 2003. Beslutningsforslaget blev efter 1.  

 behandling henvist til behandling i Udvalget for Fødevarer, Landbrug og  

 Fiskeri.
Udvalget afgav betænkning den 19. marts 2003. Beslutningsforslaget  

 var  

 til 2. (sidste) behandling den 25. marts 2003, hvor behandlingen blev afbrudt  

 og beslutningsforslaget henvist til fornyet behandling i Udvalget for  

 Fødevarer, Landbrug og Fiskeri.
Møder Udvalget har, efter at beslutningsforslaget blev henvist til  

 fornyet udvalgsbehandling, behandlet dette i 2 møder.
Skriftligt materiale Et supplerende svar af 19. marts 2003 fra justitsministeren (jf.  

 alm. del   bilag 764) er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (S, DF, SF, RV, EL og KRF) indstiller beslutningsforslaget til  

  

 vedtagelse  

  

 med de stillede  

 ændringsforslag.
Idet Socialdemokratiets, Dansk Folkepartis, Det Radikale  

 Venstres og Kristeligt Folkepartis medlemmer af udvalget anser hovedvægten i  

 beslutningsforslaget for at være et forbud mod transport af drægtige dyr i  

 den  

 sidste tiendedel af drægtighedsperioden, tager disse partier Det Veterinære  

 Sundhedsråds udtalelser om fostres oplevelse af smerte ved slagtning til  

 efterretning, jf.
Fødevareudvalgets alm. del   bilag 764. Disse partier anser  

 nødslagtning og hjemmeslagtning for undtaget fra forbuddet om slagtning af  

 højdrægtige dyr.
 Socialistisk Folkepartis medlem af udvalget noterer sig, at Det  

 Veterinære Sundhedsråd udtaler, at for så vidt angår slagtning, vil bedøvelse  

 med boltpistol eller CO  

  

 2  

  

 , hvor moderdyrets hjerteaktion er  

 opretholdt, efter  

 »  

 al sandsynlighed  

 «  

 ikke udløse en smertereaktion hos fosteret.  

 Uanset dette mener  

 S  

 ocialistisk Folkeparti fortsat, at det hverken er veterinærfagligt,  

 dyrevelfærdsmæssigt eller dyreetisk forsvarligt at slagte produktionsdyr og  

 heste i den sidste tiendedel af drægtighedsperioden.
 Et  

  

 mindretal  

  

 i udvalget (V og KF) indstiller beslutningsforslaget til  

  

 forkastelse.  

  

 Mindretallet vil stemme imod de stillede ændringsforslag.
 Venstres og Det Konservative Folkepartis medlemmer af udvalget mener fortsat,  

 at beslutningsforslaget ikke  


  

 er vel gennemtænkt, og henviser i øvrigt til Fødevareudvalgets alm. del  

 bilag 764 og deres betænkningsbidrag i udvalgets betænkning af 19. marts  

 2003. Venstre og Det Konservative Folkeparti kan derfor ikke tilslutte sig  

 ændringsforslagene.
 Tjóðveldisflokkurin, Inuit Ataqatigiit og Siumut var på  

 tidspunktet for afgivelse af tilføjelse til betænkning ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tilføjelsen til betænkning.
 En oversigt over Folketingets sammensætning er optrykt i  

 tilføjelsen til betænkning.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (SF), tiltrådt af et  

  

 flertal  

  

 (S, DF, RV, EL og KRF):
Til titlen 1)  

  

 Ordet  

 »dyr« ændres til: »produktionsdyr og heste«.
[Afgrænsning af dyr omfattet af forslaget] Til teksten 2)  

  

 Ordene  

 »drægtige dyr« ændres til: »drægtige produktionsdyr og heste«.
[Afgrænsning af dyr omfattet af beslutningsforslaget] Bemærkninger Til nr. 1 og 2 Med ændringsforslagene ønsker forslagsstillerne at præcisere, at  

 kun produktionsdyr og heste er omfattet af beslutningsforslaget.
Jens Kirk (V)  

  

  nfmd.  

  

    

 Jens Christian Larsen (V)  

    

 Inger Støjberg (V)  

    

 Henrik Vestergaard (V)  

    

 Christian H.
Hansen (DF)  

  

  fmd.  

  

    

 Jørn Dohrmann (DF)  

    

 Else Theill Sørensen (KF)  

    

 Carina Christensen (KF)  

    

 Mogens Nørgård Pedersen (KRF)  

    

 Erik Mortensen (S)  

    

 Henrik Dam Kristensen (S)  

    

 Nicolai Wammen (S)  

    

 Ole Vagn Christensen (S)  

    

 Ritt Bjerregaard (S)  

    

 Kristen Touborg (SF)  

    

 Martin Lidegaard (RV)  

    

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 58 efter afgivelse  

 af betænkning 6 Betænkning afgivet den 19. marts 2003 7 1. udkast til tilføjelse til betænkning Bilag 2 Supplerende svar af 19. marts 2003 fra justitsministeren  

 (jf. alm. del   bilag 764) Bilaget er optrykt efter ønske fra S.
 I forlængelse af Justitsministeriets  

 besvarelse af 29. januar 2003 af spørgsmål nr. 159 fra Folketingets Udvalg  

 for  

 Fødevarer, Landbrug og Fiskeri (Alm. del   bilag 501)  

 fremsendes i 5  

 eksemplarer kopi af Det Veterinære Sundhedsråds udtalelse til orientering.
Ministeriet for Fødevarer, Landbrug og Fiskeri Det Veterinære Sundhedsråd Justitsministeriet Civil- og Politiafdelingen Slotsholmsgade 10 1216 København K Deres j.nr. 2002-5401-0034 Rådet skal udtale:
 Justitsministeriet, Civil- og Politiafdelingen, har i brev af  

 18. december 2002 anmodet Det Veterinære Sundhedsråd om en udtalelse  

 vedrørende:
1. transport af højdrægtige dyr og 2. slagtning af højdrægtige dyr.
Ifølge afsnit 3 og 4 på side 2 er det uklart, om det for så vidt  

 angår transport drejer sig om transporter over en afstand af 50 km, men under  

 8  

 timer, eller hvorvidt det drejer sig om det dyreværnsmæssigt forsvarlige i at  

 transportere højdrægtige dyr i det hele taget.
Den sidstnævnte fortolkning er  

 valgt i denne besvarelse.
1. Hvad angår transporter har man haft den grundlæggende  

 holdning, at det drejer sig om at beskytte moderdyret mest muligt mod smerte,  

 lidelse og væsentlig ulempe, jf. dyreværnslovens bestemmelser.
Endvidere, at  

 længerevarende transporter, dvs. transporter på over 8 timer af dyr i mindst  

 de  

 sidste 10% af drægtigheden, »vurderes at udgøre en sådan større belastning af  

 dyret, at der er risiko for, at fødslen går i gang under transporten«.
Med  

 hensyn til fastlæggelse af de sidste 10% af drægtigheden må dette anses for  

 at  

 være et arbitrært valg, men alligevel rimeligt af følgende grunde.
I de  

 første  

 90% af drægtigheden er denne generelt ikke til gene for moderdyrets fulde  

 bevægelighed, og det er vanskeligere at inducere fødslen medikamentelt eller  

 ved stress.
Samtidig kan fostre ikke overleve, hvis de fødes.
Det er  

 imidlertid  

 utilstrækkeligt kun at vurdere afstand og tid, idet også kortvarige  

 transporter  

 af en varighed på under 8 timer og over 50 km kan udgøre en meget betydelig  

 belastning for moderdyret og igangsætte en fødsel, der kan resultere i en  

 dystoki (fødselshindring) og dermed udgøre en dyreværnsmæssig uacceptabel  

 situation.
 Det er derfor Rådets anbefaling, at »10% reglen« kommer til at  

 gælde transporter af alle højdrægtige hovdyr, der holdes som husdyr og husdyr  

 af kvæg-, fåre-, gede- og svinearterne.
2. Hvad angår aflivning og slagtning af højdrægtige dyr drejer  

 det sig primært om at beskytte fostrene mod smerte, lidelse og væsentlig  

 ulempe, jf. dyreværnslovens bestemmelser.
Dette er et nyt princip, idet man  

 ikke hidtil har taget hensyn til fostres smerteopfattelse, men alene til  

 moderdyrets.
Der foreligger ikke sikre undersøgelser over husdyrfostres  

 smerteopfattelse, herunder hvornår den med sikkerhed optræder i  

 drægtighedsstadiet, og hvor stor en belastning der skal til at udløse en  

 smertereaktion.
Imidlertid synes fåre-fostres ilttension at være så lav, at  

 de  

 ikke kan have en smerteopfattelse.
Sikre videnskabelige undersøgelser til  

 belysning af denne problemstilling foreligger ikke hos kvæg, men man kan  

 antage, at da disse to arters placenta er meget ens, vil forholdene hos får  

 og  

 kvæg være meget lig hinanden.
For så vidt angår aflivning ved intravenøs  

 injektion af barbiturater (thiopental) vil fostrene, grundet dette stofs  

 uhindrede, simple diffusion over placenta, blive aflivet på en meget skånsom  

 vis.
Erfaringer fra anæstesi i forbindelse med fosterkirugi på kvæg og svin  

 kan  

 bekræfte dette.
For så vidt angår slagtning, vil bedøvelse med boltpistol  

 eller  

 CO  

  

 2  

  

 , hvor moderdyrets hjerteaktion er opretholdt, efter al  

 sandsynlighed ikke udløse en smertereaktion hos fosteret.
Ved efterfølgende  

 akut afblødning vil trykket i fosterblodet falde drastisk, og dette i  

 kombination med den allerede eksisterende lave ilttension vil betyde, at  

 fostret ikke vil opleve smerte eller lidelse.
 Det er på denne baggrund Rådets opfattelse, at et foster  

 (fostre) ikke oplever smerte, lidelse og væsentlig ulempe, jf.  

 dyreværnslovens  

 §§ 1 og 2, i forbindelse med en regelret aflivning eller slagtning af  

 højdrægtige dyr.
 Til brug for rådets arbejde, herunder udarbejdelse af  

 årsberetning, skal man anmode om at blive orienteret om, hvad der videre  

 måtte  

 ske i sagen.
