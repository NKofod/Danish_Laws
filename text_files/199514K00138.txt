Nr BTL 138 Betænkning over Forslag til lov om ændring af lov om almen  

 voksenuddannelse (Skolesamarbejde, værkstedsundervisning,  

 uddannelsesvejledning, støtteundervisning, sammenlægning)   

 Nr L 138 1995-96, 1. samling Afgivet af Uddannelsesudvalget Afgivet: 19960514 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret dels skriftligt, dels i samråd.
 Endvidere har udvalget modtaget skriftlige henvendelser fra  

 Gymnasieskolernes Lærerforening og Landssammenslutningen af Kursusstuderende.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Udvalget lægger vægt på, at undervisningsministeren har tilkendegivet, at  

 hf-enkeltfag fortsat bør være en integreret del af VUC's uddannelsestilbud,  

 således at voksne sikres mulighed for et sammenhængende alment  

 uddannelsesforløb fra AVU-grundniveau til studieforberedende hf-niveau i et  

 voksenpædagogisk miljø.
 Undervisningsministeren har tilkendegivet, at han vil foranstalte en  

 undersøgelse af, hvordan voksenmiljøet sikres på institutioner, der er  

 sammenlagte i henhold til AVU-loven, har bofællesskab med andre  

 uddannelsesinstitutioner eller i øvrigt både tilbyder hf-enkeltfag og hf i  

 2-årigt forløb.
Udvalget lægger endvidere vægt på, at undervisningsministeren ligeledes  

 har tilkendegivet, at han vil følge udviklingen nøje med henblik på, at disse  

 intentioner efterleves.
Hvis dette ikke viser sig at være tilfældet, vil  

 ministeren være indstillet på at justere AVU-loven og hf-loven i  

 overensstemmelse med intentionerne, så der bedst muligt skabes et  

 sammenhængende alment uddannelsesforløb.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres, Centrum-Demokraternes og  

 Dansk Folkepartis medlemmer af udvalget) lovforslaget til vedtagelse  

 uændret.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med de stillede  

 ændringsforslag.
 ÆndringsforslagAf et mindretal (SF og EL):
 Til titlen 1) I undertitlen indsættes efter  

 »sammenlægning« ordene: »og tilbud af studieforberedende  

 enkeltfagsundervisning for voksne«.
 Til § 1 2) Efter nr. 3 indsættes som nyt nummer:
 »01. § 12, stk. 1, affattes således:
»Amtskommunen opretter og driver voksenuddannelsescentre, som  

 tilbyder undervisning efter kapitel 1 i denne lov samt studieforberedende  

 enkeltfagsundervisning for voksne.
Et voksenuddannelsescenter kan endvidere  

 tilbyde anden voksenundervisning efter amtsrådets nærmere  

 bestemmelser.«» 3) Efter nr. 8 indsættes som nyt nummer:
 »02. Efter § 18 indsættes som ny paragraf:
»§ 01. Undervisningsministeren kan bestemme, at  

 voksenuddannelsescentre, der på tidspunktet for denne lovs ikrafttræden  

 udelukkende tilbød undervisning i henhold til lovens kapitel 1, fritages for  

 at tilbyde prøveforberedende enkeltfagsundervisning for voksne, jf. § 12,  

 stk. 1.«» Bemærkninger Til nr. 1 Ændringsforslaget er en konsekvens af ændringsforslaget i nr. 2.
Til nr. 2 Ændringsforslaget skal sikre, at voksenuddannelsescentre også  

 fremover udgør et voksenpædagogisk miljø, hvor den voksne kursist har  

 mulighed for at modtage enkeltfagsundervisning på forskellige niveauer, i  

 hvert fald inden for de kernefag, der er beskrevet i lovens § 4, stk. 1, 1.  

 pkt.
Det er en generel erfaring, at skift af uddannelsesinstitution begrænser  

 kursisters fortsatte uddannelse, herunder også niveaumæssig progression.
De  

 voksne kursister, der fortrinsvis søger enkeltfagsundervisning ved  

 voksenuddannelsescentre, har som udgangspunkt behov for, at der er færrest  

 mulige forhindringer i deres fortsatte uddannelsesforløb.
En fastholdelse af  

 voksenuddannelsescentre som uddannelsesinstitutioner, der både tilbyder almen  

 voksenuddannelse og hf-enkeltfag, vil samtidig fremme et frugtbart  

 voksenpædagogisk og fagligt miljø på centrene.
Samtidig med fremsættelsen af nærværende ændringsforslag fremsætter  

 Socialistisk Folkeparti og Enhedslisten lovforslag nr.
L 258, forslag til lov  

 om ændring af lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 537 af 23. juni 1995. Ændringsforslaget skal sammen med  

 lovforslaget sikre, at enkeltfagsundervisning for voksne også fremover kommer  

 til at foregå i et voksenpædagogisk miljø.
 Til nr. 3 Den foreslåede ny paragraf giver undervisningsministeren  

 mulighed for at godkende, at den under ændringsforslag nr. 2 foreslåede  

 bestemmelse om obligatorisk tilbud af prøveforberedende  

 enkeltfagsundervisning for voksne fraviges - varigt eller for en periode - i  

 de tilfælde, hvor enkeltfagsundervisning på gymnasialt niveau allerede er  

 flyttet fra voksenuddannelsescentret til en anden amtskommunal  

 uddannelsesinstitution eller hvor voksenuddannelsescenteret aldrig har  

 tilbudt sådan enkeltfagsundervisning.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Henning Urup (V) Ulla Tørnæs  

 (V) Frank Dahlgaard (KF) Lene Espersen (KF) John Vinther (KF) Poul Nødgaard  

 (DF) Fremskridtspartiet havde ikke medlemmer i udvalget.
