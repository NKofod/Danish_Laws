 I medfør af §§ 25, 38, 38a, 38c, og 39 og § 51, stk. 4, i lov nr. 221 af  

 3. juni 1967 om jagt og vildtforvaltning som ændret ved lov nr. 294 af 9.  

 juni 1982, fastsættes:
§ 1.  Ved regulering forstås i denne bekendtgørelse  

 ombringelse ved beskydning eller efter fangst i fælde af vildt (pattedyr og  

 fugle) 1. for at hindre omfattende skader på afgrøder,  

 husdyr, skove, fiskeopdræt samt på fiskeri- og vandområder.
 2. for at beskytte flora og fauna.
 § 2.  Regulering må kun foretages af personer over 18  

 år.
 Stk. 2.  Regulering ved hjælp af skydevåben må kun  

 foretages af personer, der er i besiddelse af gyldigt jagttegn.
 Stk. 3.  Regulering skal finde sted under iagttagelse af  

 bestemmelserne i kapitel V i Lov om jagt og vildtforvaltning, medmindre andet  

 er særligt nævnt, eller særlig tilladelse er indhentet fra  

 Landbrugsministeriets Vildtforvaltning.
 § 3.  Ejeren eller brugeren af en ejendom kan, uanset  

 eventuelle fredningsbestemmelser og uanset om den pågældende er  

 jagtberettiget, personligt eller ved en til sin husstand eller sit personale  

 hørende person, foretage eller lade foretage regulering efter denne  

 bekendtgørelse.
 Stk. 2.  Såfremt ingen i den i stk. 1 nævnte personkreds  

 er i besiddelse af gyldigt jagttegn eller iøvrigt ikke er i stand til at  

 foretage reguleringen, kan ejeren eller brugeren med vildtforvaltningens  

 tilladelse bemyndige en eller flere personer til at foretage regulering efter  

 stk. 1.
 Stk. 3.  Uden forud indhentet tilladelse fra  

 vildtforvaltningen kan ejeren eller brugeren bemyndige en eller flere  

 personer til at foretage den i §§ 8, 9, 10 og 12,. stk. 1, nævnte regulering.
 § 4.  Nedennævnte vildtarter må på de nævnte steder  

 reguleres ved beskydning hele året:
1. Ved beboelsesejendomme og dermed i forbindelse  

 stående udhuse, på gårds- og møddingspladser, i indhegnede haver, i  

 indhegninger med fjerkræ, herunder indhegninger med fasaner, agerhøns eller  

 andefugle samt på pelsdyrfarme: Ræv, grævling, husmår, ilder, vaskebjørn og  

 mårhund.
Gråspurv, krage, allike, husskade, skovskade, hættemåge, stormmåge  

 og sølvmåge.
 2. I og indtil 50 m fra indhegninger til hønse- og  

 andefugle, hvor fuglene holdes i umiddelbar tilknytning til beboelse:  

 Spurvehøg, duehøg og musvåge.
 3. I erhvervsmæssigt drevne frugthaver, gartnerier,  

 frugtplantager og planteskoler: Stær, solsort, gråspurv, ringdue, allike,  

 råge, krage, husskade, skovskade, hættemåge og stormmåge.
 4. I erhvervsmæssigt drevne og forsvarligt indhegnede  

 frugthaver, gartnerier, frugtplantager og planteskoler, når brug af  

 vildtafværgemidler, anbefalet af vildtforvaltningen, har vist sig  

 utilstrækkelig: Kron-, då-, sika- og råvildt, muflon, vildsvin og hare.
 § 5.  Nedennævnte vildtarter må reguleres ved  

 beskydning på de nævnte steder og tidspunkter, når brug af  

 vildtafværgemidler, anbefalet af vildtforvaltningen, har vist sig  

 utilstrækkelig, og vildtet gør påviselig skade, der medfører erhvervsmæssigt  

 tab:
 1. I pyntegrøntkulturer: Egern - hele året.
 2. I rosenkålmarker - januar, februar og marts. i  

 raps- og ærtemarker - juli samt i nysåede frøkulturer og nysåede ærtemarker -  

 marts og april: Ringdue, der optræder i flok.
 3. I kornmarker og på marker med frøgræsafgrøder,  

 efter skriftlig tilladelse fra vildtforvaltningens stedlige konsulent og  

 efter nærmere af denne angivne betingelser: Grågæs, der optræder i flok - 1.  

 juli-31. juli.
 4. På ikke høstede marker: Krage, råge og gråspurv,  

 der optræder i flok - hele året.
 5. I dambrug: Hættemåge, sølvmåge, stormmåge og  

 fiskehejre - hele året.
 § 6.  Fugle, som frembyder fare for luftfarten, må på  

 flyvepladser og godkendte landingsbaner reguleres ved beskydning hele året,  

 forudsat, at der årligt for perioden 1. april-31. marts senest 1. juni sker  

 indrapportering til vildtforvaltningen om, i hvilket omfang regulering har  

 fundet sted.
 § 7.  I og indtil 50 m fra større indhegnede opdræts-  

 og udsætningspladser samt ved dueslag må spurvehøg, duehøg og musvåge med  

 vildtforvaltningens tilladelse reguleres ved beskydning.
 § 8.  På ejendomme, hvor nedennævnte fugle er til  

 skade for den øvrige fauna, må disse reguleres ved beskydning i det nævnte  

 tidsrum:
 1. Krage, husskade og skovskade: 1. juli-30. april.
 2. Sølvmåge: 1. marts-30. april.
 § 9.  Forudsat, at eventuel yngel straks dræbes må:
1. Allike, krage og husskade reguleres ved beskydning  

 indtil 50 m fra reden.
Fuglene må dog ikke beskydes på reden.
 2. Naturlige rævegrave ødelægges. § 10. I egne, hvor  

 bestanden af råge forvolder skader på markafgrøder, må den reguleres ved  

 beskydning i tiden 1. maj-31. marts.
 § 11.  Kron-, då-, sika- og råvildt, muflon, vildsvin  

 og vildkanin, der forvolder væsentlig skade i skove, på have- eller  

 markafgrøder, kan med vildtforvaltningens tilladelse reguleres ved beskydning  

 i tiden fra 1 1/2 time før solopgang til 1 1/2 time efter solnedgang, såfremt  

 brug af vildtafværgemidler, anbefalet af vildtforvaltningen, har vist sig  

 utilstrækkelig.
 § 12.  Uanset bestemmelsen i § 2, stk. 3, er det  

 tilladt at anvende fælder til regulering af følgende vildtarter i det nævnte  

 omfang: 1. Pelsdyr, som er vildt i henhold til Lov om mark- og vejfred - hele  

 året.
2. I og ved beboelsesejendomme samt dermed i  

 forbindelse stående udhuse, på gårds- og møddingspladser, i indhegnede haver  

 i umiddelbar nærhed af indhegninger med fjerkræ, herunder fasaner, agerhøns  

 og andefugle, samt på pelsdyrfarme: Ræv, husmår, ilder, vaskebjørn og mårhund  

 - hele året.
Krage, allike og husskade - hele året.
 3. På ejendomme, hvor krage, husskade og skovskade er  

 til skade for den øvrige fauna i tiden 1. juli-30. april.
 Stk. 2.  I og indtil 50 m fra dueslag og indhegninger  

 med fjerkræ, herunder fasaner, agerhøns og andefugle, kan spurvehøg, duehøg  

 og musvåge med vildtforvaltningens tilladelse reguleres i tiden 1. juli-15.  

 august.
 § 13.  For fælder, som anvendes i henhold til § 12,  

 gælder følgende bestemmelser:
 1. Det er forbudt at anvende levende lokkedyr.
2. Fælderne skal indrettes således, at fangne dyr ikke  

 lemlæstes eller dræbes.
Fangne dyr skal kunne besigtiges i fælden, når denne  

 er lukket.
 3. Fælderne må anvendes hele døgnet og skal efterses  

 morgen og aften.
4. Når fælderne efterses, skal fangne dyr straks  

 udtages.
Dyr, som ikke lovligt må fanges i fælde, skal straks frigives.
 5. Dyr, som ikke straks slippes fri, skal aflives  

 senest umiddelbart efter udtagelsen af fælden.
 6. Fælderne må ikke nedgraves.
Stk. 2.  Indgangsåbningen i fælder, som anvendes til  

 fangst af pattedyr, må ikke være større end 30 x 30 cm.
Fældernes indvendige  

 mål må intetsteds være over 175 cm.
 Stk. 3.  Indgangsåbningen i fælder, som anvendes til  

 fangst af fugle, skal være placeret således, at åbningen er mindst 50 cm over  

 jorden.
 § 14.  Uanset bestemmelsen i § 16, stk. 2, litra d, i  

 Lov om jagt og vildtforvaltning er det tilladt at anvende halvautomatiske  

 våben til regulering af råge efter § 10.
 § 15.  Ved regulering af ringdue og grågås efter § 5,  

 nr. 2 og 3, må der ikke anvendes kunstigt skjul eller lokkefugle.
§ 16.  Pattedyr og fugle, som reguleres efter denne  

 bekendtgørelse, må ikke overdrages eller gøres til genstand for handel  

 og/eller forsendelse, medmindre særlig tilladelse er indhentet fra  

 vildtforvaltningen.
Forbudet mod overdragelse, handel og/eller forsendelse  

 gælder tillige dele af de nedlagte/aflivede pattedyr og fugle.
 Stk. 2  Stk. 1 gælder ikke for:
 1. Forsendelse og overdragelse til Naturhistorisk  

 Museum i Århus og Zoologisk Museum i København af spurvehøg, duehøg og  

 musvåge.
 2. Overdragelse og handel med og/eller forsendelse af  

 råge.
 3. Overdragelse og handel med og/eller forsendelse af  

 mink, ræv, grævling, husmår, ilder, mårhund og vaskebjørn.
§ 17.  Ansøgning om tilladelse til regulering efter §  

 5, nr. 3, §§ 7 og 11 samt § 12, stk. 2, skal indgives til vildtforvaltningen  

 på et særligt ansøgningsskema.
Skemaet kan rekvireres direkte fra  

 Vildtforvaltningen eller gennem dennes stedlige konsulent.
 Stk. 2.  Vildtforvaltningen kan meddele tilladelse til  

 regulering af andre skadevoldende vildtarter, og til regulering på andre  

 tidspunkter af året og på andre måder end nævnt i denne bekendtgørelse.
 Stk. 3.  Ansøgning om tilladelse til regulering efter  

 stk. 2 af vildtarter, for hvilke der ikke er fastsat jagttid, skal forelægges  

 Fredningsstyrelsen til udtalelse.
 § 18.  Overtrædelse af denne bekendtgørelse straffes  

 med bøde, med mindre der efter anden lovgivning er foreskrevet højere straf.
 § 19.  Bekendtgørelsen træder i kraft den 31. december  

 1987.
 Stk. 2.  Samtidig ophæves landbrugsministeriets  

 bekendtgørelse nr. 654 af 10. december 1982 om regulering af skadevoldende  

 vildt.
