Lov om ændring af lov om byfornyelse (Ændrede finansieringsregler m.v.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om byfornyelse, jf. lovbekendtgørelse nr. 897 af 25.  

 september 2000, foretages følgende ændringer:
 1. § 17, stk. 3, 2. pkt., og stk. 5, 2.  

 pkt., ophæves, og i stk. 5, 3. pkt., udgår  

 »også andre«.
 2. § 49, stk. 1, affattes således:
»For lejemål forhøjes lejen som følge  

 af forbedringsarbejdernes gennemførelse med et beløb svarende  

 til en grundydelse, der udgør 5 pct. af de værdiforøgende  

 forbedringsudgifter for perioden indtil den første regulering, jf. §  

 61, stk. 3.« 3. I § 49 indsættes efter stk. 1 som nyt  

 stykke:
»Stk. 2. For beboelseslejemål kan lejen dog ikke  

 overstige en sammenligningsleje svarende til lejen for nye almene  

 familieboliger i området opført med støtte efter lov om  

 almene boliger samt støttede private andelsboliger m.v.  

 Kommunalbestyrelsen kan for beboelseslejemål fastsætte en lavere  

 leje, der dog mindst skal udgøre 83 pct. af sammenligningslejen, jf.  

 dog stk. 4. Hvis ejendommen skønnes at have særlige  

 kvaliteter, f.eks. med hensyn til beliggenhed, arkitektonisk udtryk eller  

 frednings- eller bevaringsværdi, kan kommunalbestyrelsen med by- og  

 boligministerens tilladelse beslutte, at lejen i beboelseslejemål kan  

 overstige sammenligningslejen.« Stk. 2-7 bliver herefter stk. 3-8.
4. I § 49, stk. 2, der bliver stk. 3,  

 ændres i 3. pkt. »finder 1. og 2. pkt. tilsvarende anvendelse,«  

 til: »fastsættes lejen til markedslejen, jf. § 13, stk. 1, 2.  

 og 3. pkt., i lov om leje af erhvervslokaler m.v.«, og i 4. pkt.  

 ændres »på samme måde« til: »som anført i 1. og 2.  

 pkt.« 5. I § 49, stk. 2, der bliver stk. 3, indsættes efter  

 4. pkt. som nyt punktum:
»Lejeforhøjelsen reguleres efter principperne i §  

 61, stk. 3 og 4.« 6. I § 49, stk. 3, 1. pkt., der bliver  

 stk. 4, 1. pkt., ændres »stk. 1« til: »stk. 2«, og i  

2. pkt., litra a, b og c ændres »stk. 1 og 2« til:  

 »stk. 2 og 3«.
 7. I § 49, stk. 4, 1. og 2. pkt., der  

 bliver stk. 5, 1. og 2. pkt., ændres »stk. 3« til:  

 »stk. 4«.
 8. I § 49, stk. 5, 1. pkt., der bliver  

 stk. 6, udgår »lån optaget til finansiering af«.
 9. I § 49, stk. 6, der bliver stk. 7,  

 ændres »ydelsesbidrag, beregnes lejen, som om nominallån er  

 optaget og ydelsesbidrag ydet« til: »forbedringstilskud, beregnes lejen, som  

 om tilskuddet er ydet«.
 10. I § 50, stk. 1, 5. pkt., og stk. 5  

 ændres »§ 49, stk. 3« til: »§ 49, stk. 4«.
 11. I § 51, stk. 3, 1. pkt., og § 52,  

 stk. 1, 2. pkt., ændres »§ 64« til: »§ 61,  

 stk. 3«.
 12. I § 51, stk. 4, ændres »ydelsesbidrag«  

 til: »forbedringstilskud«, og efter »§ 71, stk. 1,«  

 indsættes: »1. pkt.,«.
 13. § 55 affattes således:
»§ 55. For private andelsboliger og  

 erhvervsandele i ejendommen skal boligafgiften forhøjes som  

 følge af forbedringsarbejdernes gennemførelse med et  

 beløb svarende til en grundydelse, der det første år  

 udgør 6 pct. af de værdiforøgende forbedringsudgifter,  

 jf. § 59.« 14. I § 56, stk.1, 2. pkt., ændres »ydelsesbidrag  

 til finansiering af udgifter til ombygning, nybyggeri og nedrivning« til:  

 »forbedringstilskud og erstatning til arbejder«.
 15. I § 56, stk. 4, udgår »og den i  

 § 66 nævnte garanti«.
 16. I § 56, stk. 4, indsættes efter 1. pkt. som nyt  

 punktum:
»Endvidere kan kommunalbestyrelsen beslutte at yde tilskud  

 til ombygning af privat erhverv til beboelse, jf. § 9, stk. 1, nr. 5, af egne  

 midler.« 17. I § 57, stk. 1, 1. pkt., udgår »til  

 finansiering af udgifter til ombygning«.
 18. § 59 affattes således:
 »§ 59. De støtteberettigede udgifter  

 opdeles i værdiforøgende forbedringsudgifter og  

 ombygningstab.
Stk. 2. For udlejningsejendomme udgør de  

 værdiforøgende forbedringsudgifter den del af de  

 støtteberettigede forbedringsudgifter, der kan danne grundlag for en  

 forbedringsforhøjelse efter § 58 i lov om leje.
De udgifter, der  

 efter §§ 49 og 50 ikke kan betinge en forhøjelse af lejen,  

 indgår dog ikke.
Ombygningstabet udgøres af de resterende  

 støtteberettigede udgifter.
Stk. 3. For private andelsboligejendomme udgør de  

 værdiforøgende forbedringsudgifter den del af de  

 støtteberettigede forbedringsudgifter, der kan danne grundlag for en  

 forbedringsforhøjelse efter § 58 i lov om leje.
Ombygningstabet  

 udgøres af de resterende støtteberettigede udgifter.
Stk. 4. For beboelseslejemål i ejendomme, hvor alle  

 beboelseslejemål er uudlejede eller opsagt, og hvor lejen efter  

 § 49, stk. 3, 1. og 2. pkt., fastsættes til det lejedes  

 værdi, udgør de værdiforøgende forbedringsudgifter  

 den del af de støtteberettigede udgifter, der kan betinge en  

 forhøjelse af lejen.
Ombygningstabet udgøres af de resterende  

 støtteberettigede udgifter.
 Stk. 5. For lejemål, der etableres ved ombygning af  

 erhvervsarealer til beboelse, udgør de værdiforøgende  

 forbedringsudgifter de samlede støtteberettigede udgifter.
Stk. 6. For lejemål, der etableres ved inddragelse af  

 uudnyttede arealer, og hvor lejen, jf. § 49, stk. 3, 4. pkt.,  

 fastsættes til det lejedes værdi, udgør de  

 værdiforøgende forbedringsudgifter den del af de  

 støtteberettigede forbedringsudgifter, der kan danne grundlag for en  

 forbedringsforhøjelse efter § 58 i lov om leje.
Ombygningstabet  

 udgøres af de resterende støtteberettigede udgifter.
 Stk. 7. For erhvervslejemål udgør de  

 værdiforøgende forbedringsudgifter de samlede  

 støtteberettigede udgifter, hvis erhvervslejemålet er beliggende  

 i erhvervsbygninger, der i øvrigt ombygges til beboelse.
Stk. 8. For ejerboliger udgør de  

 værdiforøgende forbedringsudgifter den del af de  

 støtteberettigede udgifter, der medfører en forøgelse af  

 ejendommens handelsværdi.
Ombygningstabet udgøres af de  

 resterende støtteberettigede udgifter.« 19. § 60 affattes således:
»§ 60. Som led i udmålingen af den  

 offentlige støtte til private udlejningsboliger skal  

 kommunalbestyrelsen, såfremt lejen efter kommunalbestyrelsens  

 skøn overstiger det lejedes værdi, indbringe  

 lejeforhøjelser, der er gennemført indtil 3 år før  

 bekendtgørelsen af beslutning efter § 12, stk. 1, for  

 huslejenævnet med krav om nedsættelse af lejen til det lejedes  

 værdi.
Dette gælder ligeledes, hvis kommunalbestyrelsen  

 skønner, at lejen ved genudlejning, der er foretaget inden for samme  

 periode, overstiger det lejedes værdi.« 20. § 61 affattes således:
 »§ 61. Til de værdiforøgende  

 forbedringsudgifter, jf. § 59, stk. 2-4 og 6, ydes støtten i  

 form af forbedringstilskud.
Stk. 2. Forbedringstilskud fastsættes til det  

 beløb, hvormed 97 pct. af ydelsen på et sædvanligt  

 30-årigt fastforrentet realkreditlån med et kontant provenu  

 svarende til de værdiforøgende forbedringsudgifter, jf.  

 § 59, stk. 1, overstiger grundydelsen, jf. § 49, stk. 1,  

 og § 55. Har kommunalbestyrelsen meddelt påbud efter §§ 33 og 166,  

 forhøjes forbedringstilskuddet med 3 pct. af ydelsen på det i 1.  

 pkt. nævnte lån.
Forbedringstilskuddet aftrappes i takt med  

 reguleringen af grundydelsen, jf. stk. 3 og 4.
Stk. 3. Grundydelsen reguleres med virkning fra  

 støttedatoen, jf. stk. 5, en gang årligt med 75 pct. af  

 stigningen i nettoprisindekset eller det summariske brancheopdelte  

 lønindeks for den private sektor, såfremt dette er steget  

 mindre.
Reguleringen foretages første gang den 1. januar, der  

 følger mindst et halvt år efter de støtteberettigede  

 forbedringsarbejders færdiggørelse.
Ved reguleringen med  

 nettoprisindekset benyttes en 12-måneders-periode sluttende i juni  

 måned året før det finansår, reguleringen  

 vedrører.
Ved regulering med det summariske brancheopdelte  

 lønindeks benyttes en 12-måneders-periode sluttende i februar  

 måned året før det finansår, reguleringen  

 vedrører.
Falder lønindekset, nedsættes grundydelsen med  

 hele det helårlige procentvise fald.
Er nettoprisindekset uændret  

 eller faldende, samtidig med at lønindekset er uændret eller  

 stigende, reguleres grundydelsen ikke.
Stk. 4. Grundydelsen reguleres løbende, indtil den  

 svarer til ydelsen på det realkreditlån, der er lagt til grund  

 ved fastsættelsen af forbedringstilskuddet.
Udgør grundydelsen  

 efter 35 år ikke et beløb svarende til ydelsen på det  

 realkreditlån, der er lagt til grund ved fastsættelsen af  

 forbedringstilskuddet, opreguleres den hertil.
Stk. 5. Forbedringstilskuddet ydes med virkning fra de  

 støtteberettigede forbedringsarbejders færdiggørelse og  

 udbetales til ejeren.
Udbetalingen sker kvartalsvis bagud.
Stk. 6. By- og boligministeren fastsætter nærmere  

 regler for beregningen af ydelsen på et sædvanligt fastforrentet  

 30-årigt realkreditlån, jf. stk. 2 og 4.« 21. Efter § 61 indsættes:
»§ 61 a.
Uanset bestemmelsen i § 61 ydes  

 støtten til de værdiforøgende forbedringsudgifter i  

 ombyggede erhvervsarealer, jf. § 59, stk. 5 og 7, som et  

 engangstilskud.
Tilskuddet udgør nutidsværdien af det i  

 § 61, stk. 2, nævnte forbedringstilskud.
Tilskuddet ydes med  

 virkning fra arbejdernes færdiggørelse.
Stk. 2. By- og boligministeren fastsætter nærmere  

 regler om beregning og udbetaling af tilskuddet.« 22. § 62 affattes således:
»§ 62. Til ombygningstabet som defineret i  

 § 59 ydes støtten i form af kontant erstatning.
Erstatningen  

 udgør hele ombygningstabet.« 23. § 63 ophæves.
 24. § 64 ophæves.
 25. § 65 affattes således:
 »§ 65. Kommunalbestyrelsen kan stille garanti  

 for byggelån inklusive låneomkostninger, der optages til  

 dækning af de støtteberettigede udgifter, i det omfang  

 finansieringen ikke kan gennemføres, medmindre der stilles  

 særlig sikkerhed for långivningen.
Stk. 2. Kommunalbestyrelsen kan endvidere stille garanti for  

 lån til endelig finansiering af de dokumenterede og af  

 kommunalbestyrelsen godkendte værdiforøgende forbedringsudgifter  

 inklusive låneomkostninger og eventuelt kurstab, i det omfang  

 finansieringen ikke kan gennemføres, medmindre der stilles  

 særlig sikkerhed for långivningen.
Garantien kan kun ydes til  

 realkreditlån og realkreditlignende lån ydet af et  

 pengeinstitut.
Stk. 3. Provenuet af lån, hvortil der ydes garanti,  

 må ikke overstige de i stk. 1 og 2 nævnte udgifter.  

 Vedrører garantien finansiering af ombygningsudgifter i  

 erhvervsejendomme, som ombygges til beboelse, skal det i 1. pkt. nævnte  

 provenu af lån efter stk. 2 reduceres med engangstilskuddet, jf.  

 § 61 a.
Det er en betingelse for garantien, at lånet er ydet mod  

 pant i den forbedrede ejendom.
Stk. 4. Kommunalbestyrelsen kan som vilkår for at stille  

 garanti kræve supplerende sikkerhed for lånet eller garantien,  

 herunder i form af kaution eller solidarisk medhæftelse.
Stiller  

 långiver på lånetidspunktet eller senere krav om anden  

 supplerende sikkerhed end kommunal garanti, påhviler det långiver  

 at sikre, at kommunen indtræder i denne sikkerhed, i det omfang  

 garantien bliver gjort effektiv.
 Stk. 5. Inden der ydes en garanti, skal kommunalbestyrelsen  

 med henblik på at sikre den bedst mulige prioritetsstilling for de  

 lån, hvortil der ydes kommunal garanti, tage stilling til, i hvilket  

 omfang det kan accepteres, at disse lån skal respektere  

 foranstående lån med pant i ejendommen.
Stk. 6. Det er et vilkår for den kommunale garanti for  

 lån efter stk. 1 og 2, at det garanterede lån sikres ved 1.  

 prioritets panteret i et ejendommen tilkommende forbedringstilskud.
Den  

 kommunale garanti efter stk. 1, kan kun gøres gældende for  

 det garanterede beløb med fradrag af tilskud efter § 61 a og  

 tabserstatning efter § 62.
Stk. 7. By- og boligministeren kan fastsætte  

 nærmere regler om kommunalbestyrelsens ydelse af garanti samt om  

 anmeldelse af kommunale garantier til Finansstyrelsen.« 26. § 66 ophæves.
 27. § 68, stk. 2, 3. pkt., ophæves.
 28. I § 68, stk. 3, 1. pkt., ændres  

 »bortfalder ydelsesbidrag bortset fra ydelsesbidrag til det i stk. 2, 3.  

 pkt., nævnte lån« til: »finder § 71, stk. 2 og 3, om  

 bortfald af støtte og tilbagebetaling af tabserstatning anvendelse,  

 idet tilbagebetaling af tabserstatning sker i et omfang som beregnet efter  

 stk. 2«.
 29. Efter § 68 indsættes:
»§ 68 a.
Til udlejede lejligheder i ejendomme,  

 som tilhører private andelsboligforeninger, ydes støtten efter  

 reglerne for udlejningsejendomme.« 30. I § 70, stk. 1 og 3, ændres  

 »ophører udbetaling af ydelsesbidrag efter § 64 til« til: »finder  

 § 71, stk. 2 og 3, om bortfald af støtte og tilbagebetaling  

 af tabserstatning anvendelse på«.
 31. I § 71, stk. 1, 1. pkt., ændres  

 »ydelsesbidrag til lån optaget til finansiering af« til:  

 »forbedringstilskud til«, og i 2. pkt. ændres »Ydelsesbidrag«  

 til: »Udbetaling af forbedringstilskud« og »denne lov« til: »lov om  

 byfornyelse, jf. lovbekendtgørelse nr. 897 af 25. september 2000«.
 32. I § 71, stk. 2, ændres »efter § 9,  

 stk. 1« til: »i samme omfang som den hidtidige status«.
 33. I § 71 indsættes som stk. 3 og  

4:
»Stk. 3. Kommunalbestyrelsen tinglyser en deklaration på  

 ejendommen om vilkår for hel eller delvis tilbagebetaling af  

 tabserstatningen, såfremt ejendommens status ændres inden et  

 fastsat åremål på maksimalt 30 år, hvorved  

 ejendommens økonomi forbedres.
Tilbagebetalingskravet påhviler  

 den, der er ejer af ejendommen, når ejendommens status  

 ændres.
Stk. 4. Bestemmelserne i stk. 2 og 3 finder ikke  

 anvendelse på udlejningsboliger, som skifter status til  

 andelsboliger.« 34. § 72 ophæves.
 35. I § 73, stk. 1, 1. pkt., ændres  

 »byfornyelsesbeslutning« til: »bygningsfornyelsesbeslutning«.
 36. I § 73, stk. 2, § 79, stk. 3, sidste  

 pkt., § 88, stk. 1, og § 91, stk. 5, 1. pkt.,  

 ændres »ydelsesbidrag« til: »forbedringstilskud«.
 37. § 73, stk. 3, affattes således:
»Stk. 3. I det omfang forudsætningen for udbetaling af  

 erstatning efter stk. 2 senere ændres, f.eks. hvis lokalerne  

 frigives til andet formål, kan kommunalbestyrelsen, såfremt  

 ejendommens økonomi forbedres, således at den nye værdi  

 overstiger den oprindeligt fastsatte værdi med tillæg af et  

 beløb, der svarer til ejendomsprisudviklingen i det forløbne  

 tidsrum, forlange, at erstatningen tilbagebetales helt eller delvis.« 38. I § 77, stk. 1, udgår »§ 60,  

 stk. 3«, og »§§ 68-70« ændres til: »§§ 68, 69 og  

 70«.
 39. I § 79, stk. 3, indsættes efter 1.  

 pkt.:
»Ydelse af offentlig støtte sker efter reglerne for  

 udlejningsejendomme.« 40. I § 81, stk. 1, 1. pkt., ændres »ydelsen  

 på de lån, der er optaget til finansiering af den godkendte  

 anskaffelsessum, med fradrag af ydelsesbidrag og« til: »en grundydelse, der  

 udgør 5 pct. af den godkendte anskaffelsessum for perioden indtil den  

 første regulering, jf. § 61, stk. 3, med «, og i 2. pkt.  

 ændres »ydelsesbidrag« til: »forbedringstilskud«.
41. I § 81, stk. 5, ændres »§ 49,  

 stk. 1, 2. pkt.« til: »§ 49, stk. 2, 1. pkt.«, og »§ 49,  

 stk. 1, 4. pkt.« ændres til: »§ 49, stk. 2, 3. pkt.« 42. I § 83, stk. 3, 2. pkt., ændres  

 »ydelsesbidrag« til: »forbedringstilskud« og »§ 64« til:  

 »§ 61«.
 43. I § 84, stk. 2, udgår »finansieres og«,  

 og »§ 62, stk. 1, § 63, stk. 1, og § 66«  

 ændres til: »§ 62«.
 44. I § 87, stk. 1, nr. 1, indsættes efter »kapitel  

 3,«: »4,«.
45. I § 87, stk. 1, nr. 9, ændres »Udgifter  

 til ombygningstab og nedrivning, der ikke finansieres med lån efter  

 § 62.« til: »Udgifter til nedrivning.« 46. I § 87, stk. 1, indsættes som nr.  

 15:
»15) Engangstilskud, jf. § 61 a.« 47. I § 87, stk. 1, indsættes som nr. 16:
»16) Bidrag til byggeskadefond, jf. § 177, stk. 1.« 48. § 87, stk. 4, ophæves.
 49. § 87, stk. 5, ophæves.
 50. I § 88 indsættes efter stk. 2 som nyt  

 stykke:
»Stk. 3. Undtaget fra bestemmelsen i stk. 2 er udgifter  

 til erstatning for den del af forbedringsudgifterne, som er overført  

 til ombygningstabet som følge af, at udgifterne ikke kan betinge en  

 forhøjelse af lejen, jf. § 59, stk. 2, 2. pkt.« Stk. 3-5 bliver herefter stk. 4-6.
51. I § 88, stk. 4, der bliver stk. 5,  

 ændres »75 pct.« til: »50 pct.« 52. § 89, 2. pkt., ophæves.
 53. I § 90, stk. 1, nr. 2, ændres  

 »ydelsesbidrag« til: »forbedringstilskud og erstatning«, og  

 », nedrivning« udgår.
 54. § 91, stk. 1, 2. pkt., ophæves.
 55. I § 91 indsættes efter stk. 2 som nye  

 stykker:
 »Stk. 3. Hvis kommunalbestyrelserne i to eller flere kommuner  

 ønsker det, skal by- og boligministeren meddele de  

 pågældende kommuner en fælles vejledende investeringsramme  

 i stedet for de vejledende investeringsrammer efter stk. 1. Den  

 fælles vejledende investeringsramme beregnes som summen af de  

 pågældende kommuners vejledende investeringsrammer efter  

 stk. 1.
Stk. 4. By- og boligministeren kan senere ændre de  

 udmeldte vejledende investeringsrammer efter stk. 1 og 3.« Stk. 3-5 bliver herefter stk. 5-7.
 56. I § 91, stk. 3, 1. pkt., der bliver  

 stk. 5, ændres »ydelsesbidrag til finansiering af udgifter til  

 ombygning, nybyggeri og nedrivning« til: »forbedringstilskud til udgifter til  

 ombygning og nybyggeri«.
 57. Efter § 91 indsættes:
»§ 91 a.
Det første bindende tilsagn  

 til en beslutning efter kapitel 3 eller 9 benævnes hovedtilsagn og  

 efter kapitel 6 lånetilbud.
Senere supplerende bindende tilsagn til en  

 beslutning efter kapitel 3 eller 9 benævnes mertilsagn og efter kapitel  

 6 supplerende lånetilbud.
Stk. 2. En kommune kan inden for et enkelt år maksimalt  

 opnå mertilsagn og supplerende lånetilbud, som sammenlagt svarer  

 til 10 pct. af kommunens vejledende investeringsramme for det  

 pågældende år.
For årene 2001 og 2002 kan en kommune  

 dog maksimalt opnå mertilsagn og supplerende lånetilbud, som  

 sammenlagt svarer til henholdsvis 20 og 15 pct. af kommunens vejledende  

 investeringsramme for hvert af de pågældende år.
Stk. 3. By- og boligministeren kan, når særlige  

 forhold taler herfor, dispensere fra kravet i stk. 2 om, at mertilsagn  

 og supplerende lånetilbud inden for et enkelt år maksimalt kan  

 udgøre en vis andel af kommunens vejledende investeringsramme.« 58. I § 100, stk. 2, ændres »§ 108,  

 stk. 3« til: »§ 108, stk. 2«.
 59. I § 104, stk. 1, ændres »leje« til:  

 »lejeforhøjelse«.
 60. I § 105, stk. 5, ændres »§ 50« til:  

 »§ 63 b, stk. 2«.
 61. I § 106, stk. 3, 2. pkt., ændres »pr.  

 aftale« til: »pr. tilsagn«.
 62. I § 106, stk. 4, 3. pkt., og § 111,  

 stk. 3, ændres »2000« til: »2003«.
 63. I § 131 indsættes som stk. 3:
»Stk. 3. By- og boligministeren kan, når særlige  

 forhold taler herfor, dispensere fra kravet i stk. 1.« 64. I § 142, stk. 3, ændres »§§ 88-90 i  

 lov om leje« til: »§ 66, stk. 1-5, og § 67, stk. 1-2, i  

 lov om leje af erhvervslokaler m.v.« 65. I § 142, stk. 4, indsættes som 2.  

 pkt.:
»Er det lejede udlejet til andet end beboelse, finder  

 § 65, stk. 2, i lov om leje af erhvervslokaler m.v. tilsvarende  

 anvendelse.« 66. I § 150 udgår », inden den efter § 144,  

 stk. 1 og 2, får ret til en erstatningsbolig,«.
 67. I § 152 indsættes som 2. pkt.:
»Endvidere kan ydes godtgørelse til dækning  

 af tab på inventar og installationer, opmagasineringsudgifter og  

 rimelige udgifter til sagkyndig bistand.« 68. I § 159, stk. 3, udgår »medmindre ejeren  

 er berettiget til ydelsesbidrag efter § 62«.
 69. I § 167, stk. 9, ændres »denne lov« til:  

 »lov om byfornyelse og boligforbedring og lov om byfornyelse, jf.  

 lovbekendtgørelse nr. 897 af 25. september 2000«.
 70. § 177, stk. 1, affattes således:
»Bidrag til fonden udgør 1,5 pct. af de godkendte  

 ombygningsudgifter, dog 1 pct. af de godkendte udgifter ved nybyggeri.  

 Bidraget indbetales af kommunalbestyrelsen til fonden, når regnskabet  

 for ombygningen eller nybyggeriet er godkendt.« 71. I § 197, ophæves stk. 2 og  

4, og i stk. 3, der bliver stk. 2, udgår  

 »lån,«.
 Stk. 3 bliver herefter stk. 2, og stk. 5-7  

 bliver herefter stk. 3-5.
 72. I § 197, stk. 6, der bliver stk. 4,  

 ændres »3-5« til: »2 og 3«.
 73. I § 201, stk. 1, nr. 11, ændres  

 »§ 195, stk. 1« til: »§ 199, stk. 1«.
§ 2 Stk. 1. Loven træder i kraft den 1. januar 2001.
 Stk. 2. Loven har virkning for beslutninger, hvortil  

 kommunalbestyrelsen hjemtager bindende tilsagnsramme om offentlig  

 støtte efter den 31. december 2000.
 Stk. 3. For ejendomme, der er omfattet af en beslutning,  

 hvortil der er hjemtaget bindende tilsagn før 1. januar 2001, og hvor  

 der ikke er optaget endeligt lån eller acontolån til finansiering  

 af ombygningstab og nedrivningsudgifter, finder § 62 som affattet ved  

 denne lovs § 1, nr. 22, § 71, stk. 3, som affattet ved denne lovs § 1,  

 nr. 33, og § 87, stk. 1, nr. 9, som ændret ved denne lovs  

 § 1, nr. 45, anvendelse uanset bestemmelsen i stk. 2. Bestemmelsen  

 i 1. pkt. finder tilsvarende anvendelse for beslutninger efter lov om  

 byfornyelse og boligforbedring, jf. lovbekendtgørelse nr. 820 af 15.  

 september 1994 med senere ændringer.
 Stk. 4. For private udlejningsejendomme, der er omfattet af en  

 beslutning, hvortil der er hjemtaget bindende tilsagnsramme før den 1.  

 januar 2001, men hvor der ikke er optaget endeligt lån eller  

 acontolån til finansiering af de værdiforøgende  

 forbedringsudgifter, kan ejeren vælge finansiering, støtte og  

 lejefastsættelse efter bestemmelserne i § 49, stk. 1, 2 og 3,  

 1. og 2. pkt., og § 61. § 49, stk. 1 og 2, er affattet ved  

 denne lovs § 1, nr. 2 og 3, og § 61 er affattet ved denne lovs  

 § 1, nr. 20.
 Stk. 5. Udgifter efter § 95, stk. 2, jf.  

 stk. 4, afholdt inden den 1. januar 2001 refunderes af staten efter de  

 hidtil gældende regler.
Stk. 6. Ydelsesbidrag til lån optaget til finansiering  

 af værdiforøgende forbedringsudgifter omfattet af bestemmelserne  

 i den hidtil gældende lov kan videreføres ved omprioritering.  

 Videreførelse af ydelsesbidraget forudsætter, at  

 restløbetiden ikke forkortes, samt at låntageren ikke  

 opnår et kontantprovenu ved omprioriteringen.
Ved opgørelsen af  

 kontantprovenuet kan fradrages nødvendige omkostninger i forbindelse  

 med omprioriteringen, herunder udgifter til kurssikring i indtil 3  

 måneder.
Det nye lån skal være fastforrentet.
Ved  

 omprioriteringen nedsættes ydelsesbidraget med 90 pct. af  

 ydelsesnedsættelsen.
Den videre aftrapning af ydelsesbidraget  

 ændres ikke som følge af omprioriteringen.
Efter  

 omprioriteringen overføres den kommunale garanti til det nye  

 lån, såfremt dette er et realkreditlån eller  

 realkreditlignende lån ydet af et pengeinstitut.
For det nye lån  

 ydes samme procentvise kommunale garanti som for det indfriede lån.  

 Garantien kan dog ikke forlænges ud over restløbetiden for det  

 indfriede lån.
Lejeforhøjelsen i private udlejningsejendomme og  

 den videre regulering heraf ændres ikke som følge af  

 omprioriteringen.
Bestemmelsen finder tilsvarende anvendelse på  

 lån, hvortil der ydes rentesikring efter lov om sanering eller  

 ydelsesbidrag efter lov om byfornyelse og boligforbedring.
 Stk. 7. § 150 som ændret ved denne lovs § 1,  

 nr. 66, har tillige virkning for beslutninger, som er truffet før  

 denne lovs ikrafttræden.
Givet på Christiansborg Slot, den 20.  

 december 2000 Under Vor Kongelige Hånd og Segl Margrethe R.
