Bekendtgørelse  

 om lægers anmeldelse til Sundhedsstyrelsens Landspatientregister af patienter  

 behandlet på private sygehuse eller klinikker I medfør af § 19 og § 82 i lov nr. 451 af 22.  

 maj 2006 om autorisation af sundhedspersoner og om sundhedsfaglig virksomhed  

 fastsættes:
 § 1.  

  

 Oplysninger om lægelig behandling  

 af patienter på private sygehuse eller klinikker skal anmeldes til  

 Sundhedsstyrelsens Landspatientregister efter reglerne i denne  

 bekendtgørelse.
 § 2.  

  

 Ved private sygehuse eller  

 klinikker forstås i denne bekendtgørelse private sygehuse eller klinikker,  

 hvor  

 der foretages lægelig patientbehandling under indlæggelse og/eller ambulant  

 lægelig patientbehandling.
 § 3.  

  

 Pligten til at foretage  

 anmeldelse påhviler den for patientbehandlingen ansvarlige læge.
 Stk. 2.  

  

 Det er ejeren af sygehuset eller  

 klinikken, der har det overordnede ansvar for, at anmeldelse foretages i  

 overensstemmelse  

 med reglerne i bekendtgørelsen.
 § 4.  

  

 Anmeldelse skal foretages for  

 såvel lægelig patientbehandling under indlæggelse som ambulant lægelig  

 patientbehandling på sygehuset eller klinikken, jf. dog stk. 2 og 3.
 Stk. 2.  

  

 Der skal ikke foretages  

 anmeldelse af lægelig patientbehandling, der er omfattet af overenskomster på  

 praksisområdet.
 Stk. 3.  

  

 Anmeldelsen skal være i  

 overensstemmelse med det dataindhold, der er beskrevet i den til enhver tid  

 gældende beskrivelse af »Fællesindhold for basisregistrering af  

 sygehuspatienter«, som udfærdiges af Sundhedsstyrelsen.
 § 5.  

  

 Anmeldelse af lægelig  

 patientbehandling af indlagte og ambulante patienter skal ske hver for sig.
 Stk. 2.  

  

 Anmeldelse skal ske senest den  

 10. i den måned, der følger efter måneden, hvori den lægelige  

 patientbehandling  

 har fundet sted.
 Stk. 3.  

  

 Anmeldelse skal ske elektronisk  

 i overensstemmelse med den brugermanual, som udfærdiges af Sundhedsstyrelsen  

 og  

 som er tilgængelig på Sundhedsstyrelsens hjemmeside.
 § 6.  

  

 Efter Lov om autorisation af  

 sundhedspersoner og om sundhedsfaglig virksomhed § 82, straffes den  

 læge,  

 der gør sig skyldig i overtrædelse af bekendtgørelsen, med bøde.
 § 7.  

  

 Bekendtgørelsen træder i kraft  

 den 15. september 2007.
 Stk. 2.  

  

 Samtidig ophæves bekendtgørelse  

 nr. 986 af 8. december 2003 om lægers anmeldelse til Sundhedsstyrelsens  

 Landspatientregister af patienter behandlet på private sygehuse eller  

 klinikker.
