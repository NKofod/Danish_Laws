Klage  

 over tvangsbehandling skulle være tillagt opsættende virkning Sundhedsvæsenets Patientklagenævn tiltrådte Det lokale  

 Psykiatriske Patientklagenævn afgørelse af 21. januar 2004 om  

 tvangsmedicinering af patienten.
Sundhedsvæsenets Patientklagenævn fandt dog,  

 at  

 klagen burde have været tillagt opsættende virkning.
 Sundhedsvæsenets Patientklagenævn fandt efter en samlet  

 vurdering, at patienten opfyldte betingelserne for at man kunne  

 tvangsbehandle  

 hende og fandt endvidere, at tvangsbehandlingen opfyldte kravet om mindst  

 indgribende foranstaltning.
 Sundhedsvæsenets Patientklagenævn fandt imidlertid, at  

 klagen burde have været tillagt opsættende virkning.
 Den behandlende overlæge havde i sin udtalelse til  

 sagen anført, at patienten lige fra starten af iværksættelsen, altså den 15.  

 december 2003, blev orienteret om hendes mulighed for at klage over  

 beslutningen, men at hun først den 8. januar 2004 fandt ud af, at hun ville  

 klage, hvilket den behandlende overlæge først blev orienteret om den 12.  

 januar  

 2004. Endvidere blev det anført, at patienten på dette tidspunkt havde  

 modtaget  

 medicinen i 15 dage med ganske god virkning, og at det derfor ikke fandtes  

 lægeligt forsvarligt at tillægge klagen opsættende virkning, da dette unødigt  

 og med ganske stor sandsynlighed ville forårsage en forværring i patientens  

 tilstand og tillige betyde, at behandlingen generelt set ville trække ud med  

 forlængelse af tvangstilbageholdelsen til følge.
 Sundhedsvæsenets Patientklagenævn oplyste herved, at  

 det af psykiatrilovens § 32, stk. 3, følger, at klager over beslutning om  

 tvangsbehandling har opsættende virkning, medmindre omgående gennemførelse af  

 behandlingen er nødvendig for ikke at udsætte patientens liv eller helbred  

 for  

 væsentlig fare eller for at afværge, at patienten udsætter andre for  

 nærliggende fare for at lide skade på legeme eller helbred.
 Der kræves således en egentlig nødsituation, for at en  

 psykiatrisk afdeling kan iværksætte eller fortsætte en tvangsbehandling,  

 inden  

 der foreligger en afgørelse fra det lokale nævn, når patienten har klaget.
