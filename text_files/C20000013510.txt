Cirkulæreskrivelse  

 om politiets og Udlændingestyrelsens behandling af sager om  

 blindpassagerer (til Rigspolitichefen og Udlændingestyrelsen) Når skibe med blindpassagerer ombord anløber  

 dansk havn, skal spørgsmål om blindpassagerers indrejse her i  

 landet behandles efter de gældende regler i udlændingeloven og  

 udlændingebekendtgørelsen.
De relevante bestemmelser er gengivet  

 i bilag 1.
 Afvises blindpassageren fra at indrejse her i landet,  

 fordi den pågældende ikke opfylder de gældende  

 indrejsebetingelser, skal det sikres, at blindpassagerens forhold og  

 forholdene ombord på skibet samt hensynet til skibsdriften ikke i et  

 sådant omfang taler imod, at skibsføreren forestår  

 hjemtransporten, at politiet i stedet bør tage blindpassageren i land  

 med henblik på selv at sørge for udsendelsen af den  

 pågældende.
IMO (International Maritime Organisation) har endvidere  

 ved en resolution af 27. november 1997 vedtaget ikke-bindende retningslinier  

 for, hvordan ansvaret skal fordeles med henblik på at finde en  

 velfungerende løsning på problemerne med blindpassagerer.  

 Regeringen ønsker at efterleve disse retningslinjer.
Resolutionen  

 vedlægges som bilag 2.
 På denne baggrund og i medfør af  

 udlændingelovens § 30, stk. 2, 2. pkt., og § 38,  

 stk. 2, fastsættes følgende forskrifter for politiets og  

 Udlændingestyrelsens behandling af sager om blindpassagerer:
1. Politiets undersøgelser 1.1. Skibsførerens pligter Skibsførere skal underrette politiet om  

 tilstedeværelsen af blindpassagerer ombord på skibe, der  

 påtænker at anløbe dansk havn, jf. § 11, nr. 2, i  

 bekendtgørelse nr. 310 af 4. maj 2000 om udlændinges adgang her  

 til landet (udlændingebekendtgørelsen). I praksis vil denne  

 underretningspligt typisk blive varetaget af skibets/rederiets  

 repræsentant her i landet (mægler, agent eller lignende).
 Skibsførere skal endvidere påse, at personer,  

 der ikke er besætningsmedlemmer, og som ikke kommer fra et andet  

 nordisk land, forbliver ombord, indtil paskontrol har fundet sted, jf.  

 bekendtgørelsens § 11, nr. 1.
1.2. Tidspunktet for politiets iværksættelse af  

 undersøgelser Straks, når politiet modtager underretningen om  

 tilstedeværelsen af en blindpassager ombord på et skib, som  

 anløber dansk havn, skal politiet påbegynde undersøgelser  

 i sagen.
Tidsfaktoren er af væsentlig betydning.
Skibe, som sejler i  

 langfart, ligger ofte kun kort tid i havn.
Det er derfor vigtigt, at der  

 indsamles så mange oplysninger som muligt om blindpassageren og dennes  

 ønsker om indrejse m.v. forud for skibets anløb af dansk  

 havn.
1.3. Politiets undersøgelser og indsamling af oplysninger Politiets undersøgelser har til formål at  

 fastlægge blindpassagerens identitet, nationalitet og dokumentforhold  

 og at klarlægge blindpassagerens ønsker om indrejse og eventuel  

 tilknytning til Danmark (herunder familieforhold) og den  

 pågældendes forhold ombord på skibet, herunder om  

 blindpassagerens tilstedeværelse på skibet vil være til  

 fare for skibets sikre drift.
Der skal derfor indsamles oplysninger, som kan  

 belyse disse forhold.
Der skal ligeledes indhentes oplysninger om skibets rute,  

 herunder om anløb af havne og eventuelle tidligere forsøg  

 på landsætning af blindpassageren.
I den forbindelse er det  

 tillige vigtigt, at der sikres oplysninger om skibets afsejlingstidspunkt med  

 henblik på, at der så vidt muligt kan træffes en  

 afgørelse om indrejse/landsætning, mens skibet ligger i  

 havn.
 Der skal endvidere indhentes oplysninger om, hvorvidt  

 repræsentanter for skibet har truffet foranstaltninger til snarlig  

 tilbagesendelse eller hjemsendelse af blindpassageren, herunder om  

 skibsføreren er indstillet på at påtage sig  

 hjemtransporten på skibet.
 Oplysninger kan indhentes fra skibsføreren, som kan  

 anmodes om at udfylde en særlig erklæring, der vedlægges  

 som bilag 3, eller fra andre repræsentanter for skibet (mægler,  

 agent m.v.). Som bilag 4 vedlægges en oversigt over relevante  

 kontaktadresser vedrørende skibsforsikring.
 Når skibet anløber dansk havn, skal  

 skibsføreren afhøres med henblik på at indsamle  

 supplerende/uddybende oplysninger om blindpassagerens ombordstigning og  

 forhold på skibet samt eventuelle tidligere forsøg på  

 landsætning.
Blindpassageren skal så vidt muligt afhøres  

 ombord på skibet.
Formålet med denne afhøring er at  

 få bekræftet og eventuelt uddybet de oplysninger om identitet,  

 nationalitet, tilstedeværelse af rejsedokumenter, ønske om  

 indrejse, eventuel tilknytning til Danmark (herunder familieforhold) m.v.,  

 som allerede er modtaget fra skibsføreren m.v. forud for skibets  

 anløb af dansk havn.
I forbindelse med afhøringen af  

 blindpassageren skal der tillige indhentes oplysninger/foretages  

 observationer om blindpassagerens forhold ombord, herunder om eventuel  

 indespærring, og om blindpassagerens helbredsmæssige tilstand.  

 Blindpassagerens oplysninger om tilknytning til Danmark, (herunder  

 familieforhold) skal så vidt muligt søges bekræftet.
 Der skal udfærdiges rapport om de indsamlede  

 oplysninger med henblik på, at de kan danne grundlag for  

 afgørelsen i sagen.
2. Afgørelsen om indrejse/landsætning En blindpassager skal opfylde de samme betingelser for  

 indrejse som andre udlændinge, jf. udlændingelovens § 28,  

 stk. 1.
2.1. Blindpassagerer, der ansøger om asyl 2.1.1. Politiets forelæggelse af sagen for  

 Udlændingestyrelsen Ansøger blindpassageren om asyl, skal politiet  

 forelægge sagen for Udlændingestyrelsen, der træffer  

 afgørelse, enten om at der skal ske afvisning, overførsel eller  

 tilbageførsel efter reglerne i udlændingelovens § 48 a,  

 eller om at udlændingen skal tillades indrejse med henblik på at  

 opholde sig her i landet, mens asylansøgningen behandles  

 (»normalprocedure«), eller   hvis der ikke kan træffes en  

 afgørelse om afvisning m.v. eller om »normalprocedure« på det  

 foreliggende grundlag   om »ingen resolution på det foreliggende  

 grundlag«.
Forelæggelsen sker telefonisk.
Som bilag 5 vedlægges  

 en oversigt over relevante telefon- og telefaxnumre i  

 Udlændingestyrelsen.
2.1.2. Udlændingestyrelsens afgørelse og politiets opgaver i  

 forbindelse hermed Træffer Udlændingestyrelsen afgørelse  

 om afvisning til et sikkert tredieland, skal styrelsen orientere politiet  

 herom, og politiet skal underrette blindpassageren og  

 skibsføreren/dennes repræsentant om afgørelsen.  

 Blindpassageren kan påklage Udlændingestyrelsens afgørelse  

 til indenrigsministeren, men klagen har ikke opsættende virkning, jf.  

 udlændingelovens § 48 d.
Politiet skal herefter   i et samarbejde  

 med skibsføreren/dennes repræsentant   tage blindpassageren i  

 land med henblik på politiets udsendelsesforanstaltninger.
Træffer Udlændingestyrelsen afgørelse  

 om, at blindpassageren skal tillades indrejse med henblik på at opholde  

 sig her i landet, mens asylansøgningen behandles (»normalprocedure«),  

 eller lyder styrelsens afgørelse på »ingen resolution på  

 det foreliggende grundlag«, skal styrelsen orientere politiet herom, og  

 politiet skal underrette blindpassageren og skibsføreren/dennes  

 repræsentant om afgørelsen.
Politiet skal herefter   i et  

 samarbejde med skibsføreren/dennes repræsentant   tage  

 blindpassageren i land.
2.1.3. Sammenfatning Blindpassagerer, der ansøger om asyl, skal  

 således i alle tilfælde tages i land enten med henblik på  

 at afvente, at der tilvejebringes et tilstrækkeligt grundlag for  

 Udlændingestyrelsens afgørelse efter udlændingelovens  

 § 48 a, eller med henblik på at opholde sig her i landet, mens  

 asylansøgningen behandles, eller med henblik på politiets  

 udsendelsesforanstaltninger.
2.2. Blindpassagerer, der ikke ansøger om asyl 2.2.1. Politiets afgørelser Ansøger blindpassageren ikke om asyl, er det  

 politiet, der   jf. udlændingelovens § 48, 1. pkt.   tager  

 stilling til, om blindpassageren kan afvises, jf. udlændingelovens  

 § 28, stk. 1, eller tillades indrejse.
 Opfylder blindpassageren betingelserne for indrejse, skal  

 denne tillades af politiet.
 Opfylder blindpassageren ikke betingelserne for indrejse,  

 skal politiet træffe afgørelse om afvisning, jf.  

 udlændingelovens § 28, stk. 1.
Politiet skal underrette blindpassageren og  

 skibsføreren/dennes repræsentant om afgørelsen om  

 afvisning.
Blindpassageren kan påklage politiets afgørelse til  

 indenrigsministeren, men klagen har ikke opsættende virkning, jf.  

 udlændingelovens § 48, 4.-5. pkt.
 Er blindpassageren, som afvises af politiet, identificeret  

 med gyldigt pas eller anden gyldig rejselegitimation, skal politiet i et  

 samarbejde med skibsføreren/dennes repræsentant tage den  

 pågældende i land med henblik på udsendelse.
 I tilfælde, hvor skibsføreren er indstillet  

 på at forestå hjemtransporten på skibet, skal  

 spørgsmålet om, hvorvidt blindpassageren skal tages i land,  

 forelægges for Udlændingestyrelsen, jf. nedenfor under pkt.  

 2.2.2.
2.2.2. Politiets forelæggelse af sagen for  

 Udlændingestyrelsen I tilfælde, hvor skibsføreren er indstillet  

 på at forestå hjemtransporten på skibet, eller hvor  

 blindpassageren ikke er identificeret med gyldigt pas eller anden gyldig  

 rejselegitimation, skal politiet indhente en udtalelse fra  

 Udlændingestyrelsen om, hvorvidt politiet, uanset  

 afvisningsbeslutningen, skal tage blindpassageren i land med henblik på  

 at afvente politiets udsendelsesforanstaltninger (identifikation,  

 pasudstedelse, udsendelse). Indhentelsen af udtalelsen fra  

 Udlændingestyrelsen sker pr. telefax ved fremsendelse af rapport.
Som  

 bilag 5 vedlægges en oversigt over relevante telefon- og telefaxnumre i  

 Udlændingestyrelsen.
2.2.3. Udlændingestyrelsens anbefaling om, hvorvidt blindpassageren  

 skal tages i land Politiets undersøgelser og rapport herom skal  

 anvendes som grundlag for Udlændingestyrelsens anbefaling om, hvorvidt  

 blindpassageren skal tages i land.
 Udlændingestyrelsens anbefaling skal tage  

 udgangspunkt i IMO-resolutionen af 27. november 1997.
 Af resolutionen fremgår bl.a.:
 »5.3. Det land, hvis havn udgør den først  

 planlagte anløbshavn, efter at blindpassageren er blevet opdaget  

 (udskibningshavnen):
 5.3.1.   skal acceptere blindpassageren med henblik  

 på, at der kan blive foretaget undersøgelser, herunder  

 afhøringer, under iagttagelse af landets nationale love, samt  

 såfremt de kompetente nationale myndigheder finder det  

 hensigtsmæssigt   give rederiet og den person, der optræder  

 på rederiets vegne, samt den bemyndigede eller udpegede agent for  

 P&I-klubben tilladelse til at få adgang til blindpassageren.
 5.3.2.   skal overveje muligheden for at give tilladelse  

 til landsætning og om nødvendigt, under iagttagelse af landets  

 love, sørge for forsvarligt husly til blindpassageren, eventuelt  

 på rederiets eller rederiets agenters regning, i følgende  

 tilfælde:
5.3.2.1.   hvis der på afsejlingstidspunktet endnu  

 ikke er fundet en løsning på de under 5.3.1. omtalte sager; 5.3.2.2.   hvis det er blevet godtgjort over for landets  

 myndigheder, at der er truffet foranstaltninger, som vil blive iværksat  

 med henblik på den snarlige tilbage- eller hjemsendelse af  

 blindpassageren ad anden vej (eventuelt på rederiets eller rederiets  

 agenters regning); eller 5.3.2.3.   hvis blindpassagerens tilstedeværelse  

 ombord på skibet ville være til fare for gennemførelsen af  

 sikker skibsdrift;....« I Udlændingestyrelsens vurdering skal desuden  

 indgå humanitære hensyn til blindpassageren, herunder til den  

 pågældendes helbredsforhold og fysiske forhold på  

 skibet.
 De ovennævnte hensyn kan efter en konkret vurdering  

 begrunde, at Udlændingestyrelsen anbefaler, at blindpassageren tages i  

 land med henblik på at afvente politiets  

 udsendelsesforanstaltninger.
 Er skibsføreren indstillet på at  

 forestå hjemtransporten på skibet, og taler blindpassagerens  

 forhold og forholdene ombord på skibet ikke herimod, kan dette efter en  

 konkret vurdering begrunde, at Udlændingestyrelsen anbefaler, at den  

 pågældende skal forblive på skibet.  

 Udlændingestyrelsen skal så vidt muligt undgå, at skibets  

 afgang herved forsinkes.
2.2.4. Politiets opgaver i forbindelse med Udlændingestyrelsens  

 anbefaling Anbefaler Udlændingestyrelsen, at blindpassageren  

 skal tages i land med henblik på politiets udsendelsesforanstaltninger,  

 skal politiet tage blindpassageren i land i et samarbejde med  

 skibsføreren/dennes repræsentant.
Anbefaler Udlændingestyrelsen ikke, at  

 blindpassageren skal tages i land, skal den pågældende forblive  

 ombord på skibet.
Det skal sikres, at blindpassageren fortsat er ombord  

 på skibet, når det forlader dansk havn.
2.2.5. Sammenfatning Ikke-asylsøgende blindpassagerer, der opfylder  

 betingelserne for indrejse, får tilladelse til at indrejse af  

 politiet.
 Ikke-asylsøgende blindpassagerer, der ikke opfylder  

 indrejsebetingelserne, afvises af politiet i medfør af  

 udlændingelovens § 28, stk. 1. De får således  

 ikke tilladelse til at indrejse i Danmark.
 Afviste blindpassagerer, der er identificerede med gyldigt  

 pas eller anden gyldig rejselegitimation, skal dog tages i land med henblik  

 på udsendelse, hvis skibsføreren ikke er indstillet på at  

 forestå hjemtransporten på skibet.
 I tilfælde, hvor skibsføreren er indstillet  

 på at forestå hjemtransporten på skibet, eller hvor  

 blindpassageren ikke er identificeret med gyldigt pas eller anden gyldig  

 rejselegitimation, skal politiet indhente en udtalelse fra  

 Udlændingestyrelsen om, hvorvidt politiet, uanset  

 afvisningsbeslutningen, skal tage blindpassageren i land med henblik på  

 at afvente politiets udsendelsesforanstaltninger.
 Anbefaler Udlændingestyrelsen, at blindpassageren  

 skal tages i land med henblik på politiets udsendelsesforanstaltninger,  

 skal politiet tage blindpassageren i land i et samarbejde med  

 skibsføreren/dennes repræsentant.
 Anbefaler Udlændingestyrelsen ikke, at  

 blindpassageren skal tages i land, skal den pågældende forblive  

 ombord på skibet.
3. Udgifter i forbindelse med behandlingen af sager om  

 blindpassagerer Skibsføreren og den, der har rådighed over  

 skibet, samt dennes herværende repræsentant har pligt til uden  

 udgift for staten at sørge for, at afviste blindpassagerer fra skibet  

 udrejser af landet, jf. udlændingelovens § 43, stk. 2, 1.  

 pkt.
Efter stk. 2, 2. pkt., har de nævnte personer endvidere pligt  

 til at erstatte statens udgifter ved blindpassagerens ophold,  

 tilbageførelse til skibet eller udsendelse.
Indenrigsministeren kan,  

 jf. stk. 2, 3. pkt., fastsætte nærmere bestemmelser om  

 størrelsen af den i 2. pkt. nævnte erstatning.
Der er ikke  

 fastsat sådanne bestemmelser.
I praksis har skibsførerens/dennes  

 repræsentants økonomiske forpligtelser hidtil været  

 begrænset til at omfatte dækning af udgifter til blindpassagerens  

 hjemtransport (flybillet, fremskaffelse af rejsedokument). Der skal  

 således normalt ikke kræves dækning af andre udgifter,  

 herunder opholdsudgifter eller udgifter til eventuelt ledsagende  

 politipersonale.
Med henblik på at kunne rejse kravet om dækning  

 af udgifterne til hjemtransport skal skibets ejerforhold,  

 repræsentationsforhold og forsikringsforhold klarlægges.
Der  

 henvises i denne forbindelse til bilag 4.
4. Ikrafttræden Cirkulæreskrivelsen træder i kraft straks.
Bilagsoversigt Bilag 1:
Uddrag af relevante bestemmelser i udlændingeloven og  

 udlændingebekendtgørelsen Bilag 2:
IMO-resolution af 27. november 1997 om retningslinier for, hvordan  

 ansvaret skal fordeles med henblik på at finde en velfungerende  

 løsning på problemerne med blindpassagerer Bilag 3:
Oplysningsskema, som udfyldes af skibsføreren/dennes  

 repræsentant Bilag 4:
Oversigt over relevante kontaktadresser vedrørende  

 skibsforsikring Bilag 5:
Oversigt over relevante telefon- og telefaxnumre i  

 Udlændingestyrelsen Indenrigsministeriet, den 26. juni  

 2000 Karen Jespersen /Hans B.
Thomsen Bilag 1 Uddrag af relevante bestemmelser i udlændingeloven og  

 udlændingebekendtgørelsen Det bemærkes, at andre bestemmelser end de nedenfor  

 nævnte kan være relevante for behandlingen af sager om  

 blindpassagerer.
Opregningen af relevante bestemmelser fra  

 udlændingeloven og udlændingebekendtgørelsen skal  

 således ikke betragtes som udtømmende.
 Udlændingeloven, jf. lovbekendtgørelse nr.  

 539 af 26. juni 1999 som ændret ved lov nr. 425 af 31. maj 2000.
 »§ 28. En udlænding, der ikke har opholdstilladelse, eller  

 en nordisk statsborger, som ikke har fast bopæl her i landet, kan  

 uanset bestemmelserne i kapitel 1 afvises ved indrejsen:
 1)	Hvis udlændingen har indrejseforbud og ikke har visum, jf.  

 § 4, stk. 1, 2. pkt.
 2)	Hvis udlændingen ikke opfylder de bestemmelser om pas, visum  

 og indrejse, som er fastsat i kapitel 7. Statsborgere i en andet nordisk land  

 kan dog kun afvises af denne grund, såfremt de indrejser fra et  

 ikke-nordisk land, jf. § 39, stk. 4.
3)	Hvis der efter det, som er oplyst om udlændingens forhold, er  

 grund til at antage, at den pågældende vil tage ophold eller  

 arbejde her i landet uden fornøden tilladelse.
Udlændinge, der  

 er omfattet af § 2, stk. 1 eller 2, kan dog ikke afvises af denne  

 grund.
4)	Hvis udlændingen ikke har de fornødne midler til sit  

 underhold her i landet og til hjemrejsen.
Udlændinge, der er omfattet  

 af § 2, stk. 1 eller 2, kan dog ikke afvises af denne grund, jf.  

 dog stk. 2.
 5)	Hvis andre hensyn til den offentlige orden eller sikkerheds- eller  

 sundhedsmæssige grunde tilsiger, at udlændingen ikke bør  

 have ophold her i landet.
Stk. 2. Afvisning efter stk. 1 kan endvidere ske indtil 3  

 måneder efter indrejsen.
Udlændinge, der er omfattet af § 2,  

 stk. 1 eller 2, kan dog efter indrejsen kun afvises efter stk. 1,  

 nr. 1 og 5, og, såfremt det offentlige må bekoste  

 udlændingens rejse ud af landet, tillige efter nr. 4. Har Danmark  

 fremsat anmodning over for et andet EF-land om overtagelse, tilbagetagelse  

 eller modtagelse af udlændingen efter reglerne i kapitel 5 a, regnes  

 fristen i 1. pkt. fra det tidspunkt, da det andet EF-land har besvaret  

 anmodningen.
 Stk. 3. En udlænding, der meddeles afslag på eller  

 frafalder en ansøgning om opholdstilladelse efter § 7, eller hvis  

 ansøgning om asyl bortfalder efter § 40, stk. 8, kan uanset  

 bestemmelsen i stk. 1 afvises i indtil 3 måneder fra  

 indrejsen.
 Stk. 4. En udlænding, der ikke har fast bopæl her  

 i landet, kan uanset bestemmelserne i kapitel 1 afvises, såfremt det  

 findes påkrævet af hensyn til statens sikkerhed.
 Stk. 5. Indenrigsministeren kan fastsætte nærmere  

 regler om afvisning og udsendelse af blindpassagerer.
 § 31. En udlænding må ikke udsendes til et land,  

 hvor den pågældende risikerer forfølgelse af de i  

 flygtningekonventionen af 28. juli 1951, artikel 1 A, nævnte grunde,  

 eller hvor udlændingen ikke er beskyttet mod videresendelse til et  

 sådant land.
Stk. 2. Bestemmelsen i stk. 1 finder tilsvarende  

 anvendelse, såfremt de i § 7, stk. 2, nævnte forhold  

 foreligger.
Dette gælder dog ikke, hvis der er bestemte grunde til at  

 antage, at udlændingen frembyder fare for landets sikkerhed, eller hvis  

 udlændingen efter endelig dom for en særlig farlig forbrydelse  

 må antages at frembyde nærliggende fare for andres liv, legeme,  

 helbred eller frihed.
 § 39. En udlænding skal ved indrejse, under ophold her i  

 landet og ved udrejse herfra være i besiddelse af pas eller andet  

 dokument, der efter indenrigsministerens bestemmelse kan godkendes som  

 rejselegitimation.
 Stk. 2. Indenrigsministeren kan fastsætte regler om, i  

 hvilket omfang passet eller rejselegitimationen skal være  

 påtegnet visum til indrejse i eller udrejse af landet.  

 Indenrigsministeren kan endvidere fastsætte nærmere regler om  

 visum, herunder om adgangen hertil, om visummets varighed og om de  

 betingelser, der kan fastsættes for visummet.
Stk. 3. Passet eller rejselegitimationen skal ved ind- eller  

 udrejse forevises for paskontrollen og under ophold her i landet på  

 begæring forevises for offentlige myndigheder.
Indenrigsministeren kan  

 bestemme, at udlændinge til stadighed skal medføre deres pas  

 eller anden rejselegitimation under ophold her i landet.
 Stk. 4. Bestemmelserne i stk. 1-3 gælder ikke for  

 statsborgere i et andet nordisk land, der opholder sig her i landet, eller  

 som indrejser fra eller udrejser til en andet nordisk land.  

 Indenrigsministeren kan fritage andre udlændinge for pligterne efter  

 stk. 1 og 3.
Stk. 5. Indenrigsministeren fastsætter regler om  

 udstedelse af særlig rejselegitimation til udlændinge, der ikke  

 kan skaffe sig pas, eller som af andre grunde har behov for et sådant  

 dokument.
Rejselegitimation kan inddrages efter samme regler, som  

 gælder om pas til danske statsborgere, eller når grundlaget for  

 udstedelsen er bortfaldet.
 § 43. Politiet kan, såfremt der er et umiddelbart behov  

 herfor, drage omsorg for indkvartering og underhold af udlændinge, der  

 opholder sig her i landet og indgiver ansøgning om opholdstilladelse i  

 medfør af § 7, og som ikke er registrerede som  

 asylansøgere efter § 48 e, stk. 1. Politiet afholder  

 udgifterne hertil.
Stk. 2. Såfremt politiet drager omsorg for en  

 udlændings udrejse, skal udlændingen afholde de udgifter, der for  

 udlændingens eget vedkommende er forbundet hermed.
Har  

 udlændingen ikke tilstrækkelige midler, afholdes udgifterne  

 foreløbig af statskassen.
Stk. 3. Føreren og den, der har rådighed over et  

 skib eller luftfartøj, som har bragt en udlænding her til  

 landet, samt dennes herværende repræsentant har pligt til uden  

 udgift for staten at sørge for udlændingens udrejse,  

 såfremt udlændingen bliver afvist, overført eller  

 tilbageført efter reglerne i kapitel 5 eller 5 a.
De har endvidere  

 pligt til at erstatte statens udgifter ved rømte eller agterudsejlede  

 besætningsmedlemmer og blindpassagerers ophold, tilbageførelse  

 til skibet eller luftfartøjet eller udsendelse.
Indenrigsministeren  

 kan fastsætte nærmere bestemmelser om størrelsen af den i  

 2. pkt. nævnte erstatning.
 Stk. 4. Den, der har bistået en udlænding med  

 ulovligt at indrejse eller opholde sig her i landet, og den, der har  

 beskæftiget en udlænding uden arbejdstilladelse, skal erstatte de  

 udgifter, der påføres staten ved udlændingens ophold og  

 udrejse.
 Stk. 5. Krav efter stk. 2-4 tillægges  

 udpantningsret.
§ 48 a.
Påberåber en udlænding sig at  

 være omfattet af § 7, træffer Udlændingestyrelsen  

 snarest mulig afgørelse om afvisning, overførsel eller  

 tilbageførsel efter reglerne i kapitel 5 a eller om afvisning efter  

 reglerne i kapitel 5 eller udvisning efter § 25 b og i givet fald  

 udsendelse.
Stk. 2. Ansøgning om opholdstilladelse efter § 7  

 behandles ikke, før der er truffet afgørelse efter stk. 1  

 og udlændingen i givet fald er udrejst af landet.
Udlændingen  

 må dog ikke udsendes til et land, hvor der er risiko for  

 forfølgelse af de grunde, der er nævnt i artikel 1 A i  

 flygtningekonventionen af 28. juli 1951, eller hvor der ikke er beskyttelse  

 mod videresendelse til et sådant land.
 Stk. 3. Indgiver en udlænding, der opholder sig i et  

 andet EF-land, ansøgning om opholdstilladelse efter § 7,  

 træffer Udlændingestyrelsen afgørelse om, at  

 ansøgningen ikke kan behandles førend Danmark har modtaget en  

 anmodning om overtagelse eller tilbagetagelse.
Stk. 4. Træffer Udlændingestyrelsen  

 afgørelse om undladelse af afvisning, udvisning, overførsel  

 eller tilbageførsel og udsendelse, skal politiet gøre  

 asylansøgeren bekendt med adgangen til at sætte sig i  

 forbindelse med Dansk Flygtningehjælp.
Indenrigsministeren kan  

 fastsætte regler, hvorefter politiet forud for  

 Udlændingestyrelsens afgørelse skal gøre en  

 asylansøger, der opholder sig her i landet, bekendt med adgangen til  

 at sætte sig i forbindelse med Dansk Flygtningehjælp.« Udlændingebekendtgørelsen, jf. bekendtgørelse nr.  

 310 af 4. maj 2000 om udlændinges adgang her til landet.
 »§ 5. Statsborgere i et andet nordisk land er efter  

 udlændingelovens § 39, stk. 4, 1. pkt., jf. stk. 1,  

 fritaget for at være i besiddelse af pas eller anden rejselegitimation  

 ved indrejse her i landet fra et andet nordisk land, ved ophold her i landet  

 og ved udrejse herfra.
 Stk. 2. Indenrigsministeren bestemmer efter  

 udlændingelovens § 39, stk. 4, 2. pkt., hvilke andre grupper  

 af udlændinge der ved indrejse og ophold her i landet og ved udrejse  

 herfra er fritaget for at være i besiddelse af pas eller anden  

 rejselegitimation.
 Stk.3. Udlændingestyrelsen eller politiet kan, når  

 særlige grunde taler derfor, tillade, at en udlænding indrejser  

 og opholder sig her i landet uden at være i besiddelse af pas eller  

 anden rejselegitimation.
 Stk. 4. Oplysninger om de bestemmelser, der er truffet efter  

 stk. 2, offentliggøres af indenrigsministeren i Statstidende.  

 Samme sted offentliggøres én gang årligt pr. 1. januar en  

 oversigt over de trufne bestemmelser.
§ 11. Skibsførere og førere af fly skal 1)	påse, at ikke-nordiske udlændinge, der ikke er  

 besætningsmedlemmer, forbliver ombord, indtil indrejsekontrol har  

 fundet sted, 2)	underrette politiet om tilstedeværelsen af blindpassagerer  

 ombord, 3)	anmelde til politiet, såfremt et ikke-nordisk  

 besætningsmedlem skal afmønstres her i landet, 4)	anmelde til politiet, når et ikke-nordisk  

 besætningsmedlem er rømmet eller har undladt at indfinde sig  

 ombord, 5)	på begæring af politiet afgive skriftlig erklæring  

 om antallet af ankommende og afrejsende passagerer og  

 besætningsmedlemmer og 6)	på begæring af politiet aflevere et eksemplar af  

 passagerlisten og besætningslisten.
 § 12. Udlændinge skal have deres pas eller anden  

 rejselegitimation påtegnet (viseret) før indrejsen, medmindre de  

 pågældende er fritaget for visum, jf. § 13.
 § 14. Visum udstedes af Udlændingestyrelsen eller af en  

 dansk diplomatisk eller konsulær repræsentation, der efter  

 udlændingelovens § 47, stk. 2, er bemyndiget hertil efter  

 aftale mellem indenrigsministeren og udenrigsministeren.
 Stk. 2. Ansøgning om visum skal indgives til en dansk  

 diplomatisk eller konsulær repræsentation, jf. dog  

 stk. 3.
 Stk. 3. Udlændingestyrelsen kan, når særlige  

 grunde taler derfor, udstede visum ved indrejsen her i landet eller tillade  

 indrejse uden visum.
 Stk. 4. Udlændingestyrelsen kan meddele  

 tilbagerejsetilladelse til en udlænding, der lovligt opholder sig i  

 Danmark.
Stk. 5. Politiet kan i helt særlige tilfælde  

 udstede visum ved indrejsen her i landet efter stk. 3 eller meddele  

 tilbagerejsetilladelse efter stk. 4.« Bilag 2 IMO-resolution af 27. november 1997 om retningslinier for,  

 hvordan ansvaret skal fordeles med henblik på at finde en velfungerende  

 løsning på problemerne med blindpassagerer 1 - Skibsførere, rederier1) , havnemyndigheder, nationale regeringer og  

 andre organer, herunder sikkerhedsvagter, har alle et ansvar i samarbejdet om  

 at forhindre ulovlig adgang til skibe, der ligger i havn.
Men uanset hvor  

 effektive havnenes og skibenes sikkerhedsrutiner er, vil der stadig  

 være tilfælde, hvor det lykkes blindpassagerer at få adgang  

 til skibet, enten ved at gemme sig i den last, der skal indlades på  

 skibet, eller ved at snige sig ombord.
2 - Med henblik på nærværende resolution  

 defineres en blindpassager som en person, der sniger sig ombord på et  

 skib eller gemmer sig i en last, der derefter indlades på skibet, uden  

 samtykke fra rederiet eller skibsføreren eller en anden ansvarlig  

 person, og som opdages ombord efter at skibet har forladt havnen, og som  

 bliver indberettet til de relevante myndigheder af skibsføreren; 3 - Løsningen på blindpassager-sager er  

 vanskelig, fordi de mange lande, der kan være involveret, har så  

 forskellige nationale lovgivninger: Det land hvor blindpassageren sneg sig  

 ombord (indskibningshavnen), det land hvor blindpassageren landsættes  

 (udskibningshavnen), skibets flagstat, det land som blindpassageren  

 påstår at stamme fra eller faktisk stammer fra, eller hvor  

 han/hun er eller påstår at være statsborger, samt de  

 transitlande der bliver berørt af hjemsendelsen.
4 - Der er imidlertid nogle grundlæggende  

 principper, som vil kunne finde almindelig anvendelse.
Det drejer sig om  

 følgende principper:
4.1 - En anerkendelse af, at blindpassagerer, der ankommer  

 til eller rejser ind i et land uden de påkrævede dokumenter,  

 generelt er illegale indrejsende.
Beslutninger vedrørende behandlingen  

 af sådanne tilfælde henhører under de lande, hvor  

 sådanne ankomster eller indrejser finder sted.
 4.2 - Blindpassagerer, som er asylansøgere, skal  

 behandles i overensstemmelse med de i internationale regler2)  og relevante nationale love fastsatte  

 internationale beskyttelsesprincipper.
 4.3 - Rederiet og den person, der optræder på  

 rederiets vegne på stedet, skibsføreren, såvel som  

 havnemyndighederne og nationale regeringer skal samarbejde i så vid  

 udstrækning som muligt i forbindelse med behandlingen af  

 blindpassager-sager.
4.4 - Rederier og de personer der optræder på  

 rederiernes vegne på stedet, skibsførere, såvel som  

 havnemyndighederne og nationale regeringer skal sørge for at have  

 installeret sikkerhedssystemer, som så vidt det kan lade sig  

 gøre skal forhindre vordende blindpassagerer i at snige sig ombord  

 på et skib, eller som, såfremt dette skulle slå fejl, kan  

 opspore dem, før skibet anløber en havn.
Hvor det er tilladt i  

 henhold til den nationale lovgivning, skal de nationale myndigheder overveje  

 muligheden af at retsforfølge blindpassagerer for at have  

 krænket eller beskadiget lasten eller rederiets ejendom.
 4.5 - Alle parter skal gøre sig klart, at en  

 hensigtsmæssig søgen vil kunne minimere risikoen for at  

 behandling af en blindpassager-sag bliver nødvendig, ligesom en  

 sådan søgen kan redde en blindpassagers liv, hvis denne f.eks.  

 har gemt sig et sted som bagefter lukkes lufttæt og/eller bliver kemisk  

 behandlet.
 4.6 - Landene skal tage imod blindpassagerer, der er  

 blevet sendt tilbage, hvis det pågældende land er  

 blindpassagerens fødeland, eller hvis blindpassagererne har fuldt  

 statsborgerskab eller opholdstilladelse i det pågældende  

 land.
 4.7 - Det land, hvor blindpassagerens oprindelige  

 indskibningshavn befinder sig, skal som regel acceptere, at en sådan  

 blindpassager sendes tilbage, med henblik på at der bliver foretaget  

 afhøringer, indtil sagen er blevet endeligt afgjort.
4.8 - Man skal med omhu bestræbe sig på at  

 undgå de situationer, hvor en blindpassager skal tilbageholdes ombord  

 på skibet på ubestemt tid.
I den henseende skal landene  

 samarbejde med rederiet med henblik på at foranstalte, at  

 blindpassageren bliver sendt tilbage til et hensigtsmæssigt land.
4.9 - Blindpassager-sager skal behandles på en human  

 måde af alle involverede parter.
Der skal altid tages behørigt  

 hensyn til at skibet kan drives sikkert samt til blindpassagerens  

 trivsel.
5 - Med henblik på behandlingen af problemet er det  

 nødvendigt først at definere og skabe enighed om rammerne for  

 de involverede parters forskellige ansvarsområder, rettigheder og  

 forpligtelser.
Det foreslås, at ansvaret bliver fordelt på  

 følgende måde:
5.1 - Skibsføreren - 5.1.1   skal med omhu bestræbe sig på straks  

 at finde ud af, hvilken havn det lykkedes blindpassageren at snige sig  

 ombord; 5.1.2   skal med omhu bestræbe sig på at finde  

 ud af blindpassagerens identitet, herunder nationalitet og  

 statsborgerskab; 5.1.3   skal udarbejde en erklæring, der indeholder  

 alle relevante oplysninger om blindpassageren, i overensstemmelse med de  

 oplysninger, der er specificeret i det til nærværende  

 retningslinier vedlagte standarddokument [oplysningsskemaet i bilag 3], med  

 henblik på at forelægge denne erklæring for de relevante  

 myndigheder; 5.1.4   skal underrette det pågældende rederi,  

 de relevante myndigheder i indskibningshavnen, den næstfølgende  

 anløbshavn og flagstaten om tilstedeværelsen af en blindpassager  

 samt om dermed forbundne relevante oplysninger; 5.1.5   må ikke afvige fra sin planlagte rute for at  

 landsætte en blindpassager i et givet land, medmindre der er blevet  

 arrangeret hjemsendelse med tilstrækkelig dokumentation og  

 landsætningstilladelse, eller der foreligger formildende  

 omstændigheder, eller der er sikkerhedsmæssige eller  

 humanitære grunde hertil; 5.1.6   skal sørge for, at blindpassageren  

 udleveres til de relevante myndigheder i den næstfølgende  

 anløbshavn i overensstemmelse med disse myndigheders krav; 5.1.7   skal træffe hensigtsmæssige  

 foranstaltninger for at sikre blindpassagerens sikkerhed, almindelige helbred  

 og trivsel indtil landsætningen.
5.2 - Rederiet eller den person, der disponerer over  

 skibet - 5.2.1   skal sørge for, at eventuelle relevante  

 oplysninger vedrørende blindpassageren er blevet meddelt til de  

 relevante myndigheder i indskibningshavnen, den næstfølgende  

 anløbshavn samt flagstaten; 5.2.2   skal efterkomme alle de overflytnings-instrukser  

 vedrørende blindpassageren som fremsættes af de kompetente  

 nationale myndigheder i udskibningshavnen.
5.3 - Det land, hvis havn udgør den først  

 planlagte anløbshavn efter at blindpassageren er blevet opdaget  

 (udskibningshavnen), - 5.3.1 - skal acceptere blindpassageren med henblik  

 på, at der kan blive foretaget undersøgelser, herunder  

 afhøringer, under iagttagelse af landets nationale love, samt -  

 såfremt de kompetente nationale myndigheder finder det  

 hensigtsmæssigt - give rederiet og den person der optræder  

 på rederiets vegne samt den bemyndigede eller udpegede agent for  

 P&I-klubben tilladelse til at få adgang til blindpassageren; 5.3.2 - skal overveje muligheden for at give tilladelse  

 til landsætning og om nødvendigt, under iagttagelse af landets  

 love, sørge for forsvarligt husly til blindpassageren, eventuelt  

 på rederiets eller rederiets agenters regning, i følgende  

 tilfælde:
5.3.2.1 - hvis der på afsejlingstidspunktet endnu  

 ikke er fundet en løsning på en af de under punkt 5.3.1 omtalte  

 sager; 5.3.2.2 - hvis det er blevet godtgjort over for landets  

 myndigheder, at der er truffet foranstaltninger, som vil blive iværksat  

 med henblik på den snarlige tilbage- eller hjemsendelse af  

 blindpassageren ad anden vej (eventuelt på rederiets eller rederiets  

 agenters regning); eller 5.3.2.3 - hvis blindpassagerens tilstedeværelse  

 ombord på skibet ville være til fare for gennemførelsen af  

 sikker skibsdrift; 5.3.3 - skal, om nødvendigt, være  

 behjælpelig med at identificere blindpassageren og dennes  

 nationalitet/statsborgerskab; 5.3.4 - skal, om nødvendigt, være  

 behjælpelig med at fastslå, om en blindpassagers papirer er  

 gyldige og ægte; 5.3.5 - skal give instrukser for så vidt angår  

 blindpassagerens overflytning fra skibet til indskibningshavnen,  

 blindpassagerens fødeland eller det land, hvor han/hun har  

 statsborgerskab eller et andet land som eventuelt vil få pålagt  

 lovhjemlede instrukser i den forbindelse, i samarbejde med rederiet og den  

 person, der optræder på rederiets vegne; 5.3.6 - skal drøfte hjemsendelses- eller  

 overflytningsforanstaltninger eller instrukser herom i samarbejde med  

 skibsføreren eller rederiet eller de personer der optræder  

 på rederiets vegne, idet de så vidt det kan lade sig gøre  

 skal holdes underrettet om omkostningsniveauet i forbindelse med  

 tilbageholdelse af blindpassageren; disse omkostninger skal holdes på  

 så lavt et niveau som muligt; 5.3.7 - skal overveje muligheden for at formilde de  

 anklager, som der ellers kan blive tale om, når rederier har  

 samarbejdet med kontrolmyndigheder, til disses tilfredsstillelse, med henblik  

 på forholdsregler, der er beregnet på at forhindre, at  

 blindpassagerer sniger sig ombord; 5.3.8 - skal, om nødvendigt, i tilfælde af at  

 blindpassageren ikke har nogen identifikations- og/eller rejsepapirer,  

 udstede et dokument som bevis på indskibnings- og ankomstbetingelserne  

 med henblik på at gøre det muligt at tilbagesende  

 blindpassageren til hans oprindelsesland, det land, hvor han sneg sig ombord  

 på skibet eller til et andet land som eventuelt kan få  

 pålagt lovhjemlede instrukser i den forbindelse, uanset ad hvilken vej  

 transporten skal foregå; 5.3.9 - skal overdrage dette dokument til den person, der  

 varetager tilbagetransporten af blindpassageren; 5.3.10 - skal, når der udstedes instrukser om  

 tilbageholdelse eller overflytning af blindpassageren, tage behørig  

 højde for de konsekvenser dette kan have for rederiet eller den person  

 der optræder på rederiets vegne, ligesom der skal tages  

 behørig højde for disses interesser, så vidt dette er  

 muligt under hensyntagen til opretholdelsen af kontrolforanstaltningerne,  

 landets forpligtelser over for blindpassageren i henhold til loven samt det  

 offentliges udgifter.
5.4 - Det land, hvor blindpassagerens oprindelige  

 indskibningshavn befinder sig (dvs. det land, hvor blindpassageren  

 første gang sneg sig ombord på skibet), - 5.4.1 - skal acceptere alle tilbagesendte blindpassagerer,  

 der er født i eller er statsborgere eller har opholdstilladelse i  

 landet; 5.4.2 - skal under normale omstændigheder acceptere  

 at få sendt en blindpassager tilbage med henblik på, at der  

 foretages relevante undersøgelser, herunder afhøringer,  

 såfremt blindpassagerens indskibningshavn er blevet identificeret til  

 det modtagende lands myndigheders tilfredsstillelse; 5.4.3 - skal pågribe og tilbageholde  

 blindpassageren, hvor national lovgivning tillader dette, såfremt  

 blindpassageren opdages inden afsejling enten ombord på skibet eller i  

 den last, der skal indlades på skibet; skal udlevere blindpassageren til de lokale myndigheder med henblik  

 på retsforfølgning og/eller, hvis det er relevant, til  

 immigrations-myndighederne med henblik på, at der skal foretages  

 undersøgelser, herunder afhøringer, og eventuel overflytning,  

 idet der ikke skal pålægges rederiet nogen udgifter i forbindelse  

 med tilbageholdelses- eller overflytningsomkostningerne, ligesom der ikke  

 skal idømmes nogen bøder; 5.4.4 - skal pågribe og tilbageholde  

 blindpassageren, hvor landets nationale lovgivning tillader dette,  

 såfremt blindpassageren opdages, mens skibet endnu befinder sig i de  

 territoriale farvande til det land, i hvis havn blindpassageren sneg sig  

 ombord på skibet, eller i en anden havn i det samme land (uden at  

 skibet har anløbet en anden havn i et andet land i mellemtiden), idet  

 der ikke skal pålægges rederiet nogen udgifter i forbindelse med  

 tilbageholdelses- eller overflytningsomkostningerne, ligesom der ikke skal  

 idømmes nogen bøder; 5.5 - Blindpassagerens (påståede)  

 fødeland eller det land, hvor blindpassageren er eller  

 påstår at være statsborger, - 5.5.1 - skal med omhu bestræbe sig på at  

 være behjælpelig med at fastslå blindpassagerens identitet  

 og nationalitet/statsborgerskab, samt, når vedkommendes  

 nationalitet/statsborgerskab er blevet godtgjort, forsyne ham/hende med  

 papirer i overensstemmelse hermed; 5.5.2 - skal acceptere blindpassageren, når dennes  

 nationalitet/statsborgerskab er blevet fastslået.
5.6 - Skibets flagstat - 5.6.1 - skal være indstillet på at være  

 skibsføreren/rederiet eller den relevante myndighed i  

 udskibningshavnen behjælpelig med at identificere blindpassageren og  

 fastslå hans/hendes nationalitet/statsborgerskab; 5.6.2 - skal være indstillet på at rette  

 henvendelse til den relevante myndighed med henblik på at overflytte  

 blindpassageren fra skibet ved først givne lejlighed; 5.6.3 - skal være indstillet på at være  

 skibsføreren/rederiet eller den relevante myndighed i  

 udskibningshavnen behjælpelig med at træffe foranstaltninger med  

 henblik på at overflytte eller hjemsende blindpassageren; 5.7 - Alle transitlande under hjemsendelsen - 5.7.1 - skal, under forbehold af almindelige visa-krav,  

 give transittilladelse i deres havne og lufthavne til blindpassagerer, der  

 rejser i henhold til overflytningsanvisninger eller -instrukser udstedt af  

 det land, hvor udskibningshavnen befinder sig.« 1)   Herunder alle personer eller parter,  

 der handler på vegne af skibets ejer.
 2)   Der henvises  

 til bestemmelserne i FN-Konventionen om Flygtninges Status af 28. juli 1951  

 samt til FN-Konventionen om Flygtninges Status af 31. januar 1967.
Bilag 3 Oplysningsskema, som udfyldes af skibsføreren/dennes  

 repræsentant OPLYSNINGER OM SKIBET -	Skibets navn:
 -	IMO-nr.:
 -	Flag:
 -	Rederi:
 -	Rederiets adresse:
 -	Agent i næstfølgende havn:
 -	Agentens adresse:
 -	IRCS:
 -	INMARSAT-nr.:
 -	Registreringshavn:
 -	Skibsførerens navn:
OPLYSNINGER OM BLINDPASSAGEREN -	Hvornår (dato/tid) blev han/hun opdaget ombord:
 -	I hvilken havn sneg han/hun sig ombord:
 -	Indskibningsland:
 -	Hvor lang tid har han/hun tilbragt i det land, hvor  

 indskibningshavnen befinder sig:
 -	Hvornår (dato/tid) sneg han/hun sig ombord:
 -	Tilsigtet bestemmelseshavn:
 -	Tilsigtet endelige bestemmelseshavn (hvis ikke den samme):
 -	Hvad grunden var til at han/hun sneg sig ombord (vedkommendes eget  

 udsagn):
 -	Efternavn:
 -	Fornavn:
 -	Kendt under dette navn:
 -	Religion:
 -	Køn:
 -	Fødselsdag:
 -	Fødested:
 -	Påberåbt nationalitet:
 -	Type ID-dokumenter:
 -	Pas nr.:
 -	Udstedt (tid):
 -	Udstedt (sted):
 -	Udløbsdato:
 -	Udstedt af:
 -	Søfartsbog nr.:
 -	Udstedt (tid):
 -	Udstedt (sted):
 -	Udløbsdato:
 -	Udstedt af:
-	Foto af blindpassageren -	Nødpas nr.:
 -	Udstedt (tid):
 -	Udstedt (sted):
 -	Udløbsdato:
 -	Udstedt af:
 -	Adresse i hjemlandet:
 -	By:
 -	Land:
 -	Stilling:
-	Arbejdsgiver(e): [navne og adresser] -	Adresse i det land, hvor indskibningshavnen befinder sig:
 -	Højde (cm):
 -	Vægt (kg):
 -	Hudfarve:
 -	Øjenfarve:
 -	Hårfarve:
 -	Hoved-/ansigtsfacon:
-	Særlige træk: [f.eks. ar, tatoveringer m.m.] -	Modersmål:
tale læsning skrift -	Andre sprog:
tale læsning skrift -	Ægteskabelig stilling:
 -	Ægtefællens navn:
 -	Ægtefællens nationalitet:
 -	Ægtefællens adresse:
 -	Forældrenes navne:
 -	Forældrenes nationalitet:
 -	Forældrenes adresse:
ANDRE OPLYSNINGER -	Hvordan bar blindpassageren sig ad med at snige sig ombord? Var der  

 andre personer involveret (f.eks. besætningsmedlemmer, havnearbejdere  

 m.m.)? -	Liste over blindpassagerens ejendele:
-	Fik blindpassageren hjælp til at snige sig ombord, f.eks. fra  

 et af besætningsmedlemmerne? Hvis ja, blev der givet nogen betaling for  

 denne hjælp? -	Andre oplysninger (f.eks. kollegers navne og adresser, leder af  

 samfund, f.eks. en borgmester eller en stammehøvding, kontakter i  

 andre dele af verden):
 -	Blindpassagerens forklaring:
 -	Skibsførerens udtalelse (samt eventuelle bemærkninger  

 vedrørende troværdigheden i blindpassagerens oplysninger):
 -	Interview-dato(er):
Blindpassagerens underskrift Skibsførerens underskrift Dato:
 Dato:
 Engelsk udgave:
STOWAWAY DETAILS SHIP DETAILS Name of Ship:
 IMO number:
 Flag:
 Company:
 Company Address:
 Agent in next port:
 Agent Address:
 IRCS:
 INMARSAT Number:
 Port of Registry:
 Name of Master:
STOWAWAY DETAILS Date/time found on board:
 Place of boarding:
 Country of boarding:
 Time Spent in Country of Boarding:
 Date/time of Boarding:
 Intended Port of Destination:
Intended Final Destination (if different) Stated reasons for boarding the ship:
 Surname:
 Given name:
 Name by which known:
 Religion:
 Gender:
 Date of birth:
 Place of birth:
 Claimed nationality:
 ID document type:
 Passport No:
 When issued:
 Where issued:
 Date of expiry:
 Issued by:
 ID Card No:
 When issued:
 Where issued:
 Date of expiry:
 Issued by:
 Seaman s Book No:
 When issued:
 Where issued:
 Date of expiry:
 Issued by:
Photograph of   

 stowaway Emergency passport No:
 When issued:
 Where issued:
 Date of expiry:
 Issued by:
 Home Address:
 Home Town:
 Country of Domicile:
 Profession(s):
Employer(s): [names and addresses] Address in Country of Boarding:
 Height (cm):
 Weight (kg):
 Complexion:
 Colour of eyes:
 Colour of hair:
 Form of head/face:
 Marks/characteristics:
[eg. scars, tattoos etc.] First Language:
Spoken Read Written Other Languages:
Spoken Read Written Marital Status:
 Name of Spouse:
 Nationality of Spouse:
 Address of Spouse:
 Names of Parents:
 Nationality of Parents:
 Address of Parents:
OTHER DETAILS Method of Boarding, including other persons involved (e.g. crew, port  

 workers, etc.), and whether they were secreted in cargo/container or hidden  

 in the vessel:
 Inventory of Stowaway s Possessions:
Was the stowaway assisted in boarding the vessel, or assisted by any  

 member of the crew? If so, was any payment made for this assistance? Other Information (e.g.
Names and Addresses of Colleagues, Community  

 Leader, e.g. mayor, tribal chief, Contacts in other parts of the World):
 Statement made by Stowaway:
 Statement made by Master (including any observations on the credibility of  

 the information provided by the stowaway):
 Date(s) of Interview(s):
Stowaway s Signature Master s Signature Date:
 Date:
Bilag 4 Oversigt over relevante kontaktadresser vedrørende  

 skibsforsikring Danmarks Rederiforening har oplyst, at politikredsene i  

 forbindelse med behandlingen af blindpassagerer med fordel via  

 nedenstående adresser kan søge nærmere oplysninger om  

 skibet og dets ansvarsforsikringsselskab, hvis det ikke er muligt at få  

 oplysninger via skibet eller rederiet.
P&I Services Denmark Aps Att.
Direktør Henrik Nissen Amaliegade 43, 4. sal 1256 København K Tlf: 33 15 47 77 Fax: 33 91 14 07 Danmarks Skibsmæglerforening Att.
Direktør Jørgen Henriksen Amaliegade 33 B, st./1.
1256 København K Tlf: 33 91 44 38 Fax: 33 91 56 44 Med hensyn til den første kontaktadresse  

 repræsenterer denne i praksis de fleste P&I-klubber, dog ikke Skuld  

 og Gard og enkelte andre.
 Skuld kan her i landet kontaktes på følgende  

 adresse:
Assuranceforeningen Skuld »Nørreport«, Frederiksborggade 15 1360 København K Tlf: 33 11 68 61 Fax: 33 11 33 41 Eller Skuld i Oslo:
Assuranceforeningen Skuld (Gjensidig) Roald Amundsens Gate 6 Postboks 1376 Vika N-0114 Oslo Norge Tlf: +47 22 00 22 00 Fax: +47 22 42 42 22 Skuld repræsenterer også her i landet en anden  

 klub; The London Steamship Owners Mutual Insurance Association (»London Club«  

   managers A.
Bilbrough & Co.
Ltd.).
 Skuld kan også være behjælpelig med  

 hensyn til P&I-klubben for andre skibe end dem, der er indmeldt i  

 Skuld.
 Skibe under Gard kan kontaktes enten via Gards kontor for  

 Danmark, der har følgende adresse:
Theo.
Koch & Co.
Jansen & Co.
 Randersgade 68, st.
2100 København Ø Tlf: 70 22 00 35 Fax: 70 22 22 49 eller via Gards hovedkontor i Arendal i Norge:
Gard Kittelsbuktveien 31, Varmekrogen Postboks 1563   Myrene N-4801 Arendal Norge Tlf: +47 37 01 91 00 Fax: +47 37 02 48 10 Bilag 5 Oversigt over relevante telefon- og telefaxnumre i  

 Udlændingestyrelsen Udlændingestyrelsens adresse er:
Udlændingestyrelsen Ryesgade 53 2100 København Ø Blindpassagerer, der ansøger om asyl:
 Udlændingestyrelsens 1. Asylkontor træffes  

 på telefonnummer: 48 17 77 31.
 Åbningstid:
 Mandag til torsdag 8.15 til 15.30, fredag kl. 8.15-15.00.
 Ved henvendelser i weekender fra fredag kl 15.00 til mandag kl. 8.15 og i  

 helligdage, oplyses vagten på samme telefonnummer.
 Blindpassagerer, der ikke ansøger om asyl:
Udlændingestyrelsens opholdsafdeling kontaktes  

 på telefaxnummer: 35 36 42 79 eller på følgende to telefaxnumre:
35 36 57 06 35 36 50 29 Åbningstid:
Mandag til torsdag 8.15 til 15.30, fredag 8.00-15.00 Oplysning om ud- og afvisningsvagt i weekender og på helligdage kan  

 fås ved henvendelse til Rigspolitichefen, Kommunikationscenteret,  

 telefon 33 14 88 88, lokal 6402.
