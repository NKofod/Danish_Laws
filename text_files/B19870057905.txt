 I medfør af § 49 a, stk. 4, § 80 og § 84 i lov om arbejdsmiljø, jf.  

 lovbekendtgørelse nr. 646 af 18. december 1985, og i medfør af § 5, stk. 3, i  

 lov nr. 572 af 19. december 1985 om offentlighed i forvaltningen samt efter  

 forhandling med miljøministeren, fastsættes:
Formål og indhold § 1.  Genteknologiske aktiviteter registreres i det  

 fælles register mellem Arbejds- og Miljøministeriet for stoffer, materialer  

 og produkter (Produktregistret).
 Stk. 2.  Arbejdstilsynet forestår registreringen.
 § 2.  Registreringen har til formål at samle  

 oplysninger om alle aktiviteter, hvor genteknologi anvendes.
 § 3.  Registreringen skal omfatte oplysninger om  

 laboratorier, forskning, produktion, stoffer, produkter og levnedsmidler, der  

 er klassificeret, anmeldt eller godkendt i medfør af regler fastsat efter lov  

 om arbejdsmiljø og lov om miljø og genteknologi.
Opbevaring og registrering af oplysninger § 4.  Opbevaring af de registrerede oplysninger sker  

 efter gældende regler for Produktregistret og under iagttagelse af de  

 sikkerhedsforanstaltninger, der er fastsat for dette register.
§ 5.  Ved anmeldelse til registret af genteknologiske  

 aktiviteter, jf. § 3, kan anmelderen fremsætte begrundet anmodning om, at  

 visse oplysninger, f.eks. om tekniske indretninger eller fremgangsmåder eller  

 om drifts- eller forretningsforhold eller lignende, registreres som  

 fortrolige.
Den myndighed, under hvis område anmeldelsen hører, afgør om  

 anmelderen har en så væsentlig økonomisk interesse heri, at anmodningen helt  

 eller delvis bør imødekommes.
 Stk. 2.  Efter 10 års forløb er de i stk. 1 nævnte  

 bedrifts- og fabrikationshemmeligheder m.v. offentligt tilgængelige,  

 medmindre den myndighed, under hvis område anmeldelsen hører, efter indhentet  

 udtalelse fra anmelderen, afgør, at oplysningerne fortsat skal være  

 registreret som fortrolige.
Adgang til registrerede oplysninger § 6.  De myndigheder, som har opgaver i forbindelse  

 med de i § 3 nævnte love, dvs.
Arbejdstilsynet og Levnedsmiddelstyrelsen, har  

 direkte adgang til alle registrerede oplysninger i overensstemmelse med de  

 sikkerhedsforskrifter, der er fastsat af direktøren for Arbejdstilsynet efter  

 forhandling med Levnedsmiddelstyrelsen.
 Stk. 2.  Andre myndigheder og personer, der udøver  

 opgaver efter arbejdsmiljø- og miljø og genteknologilovgivningen, og som har  

 tavshedspligt, kan få udleveret de oplysninger, som er af væsentlig betydning  

 for udførelsen af deres arbejde.
 § 7.  Registrets oplysninger er i øvrigt offentligt  

 tilgængelige, medmindre de efter § 5 er registreret som fortrolige.
Klageadgang § 8.  Arbejdstilsynets afgørelser efter denne  

 bekendtgørelse kan påklages efter lov om arbejdsmiljø § 81.
 Stk. 2.  Klager vedrørende registrering, jf. § 5, og  

 retten til at få meddelt oplysninger efter denne bekendtgørelse indbringes  

 for den minister, under hvis forretningsområde den påklagede afgørelse er  

 truffet.
Straf og ikrafttræden § 9.  Medmindre højere straf er forskyldt efter anden  

 lovgivning, straffes med bøde eller hæfte den, der forsætligt Stk. 2.  Henvendelse til anklagemyndigheden vedrørende  

 tiltale foretages af Direktoratet for Arbejdstilsynet.
 § 10.  Bekendtgørelsen træder i kraft den 1. oktober  

 1987.
