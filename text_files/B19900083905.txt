§ 1 I medfør af våbenlovens § 2 c, stk. 1, og § 9, stk. 2, jf.  

 lovbekendtgørelse nr. 529 af 11. december 1985 som ændret ved lov nr. 861 af  

 23. december 1987, lov nr. 62 af 7. februar 1990 og lov nr. 400 af 13. juni  

 1990 foretages i bekendtgørelse nr. 438 af 19. juli 1988 om våben, som ændret  

 ved bekendtgørelse nr. 63 af 7. februar 1990, følgende ændringer:
 1. § 5, stk. 1, affattes således:
»§ 5.  Politimesteren (politidirektøren) kan  

 godkende, at skytteforeninger under De Danske Skytte-, Gymnastik- og  

 Idrætsforeningers Skyttegruppe, skytteforeninger under Dansk Skytte Union og  

 skytteforeninger under Dansk Firmaidrætsforbund kan give våbenpåtegning på  

 foreningens medlemsbeviser til skydevåben, der er omfattet af Skyttegruppens,  

 Unionens eller Firmaidrætsforbundets skydeprogrammer.« 2. § 8, 1. pkt., affattes således:
»§ 8.  Våben, som skytteforeninger anskaffer  

 eller besidder efter våbenlovens § 9, stk. 2, registreres af De Danske  

 Skytte-, Gymnastik- og Idrætsforeningers Skyttegruppe, Dansk Skytte Union og  

 Dansk Firmaidrætsforbund, som løbende underretter Rigspolitichefen  

 herom.« § 2 Bekendtgørelsen træder i kraft den 1. januar 1991.
