Nr LSF 87 Forslag til Lov om ændring af lov om social service (Tilskud til  

 høreapparater) Fremsat af Kirsten Jacobsen (FP) Kim Behnke (FP) Tom Behnke (FP) Thorkild  

 B.
Fransgaard (FP) den 7. maj 1998 § 1 I lov nr. 454 af 10. juni 1997 om social service, som senest ændret ved  

 lov nr. 1110 af 29. december 1997, foretages følgende ændring:
 1. I § 97 indsættes efter stk. 2 som nyt stykke:
»Stk. 3. Støtte til anskaffelse af høreapparater til personer  

 med nedsat hørelse skal ydes, når en audiologisk afdeling eller en  

 privatpraktiserende audiolog har godtgjort, at ansøgeren har behov  

 herfor.« Stk. 3-5 bliver herefter stk. 4-6.
 2. I § 140, stk. 2, ændres i 1. og 2. pkt.  

 »stk. 4« til: »stk. 5«.
 3. I § 146 ændres »stk. 3 og 4« til: »stk. 4  

 og 5«.
§ 2 Loven træder i kraft den 1. juli 1998.
Bemærkninger til lovforslaget Almindelige bemærkninger Lovforslaget er til dels en genfremsættelse af lovforslag nr.
L 41,  

 folketingsåret 199697, jf.
Folketingets forhandlinger side 1814, 7571 og  

 7665, tillæg A side 12691270 og tillæg B side 987. På grund af bistandslovens  

 ophævelse den 1. juli 1998 fremsættes lovforslaget som et forslag til ændring  

 af lov nr. 454 af 10. juni 1997 om social service, som træder i kraft den 1.  

 juli 1998.
Efter en ændring af bistandsloven den 1. juli 1997 er det ikke længere  

 kommunerne, men amtet, der yder støtte til høreapparater.
Lov om social  

 service, der erstatter bistandsloven den 1. juli 1998, viderefører denne  

 ordning.
Afgørelsen om tildeling af høreapparater træffes af sygehusenes  

 audiologiske afdelinger.
Ventetiden på disse offentlige hørecentraler er  

 stadig alt for lang.
Ifølge en undersøgelse fra januar 1998 foretaget af  

 Ældre Sagen er ventetiden til den første undersøgelse hos de fleste af de  

 offentlige centraler mellem 10 og 18 måneder.
Konkurrencestyrelsen gennemførte i januar 1998 en analyse af  

 høreapparatområdet.
Analysen viser, at de ufleksible regler på området  

 medfører, at der ikke er tilstrækkelig konkurrence, og at den gennemsnitlige  

 ventetid i et almindeligt behandlingsforløb på de audiologiske afdelinger er  

 steget med godt 2 måneder i perioden fra 1990 til 1996.
Hensigten med ændringen af reglerne pr. 1. juli 1997 var at nedbringe  

 ventetiden på at få et høreapparat ved at åbne mulighed for, at også private  

 høreklinikker kunne tilpasse og udlevere høreapparater.
For at få tilskud til  

 et høreapparat, der udleveres fra en privat høreklinik, kræves det, at amtet  

 har indgået overenskomst med klinikken.
Man kan altså ikke få tilskud til  

 høreapparatet, hvis man vælger behandling på en privat høreklinik, som ikke  

 har indgået overenskomst med amtet.
Den afkortning af ventetiden, der er sket siden den 1. juli 1997, er på  

 ingen måde tilfredsstillende.
Det skyldes, at amterne ikke har vist vilje til  

 at inddrage de private høreklinikker.
Flere steder kan øre, næse,  

 halslægernes organisation og amterne ikke blive enige om, hvordan lægerne kan  

 inddrages i arbejdet med at undersøge og udlevere høreapparater, hvorfor det  

 stort set stadig er umuligt for de privatpraktiserende læger at undersøge  

 hørehæmmede og udlevere høreapparater med tilskud.
Forslagsstillerne ønsker  

 med lovforslaget at tvinge amterne til at give et kontanttilskud pr.  

 høreapparat ved anskaffelse af et høreapparat på grundlag af  

 privatpraktiserende audiologers undersøgelse og tilpasning, også selv om den  

 pågældende klinik ikke har indgået overenskomst med amtet.
Forslagsstillerne  

 forudsætter, at kun audiologer med den fornødne ekspertise og apparatur til  

 at kunne bedømme personers behov for et høreapparat vil kunne anvise  

 høreapparater.
 Det er i øvrigt forslagsstillernes opfattelse, at høreapparater er særligt  

 personlige hjælpemidler, og at det derfor er i strid med reglerne, at der  

 ikke allerede er frit forbrugsvalg som for andre personlige hjælpemidler.
Bemærkninger til lovforslagets enkelte bestemmelser Til § 1 Det foreslås, at amterne skal yde støtte til anskaffelse af et høreapparat  

 på grundlag af en privatpraktiserende audiologs anvisning.
 Nr. 2-3 er konsekvensrettelser.
Til § 2 Det foreslås, at loven træder i kraft den 1. juli 1998.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om social service. (Tilskud til  

 høreapparater).
(Lovforslag nr.
L 87).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
