 Ved en den 27. juli og 1. august 1949 stedfunden noteveksling mellem  

 Udenrigsministeren og Amerikas Forenede Staters Charges d'Affaires a.i. i  

 København er der indgået følgende aftale om udveksling af officielle  

 publikationer mellem Danmark og Amerikas Forenede Stater:
1. Enhver af de to regeringer skal regelmæssigt levere  

 et eksemplar af hver af dens officielle publikationer, som findes opført på  

 en særlig af den anden regering udarbejdet liste, der fremsendes ad  

 diplomatisk vej efter afslutningen af nærværende aftale.
Listen over de af  

 hver regering udvalgte publikationer kan revideres fra tid til anden og kan  

 uden senere forhandlinger udvides til at omfatte andre af den anden regerings  

 officielle publikationer, som ikke findes opført på listen, eller  

 publikationer fra nye kontorer, som den anden regering måtte oprette i  

 fremtiden.
2. Det officielle udvekslingskontor til fremsendelse  

 af publikationer hidrørende fra Amerikas Forenede Staters regering skal være  

 The Smithsonian Institution'. Det officielle udvekslingskontor til  

 fremsendelse af publikationer hidrørende fra den danske regering skal være  

 »Danmarks Institut for international Udveksling af videnskabelige  

 Publikationer«, Det kgl.
Bibliotek.
3. Publikationerne modtages på Amerikas Forenede  

 Staters vegne af » The Library of Congress« og på Kongeriget  

 Danmarks Institut for international Udveksling af videnskabelige  

 Publikationer' Det kgl.
Bibliotek.
 4. Nærværende aftale forpligter ikke nogen af de to  

 regeringer til at levere blanketter, cirkulærer, som ikke er af offentlig  

 karakter eller fortrolige publikationer.
 5. Hver af de to regeringer afholder alle udgifter,  

 herunder porto, jernbane- og skibsfragt, der opstår som følge af nærværende  

 aftale i forbindelse med forsendelsen af begge regeringers publikationer  

 indenfor dens eget område og fremsendelsen af dens egne publikationer til en  

 havn eller et andet passende sted, der ligger rimeligt bekvemt for den anden  

 regerings udvekslingskontor.
 6. Nærværende aftale anses ikke for en ændring af  

 nogen bestående udvekslingsaftale mellem et departement eller en institution  

 under den ene regering og et departement eller en institution under den anden  

 regering'.
 Hvilket herved bringes til almindelig kundskab med tilføjende, at aftalen  

 er trådt i kraft den 1. august 1949.
 Udenrigsministeriet, den 30. september  

 1949.
 F.M.
 Dahl.
