 2 klagere  forældrene på vegne af deres  

 søn  klagede over 3 artikler i Fyens Stiftstidende.
 Pressenævnets begrundelse og afgørelse:
Det følger af de vejledende regler for god  

 presseskik, at meddelelser, der kan krænke privatlivets fred, skal undgås,  

 medmindre klar almen interesse kræver offentlig omtale, jf. punkt B.1.  

 Pressenævnet finder, at den omtalte retssag er af en sådan offentlig  

 interesse,  

 at der var belæg for at bringe artiklen.
Nævnet finder endvidere, at der  

   

 uanset gengivelsen af [A]s alder og bopæl på Kastaniely  er taget de  

 fornødne  

 hensyn til ham ved, at hans navn ikke er oplyst, og nævnet finder derfor, at  

 Fyens Stiftstidende ikke har tilsidesat god presseskik.
Pressenævnets  

 kendelse i sag 2007-6-524 [K1] og [K2] har på vegne af  

 deres søn [A] klaget til Pressenævnet over tre artikler i Fyens Stiftstidende  

 den 26. april, 27. april og 5. maj 2007, idet de mener, at god presseskik er  

 tilsidesat.
1. Sagsfremstilling Fyens Stiftstidende bragte  

 den 26. april 2007 under overskriften  

  

 17-årig  

 anklaget for trusler mod lærer  

  

 følgende artikel:
SVANNINGE: En 17-årig dreng  

 skal i dag møde op i Retten i Svendborg.
Han er sigtet for grove trusler mod  

 en  

 lærer på Kastaniely i Svanninge, som er en specialinstitution for unge med  

 sociale eller psykiske problemer under 18 år.
Her bor den 17-årige.
Han er sigtet for at true sin  

 lærer med, at han ville skære halsen over på ham og slå både ham og hans  

 familie ihjel.
Det har han erkendt sig skyldig i.
 Ifølge politiets anklager i  

 Svendborg, Henning Christiansen, er der tale om så grove trusler, at det kan  

 få  

 alvorlige konsekvenser for den 17-årige og muligvis føre til fængselsstraf.
Forsvarer Kjeld Klausen fra  

 advokatfirmaet Codanhus i Svendborg vil dog gå efter eksempelvis en  

 behandlingsdom eller mildere sanktioner.
Det kommer an på den 17-åriges  

 forklaring i retten i morgen.
Det er langt fra første gang,  

 at en ung mand fra Kastaniely skal på anklagebænken.
Ifølge forstanderen på  

 Kastaniely, Bente Madsen, sker det én til tre gange på et år, at  

 institutionen  

 er nødt til at melde en ung til politiet på grund af trusler eller vold mod  

 personalet.
Men hun mener ikke, at det er et stigende problem.
- Det er, som det plejer.
Der  

 er altid nogle stykker, vi er nødt til at politianmelde i løbet af et år,  

 siger  

 hun og tilføjer:
- Det er vores  

 arbejdsbetingelser.
Og der skal meget til, før vi anmelder det.
Ellers kunne  

 vi  

 ikke lave andet.
Vi kunne såmænd godt have en fast betjent ansat her. I artiklen den 27. april 2007  

 under overskriften  

  

 17-årig må vente på  

 dom redegjorde Fyens Stiftstidende bl.a. for forløbet af retsmødet  

 dagen før  

 med oplysning om, at der senere ville blive afsagt dom i sagen.
 Avisen bragte den 5. maj 2007  

 under overskriften  

  

 17-årig dreng fik  

 betinget dom  

  

 følgende artikel:
 FAABORG: Den 17-årige dreng,  

 som var tiltalt for at have truet sin lærer på livet på institutionen  

 Kastaniely ved Faaborg, slipper med en betinget dom på to år.
 Det sker med nøje fastlagte  

 krav om, at drengen fortsat skal følge kommunens bestemmelser om, at han  

 blandt  

 andet skal passe sin skole og blive boende på Kastaniely.
 Hvis den 17-årige begår noget  

 kriminelt inden for de næste to år, falder hammeren.
Det oplyser dommer Lisbeth  

 Madsen ved Retten i Svendborg. 2. Parternes synspunkter [K1] og [K2] har anført, at  

 avisen har beskæftiget sig med en retssag, hvor deres 17-årige søn, [A], som  

 har en autistisk lidelse, var tiltalt for at have truet sin lærer på den  

 specialinstitution, hvor han bor.
 Klagerne har videre anført,  

 at det var uberettiget og i strid med god presseskik, at Fyens Stiftstidende  

 omtalte sagen, da den efter sin karakter ikke har almen interesse og da der  

 bør  

 vises et særligt hensyn til en person, som er mindreårig og handicappet af en  

 udviklingsforstyrrelse.
Fyens Stiftstidende har  

 anført, at der er tale om alvorlig sag omfattende trusler på livet, og at  

 retsstoffet  

 er en vigtig del af den lokale nyhedsformidling.
Der er taget det fornødne  

 hensyn til [A] ved, at sagen alene er omtalt i korte, generelle vendinger, og  

 uden at hans navn er nævnt.
 3. Pressenævnets begrundelse og afgørelse  

 :
 I sagens behandling har  

 følgende nævnsmedlemmer deltaget:
Thomas Rørdam, Finn Rowold,  

 Kaare R.
Skou, Marianne Druedahl.
Det følger af de vejledende  

 regler for god presseskik, at meddelelser, der kan krænke privatlivets fred,  

 skal undgås, medmindre klar almen interesse kræver offentlig omtale, jf.  

 punkt  

 B.1. Pressenævnet finder, at den omtalte retssag er af en sådan offentlig  

 interesse, at der var belæg for at bringe artiklen.
Nævnet finder endvidere,  

 at  

 der  uanset gengivelsen af [A]s alder og bopæl på Kastaniely  er  

 taget de  

 fornødne hensyn til ham ved, at hans navn ikke er oplyst, og nævnet finder  

 derfor, at Fyens Stiftstidende ikke har tilsidesat god presseskik.
 Afgjort den 22. august 2007.
