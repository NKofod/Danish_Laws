Cirkulære om aftale om  

 vilkår ved forsøg med nye lønsystemer for landbrugsarbejdere,  

 gartneriarbejdere  

 og gartnere Finansministeriet og Specialarbejderforbundet i Danmark  

 har den 20. oktober 1997 indgået vedlagte aftale om vilkår ved forsøg med nye  

 lønsystemer for landbrugsarbejdere, gartneriarbejdere og gartnere.
 Aftalen omfatter ansatte, der bliver omfattet af forsøg  

 med nye lønsystemer den 1. januar 1998 eller senere.
 Aftalen bortfalder 1. april 2001.
Generelle bemærkninger 1.  

  

 Denne aftale  

 har til formål at tilskynde til og understøtte iværksættelse af forsøg med  

 nye  

 lønsystemer på statens arbejdspladser.
 Etablering af forsøg med nye lønsystemer er baseret på  

 frivillighed.
 Ved udvælgelsen af forsøgsområder vil det være en  

 forudsætning, at såvel den stedlige ledelse som vedkommende  

 tillidsrepræsentanter har tilkendegivet et ønske om at deltage i  

 forsøgsprojekter.
Der lægges vægt på, at der skabes en sammenhæng mellem den  

 lokale løn- og personalepolitik, herunder f.eks. hensyntagen til ligeløn.
Det  

 er derfor vigtigt, at der gives tillidsrepræsentanterne og de lokale ledere  

 gode vilkår for gennemførelsen af forsøgene.
Der henvises generelt til  

 tillids-repræsentantaftalen og SU-aftalen.
Der er i denne aftale taget udgangspunkt i rammeaftalens §  

 6, hvorefter forsøgene etableres som et basislønsystem.
Det udelukker ikke,  

 at  

 der kan iværksættes forsøg med andre lønsystemer.
Disse vil i givet fald  

 skulle  

 aftales mellem Finansministeriet og Specialarbejderforbundet i Danmark.
 Finansministeriet og centralorganisationerne har i  

 fællesskab udarbejdet en vejledning om nye lønsystemer i staten, hvori  

 lønforsøg og rammeaftalen er nærmere beskrevet.
Bemærkninger til de enkelte bestemmelser 2. Til § 2, stk. 2.
 Indgåelse af forhåndsaftaler indebærer, at der ikke vil  

 skulle indgås konkret tillægsaftale mellem ansættelsesmyndigheden og  

 tillidsrepræsentanten, hver gang en eller flere medarbejdere udfører  

 opgaver/erhverver kvalifikationer, der er omfattet af forhåndsaftalen.
 Hvis der lokalt indgås aftale om, at et tillæg ydes til  

 ansatte, der har gennemført et givent kursus eller en given efteruddannelse,  

 bør alle i den pågældende personalegruppe, for hvem kurset/efteruddannelsen  

 er  

 relevant, have adgang til at gennemgå kurset/efteruddannelsen.
 3. Til § 6, stk. 2.
 Tillidsrepræsentanter bør have samme adgang til  

 kvalifikations- og funktionstillæg, som hvis de havde fuld mulighed for at  

 fungere i deres sædvanlige job.
 4. Til § 9, stk. 3.
 Basislønnen samt varige tillæg iht. § 6 indgår i  

 beregningsgrundlaget for indbetaling af pensionsbidraget til StK:Pension.
 5. Til § 10.
 Den lokale ledelse og tillidsrepræsentanten kan i  

 forbindelse med de lokale forhandlinger lade sig bistå af repræsentanter fra  

 ministeriet mv. henholdsvis Specialarbejderforbundet i Danmark.
Finansministeriet, den 18. november  

 1997 P.M.V.E.B.T.T.
Lind Forsøg med nye lønsystemer for  

 landbrugsarbejdere, gartneriarbejdere og gartnere i statens tjeneste § 1.  

  

 Denne aftale gælder for ansatte, der bliver omfattet af forsøg med nye  

 lønsystemer med virkning fra den 1. januar 1998 eller senere.
Bestemmelserne  

 i  

 aftalen supplerer eller erstatter bestemmelserne i StK-fællesoverenskomsten  

 og  

 organisationsaftalen for landbrugsarbejdere, gartneriarbejdere og gartnere.
 Stk. 2.  

  

 Aftalen indgås i  

 øvrigt i henhold til rammeaftalen om forsøg med nye lønsystemer, hvis  

 bestemmelser  

 gælder, hvor intet andet måtte være nævnt i denne aftale.
 Stk. 3.  

  

 Forsøgene  

 omfatter alle nuværende og fremtidigt ansatte inden for de områder, der  

 omfattes  

 af forsøg.
 Lønsystemet mv.
 § 2.  

  

 Forsøg med lønsystemer inden for denne aftales område etableres som et  

 basislønsystem,  

 jf. rammeaftalens §§ 6 - 8 og §§ 10 - 13, d.v.s. med en basisløn suppleret  

 med  

 lokalt aftalte funktions- og/eller kvalifikationstillæg m.v., medmindre andet  

 aftales.
Stk. 2.  

  

 Der kan indgås  

 forhåndsaftaler/aftales retningslinier, hvori kriterierne og formen for  

 lønændringer  

 er fastlagt.
Løntillæggene udmøntes i overensstemmelse hermed, når en eller  

 flere medarbejdere opfylder de aftalte kriterier.
 Stk. 3.  

  

 Overtidsbetaling  

 beregnes pr. time som 1/1924 af den samlede faste løn (eksklusiv eventuelt  

 rådighedstillæg). Overtidstillægget følger bestemmelserne herom i  

 organisationsaftalen.
 § 3.  

  

 Bestemmelserne i §§ 4, 5 og 6 træder i stedet for tilsvarende bestemmelser i  

 §§  

 3 og 4 i organisationsaftalen.
 Stk. 2.  

  

 Dette medfører  

 ingen ændring i ansættelsesmyndighedens nuværende adgang til efter konkret  

 vurdering at oprykke ikke-faglærte til aflønning som faglærte i henhold til  

 organisationsaftalens § 3, stk. 4, 5 og 7.
Basislønninger § 4.  

  

 Basislønnen for landbrugsarbejdere og gartneriarbejdere udgør pr. år (niveau  

 1/4/97):
Landbrugsarbejdere trin 1:
 162.500 kr.
 trin 2:
 164.500 kr.
 trin 3:
 167.000 kr.
Gartneriarbejdere øvrige land trin 1:
 174.500 kr.
 trin 2:
 176.500 kr.
 trin 3:
 179.000 kr.
Gartneriarbejdere hovedstaden trin 1:
 186.000 kr.
 trin 2:
 188.000 kr.
 trin 3:
 190.500 kr.
Arbejdere Hvidesten trin 1:
 189.500 kr.
 trin 2:
 191.500 kr.
 trin 3:
 194.000 kr.
 Stk. 2.  

  

 Basisløntrinene  

 er et-årige.
 § 5.  

  

 Basislønnen for faglærte landbrugsarbejdere og gartnere udgør pr. år (niveau  

 1/4/97):
Faglærte landbrugsarbejdere trin 1:
 182.500 kr.
 trin 2:
 185.000 kr.
 trin 3:
 187.500 kr.
Gartnere øvrige land trin 1:
 192.500 kr.
 trin 2:
 195.000 kr.
 trin 3:
 197.500 kr.
Gartnere hovedstaden trin 1:
 211.500 kr.
 trin 2:
 214.000 kr.
 trin 3:
 216.500 kr.
Faglærte arbejdere Hvidesten trin 1:
 206.000 kr.
 trin 2:
208.500 kr trin 3:
 211.000 kr.
 Stk. 2.  

  

 Basisløntrinene  

 er et-årige.
Kvalifikations- og funktionstillæg § 6.  

  

 Der  

 kan lokalt aftales tillæg for særlige funktioner, der varetages i stillingen  

 eller stillingsgruppen.
 Stk. 2.  

  

 Der kan  

 ligeledes lokalt aftales tillæg for kvalifikationer m.v., d.v.s. på grundlag  

 af:
 Den ansattes faglige og personlige kvalifikationer.
 Kvaliteten  

 i opgavevaretagelsen.
 Balancen i forhold til tilsvarende stillinger på det  

 øvrige arbejdsmarked.
 Hensyn  

 til rekruttering og fastholdelse.
 Stk. 3.  

  

 Tillæg efter  

 stk. 1 og 2 kan aftales i form af varige tillæg, midlertidige tillæg eller  

 éngangsvederlag.  

 Tillæggene angives i grundbeløb (1. oktober 1984).
Arbejdstidsbestemte tillæg § 7.  

  

 Ud  

 over den løn, der er aftalt som led i det nye lønsystem, ydes der  

 arbejdstidsbestemte  

 tillæg efter de hidtil gældende regler.
Der henvises herved til  

 organisationsaftalens  

 § 4, stk. 2, pkt. 1. om tillæg til staldpersonale og § 10 om skiftehold.
Lønregulering § 8.  

  

 Basislønnen og funktionstillæg reguleres med de generelle stigninger, der  

 aftales centralt ved aftale- og overenskomstfornyelserne eller udmøntes via  

 en  

 generel reguleringsordning, jf. rammeaftalens § 7.
 Stk. 2.  

  

 Tilsvarende  

 gælder for lokalt aftalte kvalifikationstillæg, medmindre andet aftales.
Pension § 9.  

  

 Der  

 indbetales et pensionsbidrag på 12% af den enkelte ansattes basisløn samt  

 varige tillæg iht. § 6.
 Stk. 2.  

  

 Der indbetales  

 endvidere pensionsbidrag af midlertidige tillæg, medmindre andet er aftalt.
 Stk. 3.  

  

 Indbetaling af  

 pensionsbidrag sker i øvrigt efter de regler, der er fastsat i  

 StK-fællesoverenskomstens § 6.
Forhandlinger og indgåelse/opsigelse af  

 aftaler § 10.  

  

 Forhandling om og indgåelse af lokale aftaler sker efter reglerne i  

 rammeaftalens §§ 11 - 13.
Overgangsordning for allerede ansatte § 11.  

  

 Indplacering sker i den løngruppe, hvortil stillingen er henført, jf. §§ 4 og  

 5.
 Stk. 2.  

  

 Allerede ansatte  

 indplaceres på nærmeste højere trin i forhold til nuværende  

 skalatrinsindplacering.
 Stk. 3.  

  

 Der ydes et  

 særligt tillæg ved overgang til nyt lønsystem, som udligner den eventuelle  

 forskel  

 mellem den tidligere skalaløn og basislønnen i det nye lønsystem.
Stk. 4.  

  

 Eventuelle  

 lokalt eller centralt aftalte tillæg - herunder lokalløn - videreføres,  

 indtil  

 de ved lokal aftale eventuelt sammenlægges med tillægsdelen i den i stk. 3  

 nævnte løn.
Midlertidige tillæg bortfalder som tidligere ved periodens udløb.
Stk. 5.  

  

 Allerede  

 ansatte, der ikke ved forsøgets iværksættelse oppebærer slutløn i det  

 hidtidige  

 lønforløb, sikres endvidere et tillæg/en tillægsforhøjelse svarende til  

 værdien  

 af førstkommende anciennitetsstigning med virkning fra det tidspunkt, da  

 anciennitetsoprykningen  

 ville være sket efter det hidtidige lønsystem.
Tillægget/tillægsforhøjelsen  

 ydes dog kun, i det omfang der ikke i forbindelse med overgangen til det nye  

 lønsystem pr. 1. januar 1998 eller senere er aftalt en samlet løn, der er  

 højere end hidtidig løn inkl. førstkommende anciennitetstrin.
 Stk. 6.  

  

 Alle løndele  

 reguleres som anført i § 8, stk. 1. Eventuelle tillæg, som ikke tidligere har  

 været  

 reguleret, reguleres dog ikke.
 Stk. 7.  

  

 Efter overgangen  

 til det nye lønsystem er allerede ansatte omfattet af denne aftales andre  

 bestemmelser.
Øvrige bestemmelser § 12.  

  

 Ansatte omfattet af denne aftale er ikke omfattet af lokal- og  

 cheflønsordningen.
 Stk. 2.  

  

 Ansatte, der  

 ikke er omfattet af et forsøg med nye lønsystemer, men som forflyttes til et  

 område, hvor der er etableret forsøg, er omfattet af reglerne i § 11.
 Stk. 3.  

  

 Hvis en ansat  

 genindtræder i statens tjeneste efter tjenestefrihed, finder reglerne i § 11  

 tilsvarende  

 anvendelse.
Stk. 4.  

  

 Hvis en ansat,  

 som er omfattet af et forsøg, uansøgt forflyttes til et område, hvor der ikke  

 er indgået aftale om lønforsøg, udbetales der et personligt tillæg til  

 udligning af en eventuel lønforskel.
Udligningstillægget bortfalder pr. 1.  

 april 2001, jf. § 13.
Evt. tilbagegang til hidtidigt lønsystem § 13.  

  

 Hvis denne aftale pr. 1. april 2001 ikke afløses af en ny aftale, der  

 viderefører de nye lønsystemer, overgår alle ansatte til aflønning efter  

 organisationsaftalen mellem Finansministeriet og Specialarbejderforbundet i  

 Danmark for landbrugsarbejdere, gartneriarbejdere og gartnere.
 Stk. 2.  

  

 Ved evt.  

 overgang til skalatrinssystemet skal den enkelte ansatte indplaceres på det  

 skalatrin, som vedkommende ville have opnået, hvis den pågældende ikke havde  

 været omfattet af forsøg.
Ikrafttræden og opsigelse § 14.  

  

 Denne aftale træder i kraft ved underskrivelsen og er uopsigelig i  

 forsøgsperioden.  

 Aftalen bortfalder pr. 1. april 2001.
København den 20. oktober 1997 Specialarbejderforbundet i Danmark Hanne Gram Finansministeriet P.M.V.
 E.B.
