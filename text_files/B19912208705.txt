 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte  

 praktikvirksomheder, kan der gennemføres en uddannelse til industriarbejder.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for  

 Industriarbejderuddannelsen.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1.  

 skoleperiode, jf. dog § 4, og bekendtgørelse om eksamensordning for  

 erhvervsuddannelser (eksamensbekendtgørelsen) samt de regler, som  

 Undervisnings- og Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som industriarbejder.
 Uddannelsens varighed og struktur m.v.
 § 4.  Uddannelsen varer 2 år og afsluttes efter 3.  

 skoleperiode.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger, hvis 1. skoleperiode er obligatorisk  

 for optagelse i 2. skoleperiode efter reglerne for den pågældende uddannelse,  

 der er nævnt i § 9, stk. 1, efterfulgt af 2. skoleperiode på ligeledes 20  

 uger.
For elever, der er fyldt 18 år, kan praktikuddannelse træde i stedet  

 for 1. skoleperiode, jf. erhvervsuddannelseslovens § 10, stk. 3, hvis 1.  

 skoleperiode er obligatorisk.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Skoleundervisningen varer 48 uger inklusiv 1.  

 skoleperiode.
Skoleundervisningen veksler med praktikuddannelse som vist i  

 figuren og som anført nedenfor:
 Stk. 2.  Uddannelsen afsluttes med eksamen, der  

 gennemføres i 3. skoleperiode.
 Uddannelsens mål m.v.
 § 6.  Den uddannede industriarbejder skal kunne  

 beskæftiges inden for jernindustri, træindustri, tekstilindustri,  

 procesindustri, transportmiddelindustri, levnedsmiddelindustri,  

 elektronikindustri og grafisk industri.
 Stk. 2.  Den uddannede skal kunne udføre arbejdsopgaver  

 efter instruktion inden for følgende områder:
Stk. 3.  Den uddannede skal endvidere Skoleundervisningen § 7.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder at give eleven forudsætninger for at  

 varetage de funktioner, uddannelsen tager sigte på.
Undervisningen skal  

 samtidig give forudsætninger for, at den uddannede ved efter- og  

 videreuddannelse kan udbygge sine kvalifikationer.
Undervisningen skal  

 endvidere bidrage til elevernes personlige udvikling og forståelse af  

 samfundet og dets udvikling.
 § 8.  Undervisningen efter 1. skoleperiode omfatter  

 grundfag, områdefag og valgfag.
 Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
 Stk. 3.  Skolen fastsætter inden for rammerne i §§ 9 og  

 10 i overensstemmelse med § 15 i hovedbekendtgørelsen de nærmere indhold af  

 undervisningen.
 § 9.  Uddannelsens 2. skoleperiode omfatter 2.  

 skoleperiode i en af følgende uddannelser:
 Stk. 2.  Undervisning, bedømmelse og udstedelse af  

 skolevejledning, eksamensbeviser m.v., i 2. skoleperiode følger reglerne for  

 den pågældende uddannelse.
 § 10.  Undervisningen i 3. skoleperiode har til  

 formål gennem en helhedsorienteret, gerne projektorganiseret undervisning,  

 der kombinerer teori og praktiske øvelser, at give eleverne et grundlæggende  

 kendskab til industriel produktion - dens organisation og gennemførelse.  

 Eleverne skal opnå en forståelse af produktionens elementer, terminologier og  

 begreber, nogle grundlæggende procesuafhængige kvalifikationer samt nogle  

 elementære færdigheder inden for væsentlige industrielle  

 beskæftigelsesområder, således at der er skabt forudsætning for senere  

 specialisering og yderligere kvalificering.
 Stk. 2.  Undervisningen i 3. skoleperiode skal gennem  

 indhold og tilrettelæggelse føre frem til, at eleven kan:
Stk. 3.  Under hensyntagen til uddannelsens generelle  

 karakter uden faglige specialer, skal 3. skoleperiodes undervisning  

 gennemføres i en helhedsorienteret form i en ikke fagopdelt struktur og på  

 tværs af grundfag og områdefag.
Det skal sikres, at kvalitetsbevidsthed,  

 kvalitetskontrol og kvalitetsstyring samt miljø indgår i undervisningen, i  

 grundfag eller i områdefag.
Stk. 4.  Undervisningen i 3. skoleperiode omfatter  

grundfag med en vejledende uddannelsestid på i alt 2,7 uger efter  

 skolens bestemmelse, der træffes efter samråd med det lokale  

 uddannelsesudvalg.
Grundfagene vælges blandt de grundfag, der forekommer i de  

 uddannelser, der er nævnt i § 9, stk. 1. Skolen bør så vidt muligt tilgodese,  

 at grundfag, der er påbegyndt i 2. skoleperiode, kan afsluttes i 3.  

 skoleperiode.
 Stk. 5.  Undervisningen i områdefag, der  

 tilrettelægges i overensstemmelse med stk. 3, jf. stk. 1 og 2, og har en  

 vejledende uddannelsestid på i alt 4,0 uger, omfatter:
 Stk. 6.  Undervisningen i 3. skoleperiode omfatter  

valgfag med en vejledende uddannelsestid på 1,3 uger.
Praktikuddannelsen § 11.  Praktikvirksomheden skal gennemføre  

 praktikuddannelsen således, at den sammen med skoleundervisningen fører til,  

 at eleven kan nå uddannelsens mål, jf. § 6.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen, og under  

 instruktion beskæftiges med ukomplicerede arbejdsdiscipliner, der er  

 beskrevet for uddannelsen.
 Stk. 3.  I 2. og 3. praktikperiode skal uddannelsen i  

 virksomheden endvidere tilrettelægges således, at skoleundervisning og  

 praktikuddannelse supplerer hinanden og således, at eleven videreudvikler de  

 færdigheder og rutiner, der er gennemført i den forudgående skoleperiode.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad og således, at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet industriarbejder.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen.
I øvrigt kan  

 eleven på virksomheden beskæftiges med arbejdsopgaver og discipliner, som er  

 relevante og værdifulde for uddannelsen.
 Stk. 6.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed over for udstyr, værktøj og maskiner, efterleves.
 Stk. 7.  Efter aftale mellem elev og praktikvirksomhed  

 kan eleven under praktikuddannelsen deltage i relevante kompetencegivende  

 kurser i indtil 3 uger inden for de beskæftigelsesområder, der er nævnt i §  

 6, stk. 2 . Det faglige udvalg giver praktikvirksomheden nærmere vejledning  

 herom.
 Stk. 8.  Praktikuddannelsen i 2.-3. praktikperiode  

 følger i øvrigt reglerne i §§ 12 og 13.
 § 12.  Praktikuddannelsen i 2. praktikperiode  

 omfatter følgende deljob og arbejdsdiscipliner:
 § 13.  Praktikuddannelsen i 3. praktikperiode  

 omfatter følgende deljob og arbejdsdiscipliner med angivne mål:
 § 14.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 15.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med § 24 i  

 hovedbekendtgørelsen.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til virksomheden.
 Bedømmelse og uddannelsesbeviser m.v.
Uddannelsesbevis § 16.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som industriarbejder, jf. § 3.
 Stk. 2.  Uddannelsesbeviset udstedes, når den  

 afsluttende eksamen, som er beskrevet i §§ 23-26 er bestået, skolebevis er  

 udstedt, jf. § 17, og når afsluttende praktikerklæring er udstedt, jf. § 15,  

 stk. 2.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, samt oplysning om den opnåede karakter fastsat i  

 henhold til § 25.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 17.  Når alle skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 20,  

 stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
 Eksamensbeviser m.v.
§ 18.  Senest ved afslutningen af 3. skoleperiode i  

 uddannelsen udsteder skolen eksamensbeviser for de grundfag eller valgfag,  

 som er afsluttet med eksamen.
Hvis et fag ikke er afsluttet med eksamen,  

 giver skolen ved uddannelsens afslutning eleven bevis for den gennemførte  

 undervisning med angivelse af den opnåede karakter, hvis karakteren ikke  

 fremgår af skolebeviset.
Skolens bedømmelse § 19.  I forbindelse med undervisningens gennemførelse  

 i 3. skoleperiode foretager skolen en løbende bedømmelse af eleven i  

 overensstemmelse med skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i 3.  

 skoleperiode er endvidere at bidrage til grundlaget for udstedelse af  

 skolebevis, jf. § 17, stk. 2, nr. 1.
Skolevejledning § 20.  Ved afslutningen af 3. skoleperiode udsteder  

 skolen en skolevejledning, hvis betingelserne for udstedelse af skolebevis  

 ikke er opfyldt, jf. § 17, stk. 2. Endvidere kan skolen udstede  

 skolevejledning efter 3. skoleperiode med angivelse af elevens eventuelle  

 behov for supplerende oplæring i praktikvirksomheden.
 Stk. 3.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
Karakterskala § 21.  Ved karaktergivning i grundfag anvendes  

 13-skalaen, jf. § 17 i eksamensbekendtgørelsen.
 Stk. 2.  Ved karaktergivning i områdefag i 3.  

 skoleperiode anvendes følgende karakterskala, idet alene en af de anførte  

 betegnelser uden tal anføres:
 4 = »Særdeles tilfredsstillende udført«.
 3 = »Meget tilfredsstillende udført«.
 2 = »Tilfredsstillende udført«.
 1 = »Nogenlunde tilfredsstillende udført«.
 0 = »Ikke tilfredsstillende udført«.
 Stk. 3.  Grundlaget for de karakterer, som er nævnt i  

 stk. 2, er:
Afsluttende bedømmelse § 22.  Skolen afholder eksamen i grundfag, hvis dette  

 følger af reglerne om disse fag, og hvis de pågældende grundfag afsluttes i  

 2. eller 3. skoleperiode.
 Stk. 2.  Endvidere afholdes afsluttende eksamen efter  

 reglerne i §§ 23-26.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag giver skolen ved afslutningen af  

 den sidste skoleperiode en standpunktskarakter i forhold til slutmålene for  

 undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
 § 23.  I 3. skoleperiode afholdes en afsluttende  

 eksamen, som består af en skriftlig og en praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til 3. skoleperiode  

 sender skolen en liste over de pågældende elever med angivelse af elevernes  

 praktikvirksomheder til det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 5.  Elevernes løsning af opgaverne bedømmes efter  

 reglerne i § 25 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 24.  Den skriftlige prøve (teoriprøve) består af et  

 antal skriftlige spørgsmål inden for grundfag og områdefag.
Prøven har en  

 varighed af 2 klokketimer.
Spørgsmålene besvares skriftligt uden brug af  

 hjælpemidler.
Stk. 2.  Den praktiske prøve afholdes i 3. skoleperiodes  

 sidste uge.
Prøven varer i alt 6 timer og omfatter en projektopgave, der  

 består af indjustering, betjening og overvågning, samt kontrol.
Stk. 3.  De opgaver, der er nævnt i stk. 2, fordeles på  

 eleverne efter lodtrækning.
Dokumentation og andet skriftligt materiale skal  

 være til rådighed for eleverne under opgaven.
Prøven anses for færdigudført,  

 når eleven melder klar, og værktøj m.v. er rengjort og på plads.
 Stk. 4.  Læreren og censorerne skal være til stede under  

 udførelsen af den praktiske prøve.
 § 25.  Ved bedømmelsen af opgavebesvarelserne ved den  

 skriftlige prøve giver læreren og de to censorer samlet en karakter under  

 anvendelse af talværdierne i den karakterskala, som er omtalt i § 21, stk. 2.
 Stk. 2.  Ved bedømmelsen af opgaveløsningerne ved den  

 praktiske prøve giver læreren og de to censorer samlet en karakter under  

 anvendelse af talværdierne i den karakterskala, som er omtalt i § 21, stk. 2.
 Stk. 3.  Prøvekarakteren for den afsluttende eksamen  

 fremkommer som et gennemsnit af karaktererne for den skriftlige prøve, der  

 har vægten 1, og af karakteren for praktiske prøve, der har vægten 4.  

 Karakteren udtrykkes ved en af de betegnelser uden tal, som er angivet i §  

 21, stk. 2. For at bestå eksamen kræves, at prøvekarakteren har mindst  

 talværdien 1.
Stk. 4.  Ved beregning af karakterer foretages ikke  

 afrunding.
Forinden fastsættelse af karakter efter stk. 3 foretages afrunding  

 af det endelige resultat til et helt tal efter almindelige regneregler, idet  

 karakterværdien 1 dog ikke kan fremkomme ved forhøjelse.
Stk. 5.  De beregninger, som er nævnt i stk. 3 og 4,  

 foretages af det faglige udvalg.
Skolen indsender oplysning om de enkelte  

 karakterer, som er givet efter stk. 1 og 2, til det faglige udvalg.
Det  

 faglige udvalg kan udarbejde et skema til dette formål.
§ 26.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun aflægge omprøve en  

 gang, idet skolen efter samråd med det faglige udvalg dog kan tillade, at  

 eleven aflægger prøven påny, hvis der foreligger ganske særlige  

 omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelses- og overgangsbestemmelser § 27.  Bekendtgørelsen træder i kraft den 25. juli  

 1991.
 Stk. 2.  Elever, der har gennemført en  

 efg-basisuddannelse, er fritaget for 2. skoleperiode.
