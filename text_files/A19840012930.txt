(Tillæg til forskelsbeløb af  

 indkomstskat og kirkelige afgifter, som kommuner og amtskommuner afregner med  

 statskassen) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om opkrævning af indkomst- og formueskat for personer m.v.  

 (Kildeskat), jfr. lovbekendtgørelse nr. 402 af 19. august 1983, som ændret  

 ved lov nr. 433 af 14. september 1983, § 6 i lov nr. 500 af 28. oktober 1983  

 og § 1 i lov nr. 501 af 28. oktober 1983, foretages følgende ændring:
 § 64,  stk. 4, affattes således:
"Stk. 4. Udgør de kommunale indkomstskatter og kirkelige afgifter et  

 mindre beløb end summen af de udbetalte månedlige beløb, modregnes  

 forskelsbeløbet med eventuelt tillæg efter 2. pkt. snarest muligt fra den 1.  

 november i det år, hvori slutskatten beregnes, i de månedlige beløb, der  

 tilkommer kommunen efter stk. 2. Overstiger forskelsbeløbet 3 pct. af de  

 udbetalte månedlige beløb, forhøjes det med et tillæg, der beregnes af den  

 overskydende del af forskelsbeløbet med en procent, der svarer til 2 gange  

 Nationalbankens diskonto den 1. juli 2 år forud for det år, hvori slutskatten  

 beregnes.
En kommune kan nedsætte det udbetalte forskudsbeløb vedrørende  

 kommunal indkomstskat og kirkelige afgifter ved senest den 1. december i det  

 pågældende kalenderår til statskassen at indbetale et beløb, der fragår ved  

 beregning af forskelsbeløbet efter 1. pkt." § 2 Loven har virkning for forskelsbeløb, der vedrører kalenderåret 1984 og  

 senere kalenderår.
Givet på Christiansborg slot, den 28.  

 marts 1984 Under Vor Kongelige Hånd og Segl I Dronningens Navn:
