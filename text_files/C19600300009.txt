 De offentlige arbejdsanvisningskontorer.
 I henhold til lov nr. 105 af 25. marts 1959 om udvandring ophørte Statens  

 Udvandringskontor som selvstændig institution fra 1. april 1959 at regne, og  

 de til udvandringskontoret henlagte opgaver varetages efter nævnte dato i det  

 omfang, hvori de er indeholdt i den nævnte nye lov, jfr. nærmere nedenfor, i  

 medfør af denne lovs § 2 af arbejdsdirektoratet med bistand af de offentlige  

 arbejdsanvisningskontorer.
 For arbejdsdirektoratets vedkommende henhører disse opgaver herefter under  

 direktoratets 5. kontor, der indtil videre har overtaget udvandringskontorets  

 hidtidige lokaler i Lundsgade 9, København Ø.
 1. Med hensyn til de opgaver, der herefter varetages  

 af arbejdsdirektoratet med bistand af de offentlige  

 arbejdsanvisningskontorer, skal man - idet man vedlægger »Beretning fra  

 Statens Udvandringskontor for årene 1957 og 1958 samt for månederne januar,  

 februar og marts 1959« og lov nr. 105 af 25. marts 1959 om udvandring -  

 til orientering for arbejdsanvisningskontorerne oplyse følgende:
 Efter udvandringsloven af 1934 var det pålagt udvandringskontoret i videst  

 muligt omfang at yde bistand til personer, der ønskede at udvandre til  

 fremmed verdensdel, idet det bl. a. påhvilede nævnte kontor at tilvejebringe  

 alle for udvandrere nødvendige eller nyttige oplysninger om forholdene i  

 tilrejselandene.
 Ved den nu gældende lovs § 1 og § 2, stk. 1 og 2, er denne  

 oplysningsvirksomhed dels opretholdt, dels udvidet til også at omfatte  

 europæiske lande; udvidelsen skyldes, at der i årene efter 2. verdenskrig har  

 vist sig at være interesse for at opnå beskæftigelse i europæiske lande, jfr.  

 det nedenfor om stagiaires-overenskomsterne oplyste.
Som et led i oplysningsvirksomheden har udvandringskontoret udgivet en  

 række vejledninger vedrørende forskellige oversøiske lande.
Disse  

 vejledninger, på hvilke de fleste større biblioteker har tegnet abonnement  

 med henblik på vejledningernes fremlæggelse på bibliotekernes læsesale, vil  

 kunne rekvireres i arbejdsdirektoratet.
For tiden foreligger vejledninger om  

 følgende lande, hvilke vejledninger sælges til interesserede for den ud for  

 hver enkelt anførte pris:
 Endvidere findes et mindre restoplag af vejledninger om Chile (1949), Peru  

 (1948), Venezuela (1948), Tanganyika (1951), Uganda (1951) samt Britisk  

 Østafrika (1952).
Disse sidstnævnte vejledninger vil dog kun kunne anvendes sammen med  

 supplerende oplysninger.
Endelig er en vejledning vedrørende Kenya under  

 udarbejdelse.
 Til kontorernes orientering vedlægges et eksemplar af vejledningerne  

 vedrørende henholdsvis Canada, New Zealand og Australien, der er de lande,  

 der sammen med USA er målet for langt den overvejende del af danske  

 udvandrere.
 Foruden de trykte vejledninger har udvandringskontoret udarbejdet en del  

 duplikeret materiale om indvandringsbestemmelser, beskæftigelsesmuligheder,  

 lønniveau og leveomkostninger, sociale forhold m.v. i en række lande.  

 Arbejdsdirektoratet vil benytte og supplere dette materiale - der udarbejdes  

 på grundlag af indberetninger fra udenrigsministeriet og de danske  

 repræsentationer i udlandet samt udenlandske fagtidsskrifter og tryksager, -  

 som fortsat vil blive ført a'jour i det omfang, der vil være behov for det.
 Endvidere vil arbejdsdirektoratet følge den samme principielle hovedlinie,  

 som blev fulgt af udvandringskontoret: hverken at tilskynde folk til eller  

 råde dem fra at udvandre, men alene at give en så objektiv og fyldestgørende  

 orientering som muligt om de lande, om hvilke udvandringsinteresserede ønsker  

 oplysning.
For så vidt arbejdsanvisningskontorerne måtte modtage henvendelser fra  

 udvandringsinteresserede, vil disse kunne henvises til at rette henvendelse  

 til arbejdsdirektoratet, ligesom arbejdsanvisningskontorerne vil kunne få  

 tilsendt fornødent oplysningsmateriale.
Hvad enten den ene eller den anden  

 fremgangsmåde anvendes, vil et spørgeskema som vedlagte i reglen lette  

 arbejdet betydeligt.
 For så vidt angår den kontrol, der i henhold til den nye udvandringslovs §  

 2, stk. 3, jfr. §§ 3 og 4, skal føres med den virksomhed, som  

 erhvervsvirksomheder eller andre udøver med hensyn til udvandring, skal man  

 anmode arbejdsanvisningskontorerne om i givet fald hertil at afgive  

 indberetning om sådan virksomhed inden for kontorernes område.
2. En anden hovedopgave, som ved udvandringskontorets  

 ophør som selvstændig institution blev henlagt til arbejdsdirektoratet, er  

 administrationen af de såkaldte stagiaires-overenskomster, d.v.s.  

 overenskomster om udveksling af unge mennesker, der ønsker at rejse fra et  

 land til et andet for at dygtiggøre sig inden for deres fag, samtidig med at  

 de har lønnet beskæftigelse.
Sådanne overenskomster findes for tiden mellem  

 Danmark og henholdsvis Frankrig, Holland, Schweiz og Østrig; der er endvidere  

 med Vesttyskland opnået principiel enighed om indgåelse af en tilsvarende  

 aftale, der dog endnu ikke er endelig afsluttet.
Disse aftaler går i hovedtrækkene ud på, at arbejdstilladelse kan meddeles  

 uden hensyn til situationen på arbejdsmarkedet til ansøgere, der ikke er  

 fyldt 30 år, og som har opnået tilbud om beskæftigelse ved deres fag.
Det er  

 en betingelse, at arbejdsgiveren forpligter sig til at aflønne de stagiaires,  

 der udfører normalt arbejde, i overensstemmelse med de i kollektive  

 arbejdsoverenskomster fastsatte tariffer eller i mangel af sådanne  

 overenskomster efter de normalt gældende satser inden for vedkommende fag  

 eller område.
Da formuleringen af lønbestemmelserne varierer fra overenskomst  

 til overenskomst, henvises herom til nedennævnte oversigtsbilag vedrørende de  

 enkelte aftaler.
 Det bemærkes iøvrigt, at det er anset for at være det mest  

 hensigtsmæssige, at stagiaires-overenskomsterne som hidtil administreres  

 centralt, og at personer, der måtte være interesseret i et udlandsophold af  

 nævnte art, derfor vil kunne henvises til at skrive til arbejdsdirektoratet.
Tilladelse til arbejde som stagiaire gives i princippet for 1 år, men kan  

 undtagelsesvis forlænges med 6 måneder.
Der kræves ikke paritet ved  

 udvekslingen, hverken med hensyn til fag eller antal.
Antallet af udvekslede  

 i henhold til den schweiziske og østrigske overenskomst må ikke overstige 150  

 hver vej, medens udvekslingstallene for Frankrig og Holland er henholdsvis 50  

 og 100. Både den dansk/schweiziske og den dansk/østrigske aftale indeholder  

 bestemmelser om bistand til stagiaires med opnåelse af stilling i tilfælde,  

 hvor disse ikke er i stand til af skaffe sig sådan stilling på egen hånd,  

 medens overenskomsterne med Holland og med Frankrig ikke indeholder sådanne  

 bestemmelser.
Både de hollandske og de franske myndigheder har imidlertid  

 erklæret sig villige til at yde sådan bistand til danske ansøgere, ligesom  

 Statens Udvandringskontor tidligere har erklæret sig rede til at yde lignende  

 bistand til hollandske og franske ansøgere.
 I forbindelse med administrationen af stagiaires-overenskomsterne havde  

 udvandringskontoret et nært samarbejde med en række faglige organisationer,  

 hvoraf de vigtigste er: De samvirkende Fagforbund, Håndværksrådet, Udvalget  

 til Unge Handelsmænds Uddannelse i Udlandet, Landøkonomisk Rejsebureau,  

 Almindelig dansk Gartnerforening og Centralforeningen for Hotelværtforeninger  

 og Restauratørforeninger i Danmark.
Disse organisationer har bistået dels ved anvisning af arbejde i Danmark  

 til udenlandske ansøgere, dels ved at afgive vejledende udtalelser om danske  

 ansøgeres kvalifikationer.
Dette samarbejde vil blive fortsat af  

 arbejdsdirektoratet.
 For at arbejdsanvisningskontorerne skal kunne vejlede interesserede,  

 vedlægges et oversigtsbilag for hver af de ovennævnte overenskomster, hvori  

 der gøres nærmere rede for disses indhold.
3. Arbejdsdirektoratet fortsætter endelig det arbejde,  

 som udvandringskontoret hidtil har udøvet med hensyn til at yde bistand til  

 unge danske piger, der har fået tilbudt stillinger som husassistenter i  

 udlandet.
For så vidt angår England, vil man tillige i begrænset omfang kunne  

 bistå med anvisning af husligt arbejde, hvilket er en fortsættelse af den  

 tidligere af KFUK's emigrantkontor med statsstøtte drevne virksomhed, som  

 efter KFUK's anmodning blev overtaget af udvandringskontoret efter den anden  

 verdenskrig.
Bistanden vil hovedsagelig bestå deri, at man vil kunne vejlede  

 de pågældende med hensyn til arbejdsforhold m.v. samt indhente oplysninger om  

 de arbejdsgivere, hos hvem de er tilbudt beskæftigelse.
--------------------------------------------------------------------- Tvivlsspørgsmål, der måtte opstå for kontorerne inden for det foran  

 angivne sagsområde, vil være at forelægge for arbejdsdirektoratet.
