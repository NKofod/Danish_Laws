Resumé En Kommune (K) påtænkte at privatisere områderne for rengøring,  

 vask og bevogtning.
Inden kommunalbestyrelsen havde truffet endelig  

 beslutning,  

 udsendte tre tillidsrepræsentanter B, C og D, der var medlemmer af kommunens  

 hovedsamarbejdsudvalg, en pressemeddelelse, hvori indstillingen hos  

 kommunalbestyrelsens flertal blev skarpt kritiseret.
K's advokat gjorde gældende, at B, C og D som tillidsrepræsentanter  

 og samarbejdsudvalgsmedlemmer var underlagt en særlig loyalitetspligt og en  

 tilsvarende begrænsning af ytringsfriheden.
K besluttede på den baggrund at  

 tildele B, C og D en skriftlig advarsel, medmindre pressemeddelelsen blev  

 dementeret i sin helhed.
Ombudsmanden fremsatte nogle generelle bemærkninger om offentligt  

 ansattes ytringsfrihed, herunder om hvornår hensynet til offentlige  

 myndigheders interne beslutningsproces og funktionsevne i særlige tilfælde  

 kan  

 føre til en begrænsning af ytringsfriheden.
Ombudsmanden fandt ikke, at  

 reglerne om samarbejdsudvalg og om tillidsrepræsentanter udgjorde en  

 begrænsning af ytringsfriheden for de pågældende.
Ombudsmanden konkluderede,  

 at  

 K's reaktion og kritik af B, C og D for så vidt var grundløs.
 K havde ifølge ombudsmanden berettiget påtalt, at B, C og D ikke  

 i tilstrækkelig grad havde gjort det klart, at de ikke udtalte sig på  

 samarbejdsudvalgets vegne. (J. nr. 1991-354-42).
 Kommunale tillidsrepræsentanters ytringsfrihed i forbindelse  

 med privatiseringssag.
 A henstillede til min  

 overvejelse at undersøge en sag vedrørende tillidsrepræsentanters  

 ytringsfrihed  

 i forbindelse med påtænkte privatiseringer i K Kommune.
 Til brug for mine  

 overvejelser om, hvorvidt jeg skulle tage sagen op til undersøgelse af egen  

 drift, jf. ombudsmandslovens § 6, stk. 5, anmodede jeg den 20. marts 1991 K  

 Kommune om udlån af sagens akter samt om kommunens eventuelle bemærkninger i  

 anledning af klagen.
 Ved skrivelse af 27. maj 1991  

 fremsendte K Byråd kopi af sagens bilag, en skrivelse af 23. maj 1991 til mig  

 fra kommunens advokat G samt en mindretalsudtalelse af 21. maj 1991 fra  

 Socialdemokratiets og Socialistisk Folkepartis byrådsgrupper.
 Efter modtagelsen af  

 kommunens skrivelse besluttede jeg at foretage en nærmere undersøgelse af  

 sagen.
 Det fremgik af sagens akter,  

 at tre tillidsrepræsentanter, der var medlemmer af kommunens  

 hovedsamarbejdsudvalg, den 6. november 1990 udsendte en pressemeddelelse med  

 følgende ordlyd:
 "Advarsel til borgere og  

 det lokale erhvervsliv fra samarbejdsudvalg:
 Byrådet godt på vej til at  

 give (E) en fortrinsstilling.
- Nu strammer (K) Byråd  

 garnet.
Det kan nemt føre til, at lokale virksomheder bliver kvalt.
Derfor er  

 det nu på høje tid, at erhvervslivet i (K) Kommune reagerer.
- Også ældre på plejehjem,  

 børn i skolerne og mange andre af kommunens indbyggere kan blive ofre.
Der er  

 stor fare for, at eksempelvis rengøringen på plejehjem bliver dårligere.  

 Derfor må borgerne nu også gribe ind.
- Hvis det lokale erhvervsliv  

 og kommunens indbyggere venter blot nogle få dage længere, så er toget kørt! Det fælles hovedsamarbejdsudvalg  

 i (K) kommune har i de seneste dage fået bekræftet sine bange anelser om,  

 hvad  

 byrådets samarbejdsaftale med den multinationale koncern (E) kan føre til.  

 Politikerne er stort set parate til at bede private firmaer give tilbud på  

 blandt andet rengøring, bevogtning og vask.
Men udformningen af  

 udbudsmaterialet  

 er sket på sådan en måde, at kommunens medarbejdere nu tager det  

 utraditionelle  

 skridt at opfordre det lokale erhvervsliv til omgående at henvende sig til  

 byrådet.
- Vi har hele tiden frygtet,  

 at (E) skulle få en fortrinsstilling ved licitationen, siger (B), der er  

 næstformand i det fælles hovedsamarbejdsudvalg.
Nu har vi opdaget, at man ved  

 tilrettelæggelsen af udbudsmaterialet eksempelvis har anvendt (E's)-skemaer.
- Det er også sådan, at alle  

 opgaverne skal udbydes i en samlet pakke. (E) kan klare både rengøring, vask  

 og  

 bevogtning, mens mange lokale firmaer kun varetager et enkelt område.
Dermed  

 handicappes for eksempel et lokalt vaskeri, siger (B).
 (C), der også er medlem af  

 det fælles hovedsamarbejdsudvalg, mener, at byrådsflertallet forsøger at  

 skjule over for borgerne, at servicen forringes, når private firmaer skal  

 overtage arbejdet:
- Assistenterne på plejehjem  

 laver meget andet end at fjerne støv.
De hjælper de ældre med mange praktiske  

 ting.
Det er slut, hvis et privat firma overtager opgaven.
Så bliver der kun  

 udført lige netop, hvad der er skrevet kontrakt på, siger (C). Smidigheden  

 forsvinder.
 Medarbejder-repræsentanterne  

 mener, at det lokale erhvervsliv skal kræve at få den dokumentation, som de  

 ansatte aldrig har fået.
 - Beviser på, hvad  

 privatiseringen rent faktisk betyder økonomisk.
- Politikerne har slynget om  

 sig med tal for besparelser, men vi har aldrig modtaget en grundig  

 gennemregning, siger (D) fra det fælles hovedsamarbejdsudvalg.
Det er  

 fantastisk, at byrådsflertallet øjensynligt vil gennemtvinge en så afgørende  

 beslutning uden at have dokumentationen i orden.
 - En rapport fra (X) kommune  

 beviser det modsatte af, hvad flertallet i (K) tror: Det er rent faktisk  

 billigere, hvis kommunen selv gør rent.
 Byrådets økonomiudvalg skal  

 efter planen på onsdag den 14. november træffe beslutning om, hvem der kan få  

 lov at deltage i licitationen.
- Derfor er det på høje tid  

 nu, fastslår (B). Det hjælper ikke længere at være "pæn". Byrådet  

 har  

 med sin aftale med (E) bevæget sig ind i "benhård forretning".  

 Derfor  

 må borgere og erhvervsliv reagere nu.
Det er for sent, når licitationen er  

 overstået, og - formentlig (E) - får overdraget arbejdet... " Pressemeddelelsen blev  

 udsendt med en fremsendelsesskrivelse, der havde følgende indhold:
"NY UDVIKLING I  

 PRIVATISERINGSSAG Hermed tillader jeg mig at  

 fremsende en pressemeddelelse, som er udarbejdet i samarbejde med  

 personalerepræsentanterne i det fælles hovedsamarbejdsudvalg i (K) kommune.  

 Yderligere  

 oplysninger kan indhentes hos blandt andre næstformand, (B) tlf. ...
Venlige hilsner journalist (F) ..." På foranledning af kommunens  

 ledelse udarbejdede kommunens personalekontor den 7. november 1990 et notat  

 om, hvorvidt de tre medarbejdere havde handlet ulovligt ved at udsende  

 pressemeddelelsen.
Notatet konkluderede, at pressemeddelelsen var omfattet af  

 den grundlovssikrede ytringsfrihed, og at der ikke forelå en overtrædelse af  

 medarbejdernes tavshedspligt.
Det anførtes endvidere i notatet, at  

 medarbejdernes loyalitetsforpligtelse over for kommunen som arbejdsgiver ikke  

 var brudt, og at selv om pressemeddelelsen ikke var i overensstemmelse med  

 ånden i aftalen om samarbejdsudvalg, var der ikke tale om et egentligt brud  

 på  

 aftalen.
 Endvidere anførtes følgende:
"Med hensyn til  

 påstanden om, at der skulle være anvendt (E's)-skemaer ved tilrettelæggelsen  

 af  

 udbudsmaterialet, kan det oplyses, at dette ikke er korrekt, men den anvendte  

 metodik i kravspecifikationen til rengøringen svarer til den af (E) sædvanlig  

 anvendte, hvorfor de anvendte skemaer er identisk med de skemaer, som  

 anvendes  

 af (E)." Den 8. november 1990 sendte K  

 kommunes advokat G et brev pr. telefax til borgmester H, hvori han tog  

 stilling  

 til, om de tre medarbejdere, der havde udsendt pressemeddelelsen, havde  

 overtrådt deres forpligtelser i henhold til reglerne om samarbejdsudvalg.
I  

 brevet anførtes bl.a. følgende:
"Det fremgår af det  

 anførte, at et medlem af et samarbejdsudvalg har særlige rettigheder og  

 pligter.
Retten er udtrykt ved den særlige beskyttelse imod afskedigelse, og  

 pligten, der modsvarer retten, kræver af samarbejdsudvalgsmedlemmet, at han  

 positivt arbejder til fremme af et godt samarbejdsklima på arbejdspladsen.  

 Han  

 må bøje sig for arbejdsgiverens lovlige beslutninger og medvirke til, at  

 disse  

 gennemføres på loyal måde.
 ....
 Udtalelserne fremtræder som  

 fremsat af de pågældende i deres egenskab af at være medlemmer af  

 hovedsamarbejdsudvalget og kvalificerer derfor udtalelserne.
Det fremgår af reglerne om  

 samarbejdsudvalg, at et udvalg har ret til at drøfte forhold af den karakter,  

 som omfattes af rammeaftalen med (E). Når disse drøftelser har fundet sted,  

 har  

 samarbejdsudvalget en informationspligt overfor samtlige medarbejdere i  

 kommunen.
Derfor er udtalelser af den gengivne karakter i strid med disse  

 opgaver for samarbejdsudvalget, og de pågældende medarbejdere har ingen  

 adgang  

 til at udtale sig på hovedsamarbejdsudvalgets vegne eller som medlemmer af  

 dette.
Udtalelserne er i strid med pligten til at sikre gode, rolige  

 arbejdsforhold i kommunen, da udtalelserne klart indirekte indeholder en  

 stærk  

 kritik af byrådets beslutninger og planlagte  

 rationaliseringsforanstaltninger.
De pågældende har således  

 overtrådt deres pligter." Den følgende dag afholdtes  

 møde i koordinationsudvalget om pressemeddelelsen.
I mødereferatet er indført  

 følgende:
"Tolkning af  

 pressemeddelelse udsendt af 3 samarbejdsudvalgsmedlemmer ·  

  

 	  

 Fra medarbejderside blev fremført følgende  

 bemærkning til dagsordenens pkt. 1. Pressemeddelelsen er udsendt af samtlige  

 medarbejdere repræsenteret i de nedsatte projektgrupper, hvoraf en del er  

 medlemmer af samarbejdsudvalg.
Fra ledelsesside blev udtrykt et behov for  

 dementi af, at der har været anvendt (E's) materiale i projektgruppernes  

 arbejde Eventuelt ·  

  

 	  

 Der var enighed om behovet for et dementi  

 for det i følge pressemeddelelsen omtalte område, at ved tilrettelæggelsen af  

 udbudsmateriale eksempelvis har været anvendt (E's) skemaer.  

 Dementien tilstilles de samme medier,  

 som pressemeddelelsen og at dementien udformes af de  

 tre navngivne personer i pressemeddelelsen.Fra  

 ledelsesside blev fremført, at ordlyden og formuleringen har karakter af at  

 være illoyal.Der var ikke enighed om, at fortolkningen er i strid med  

 motiverne,  

 der ligger til grund for samarbejdsaftalens § 12." Senere samme dag blev  

 pressemeddelelsen drøftet af Økonomi- og Samordningsudvalget.
Udvalgets  

 flertal  

 besluttede følgende:
"Såfremt det ikke senest  

 den 12. november d.å. kl. 12.00 skriftligt til borgmesterkontoret er  

 tilkendegivet,  

 at pressemeddelelsen af 6. november d.å. dementeres i sin helhed, meddeles  

 (D),  

 (B) og (C) en skriftlig advarsel for i deres egenskab af  

 samarbejdsudvalgsmedlemmer at have optrådt illoyalt over for (K) kommune ved  

 at  

 udsende den pågældende pressemeddelelse og at have udsendt den i det fælles  

 hovedsamarbejdsudvalgs navn." De tre medarbejdere fik samme  

 dag - den 9. november 1990 - overbragt skriftlig meddelelse om udvalgets  

 beslutning.
Ved en skrivelse af 12.  

 november 1990 til borgmester H meddelte de tre medarbejdere, at  

 pressemeddelelsen ville blive dementeret i sin helhed.
Samme dag udsendtes  

 dementiet, der havde følgende ordlyd:
 "Vedr. pressemeddelelse  

 af 6. november 1990.
Medarbejderrepræsentanterne i  

 det fælles hovedudvalg ved (K) kommune dementerer hermed pressemeddelelsen i  

 sin helhed." Kort efter blev en  

 pressemeddelelse, der var næsten identisk med den tidligere pressemeddelelse,  

 udsendt af Arbejdernes Fællesorganisation og FTF i K-by.
 I en artikel i Land &  

 Folk for den 13. november 1990 er borgmester H citeret for følgende udtalelse  

 til Ritzaus Bureau:
"Den første  

 pressemeddelelse var politisk i hele sit indhold, og da den form for kritiske  

 udtalelser strider mod samarbejdsaftalerne mellem kommunen og de ansatte, var  

 vi nødt til at afkræve de tre tillidsrepræsentanter et klart dementi.
Det har  

 vi nu fået, og den nye, næsten identiske pressemeddelelse fra FO og FTF  

 beviser  

 klart, at det her handler om  

 politik, siger (H)." Udtalelsen er gengivet i  

 forkortet form i en artikel samme dag i Jyllands-Posten.
 I en skrivelse af 19.  

 november 1990 anmodede HK/Kommunal K Kommune om en forhandling, da kommunens  

 brev af 9. november 1990 til B efter forbundets opfattelse var en ulovlig  

 begrænsning af hendes ytringsfrihed.
HK/Kommunal sendte den 7.  

 januar 1991 enslydende breve til K Kommune og advokat G, hvori forbundet  

 redegjorde for, hvorfor Økonomi- og Samordningsudvalgets beslutning af 9.  

 november 1990 efter forbundets opfattelse indebar en krænkelse af B's  

 ytringsfrihed.
Forbundet anførte bl.a. følgende:
"Udgangspunktet for  

 offentligretlig teori og praksis er, at offentligt ansatte på lige fod med  

 andre borgere er sikret deres grundlovsfæstede ytringsfrihed, så længe de  

 respekterer deres tavshedspligt som offentligt ansatte.
Denne tavshedspligt  

 er  

 fastlagt i forvaltningslovens § 27.
Hertil kommer, at offentligt  

 ansatte - ligesom andre ansatte - har en loyalitetsforpligtelse overfor deres  

 arbejdsgivere.
Denne loyalitetsforpligtelse betyder i den konkrete situation,  

 at de udtalelser, en tillidsrepræsentant som (B) kommer med, skal være  

 fremsat  

 i god tro.
De må ikke være bevidst forkerte med det formål at skade  

 arbejdsgiverens omdømme.
De regler, der gælder for  

 offentlig ansattes ytringsfrihed, er i forhold til den konkrete sag meget  

 præcist sammenfattet og gengivet i "Præstø-sagen", der er  

 offentliggjort i Beretning for 1987 fra Folketingets ombudsmand  

 siderne 237 til 242. Herudover indeholder Ombudsmandens beretninger for de  

 sidste tyve år en del sager om offentlig ansattes ytringsfrihed.
En total  

 liste  

 herover findes under "ytringsfrihed" i indexet i den seneste  

 beretning.
 .....
En offentlig ansats  

 ytringsfrihed kan ikke begrænses i videre omfang end som angivet af  

 Folketingets ombudsmand i "Præstø-sagen". Der er efter HK/KOMMUNALs  

 opfattelse ikke ved SU-aftalens § 1, stk. 2 eller andre dele heraf, tilsigtet  

 begrænsninger i samarbejdsudvalgsmedlemmers ytringsfrihed rent bortset fra,  

 at  

 sådanne begrænsninger som allerede nævnt ikke gyldigt kan aftales." I skrivelser af 21. januar  

 1991 til borgmester H og HK/Kommunal redegjorde  

 advokat G for sin opfattelse af de retlige spørgsmål, der rejses i forbundets  

 skrivelse af 7. januar 1991.
 A anførte i sin skrivelse af  

 22. februar 1991 til mig følgende:
"Sagen rejser så vidt  

 ses 2 spørgsmål.
Dels er der spørgsmålet om berettigelsen af den betingede  

 advarsel meddelt tillidsrepræsentanterne ved skrivelse af 9. november  

 1990..., og dels er der spørgsmålet om de kommunale medarbejderes fremtidige  

 adgang  

 til at deltage i den offentlige debat om lokalpolitiske emner.
 2. For så vidt angår det  

 første spørgsmål, er der anledning til at fremhæve,  

  

 at  

 de omhandlede tre  

 personer ubestridt ikke har overtrådt nogen tavshedspligtsforskrift,  

  

 at  

  

 de pågældende er valgte tillidsrepræsentanter,  

  

 at  

  

 de pågældende har udtalt sig om  

 spørgsmål af væsentlig betydning for de ansattes fremtidige ansættelses- og  

 arbejdsforhold,  

  

 og at  

  

 de ikke  

 deltager i kommunens beslutningsproces vedrørende privatisering.
Pressemeddelelsen ... har  

 specielt været drøftet i 2 relationer.
Det har været hævdet, at meddelelsen  

 fremtræder som udsendt af det samlede hovedsamarbejdsudvalg.
Imidlertid  

 fremgår  

 det tydeligt af meddelelsens indhold, at udtalelserne heri må henføres til  

 medarbejderrepræsentanterne.  

 Man har endvidere henvist til, at det af meddelelsen fremgår, at der er  

 anvendt  

 "(E's)-skemaer". Som det fremgår af ..., er der anvendt materiale,  

 der er identisk med materiale udviklet af (E).
 Uanset, at pressemeddelelsen  

 kunne have været mere klart affattet i relation til de 2 angivne forhold, må  

 det  

 fremhæves, at kommunen ikke ved (skrivelse af 9. november 1990) har forlangt  

 en  

 præciserende pressemeddelelse, men i stedet, at pressemeddelelsen skulle  

 "dementeres i sin helhed".
I (advokat G's skrivelse af  

 8. november 1990) henvises til samarbejdsaftalen. (Der) vedlægges  

 Bestemmelser  

 om samarbejde og samarbejdsudvalg i kommuner, som er medlemmer af Kommunernes  

 Landsforening.
Der er intet grundlag for antagelsen af, at der ved aftalen,  

 herunder § 1, stk. 3, skulle være sket en indskrænkning i kommunalt ansattes  

 ytringsfrihed.
Medlemmernes tavshedspligt er udtrykkelig reguleret i aftalens  

 § 3, stk. 6.
3. (K) kommunes skrivelse af  

 9. november 1990 ... sammenholdt med borgmesterens udtalelser til pressen ...  

 efterlader ingen tvivl om, at medlemmer af et samarbejdsudvalg efter (K)  

 kommunes opfattelse er pålagt særlige begrænsninger i den almindelige  

 ytringsfrihed for offentligt ansatte.
Hertil kommer, at disse begrænsninger  

 efter opfattelsen meget upræcist er afgrænset til "politiske"  

 og/eller "kritiske" udtalelser.
Opfattelsen kan ikke anses  

 for overensstemmende med gældende ret, og kommunens fastholdelse af  

 opfattelsen  

 medfører efter al sandsynlighed, at kommunens ansatte, og herunder i  

 særdeleshed medlemmer af samarbejdsudvalg og hovedsamarbejdsudvalg, vil afstå  

 fra at deltage i den offentlige debat om stort set ethvert lokalpolitisk  

 emne." Et fagforbund anmodede mig  

 den 8. april 1991 om også at tage stilling i sagen for så vidt angår  

 forbundets  

 medlem C.
 Advokat G har i skrivelsen af  

 23. maj 1991 anført følgende:
 "...
På (K) Kommunes vegne gør jeg  

 gældende, at det forhold, at (K) Kommune i denne konkrete sag har anset det  

 for  

 at være nødvendigt at tildele de tre medarbejdere en advarsel, dersom den  

 pågældende pressemeddelelse ikke blev kaldt tilbage, intet har med offentligt  

 ansattes ytringsfrihed at gøre.
At (K) Kommune har fundet det nødvendigt at  

 tildele advarslen, dersom pressemeddelelsen ikke blev kaldt tilbage,  

 indebærer  

 ingen indskrænkninger i de pågældendes adgang til også vedrørende (K)  

 Kommunes  

 forhold at deltage i den almindelige offentlige debat.
Der er derfor ikke  

 tale  

 om, at kommunens adfærd overfor de tre hovedsamarbejdsudvalgsmedlemmer kan  

 føre til dette resultat.
 Jeg finder allerede på dette  

 sted anledning til at fremhæve og understrege, at kommunens ledelse, herunder  

 borgmester (H) og andre, der repræsenterer kommunen, ikke på noget tidspunkt  

 har tilkendegivet, at de tre medarbejdere ikke har måttet ytre sig offentligt  

 om de forhold, som pressemeddelelsen vedrører.
Sagen er derimod en ganske  

 anden.
Sagen er den, at økonomiudvalgets flertal har fundet det nødvendigt at  

 præcisere overfor de tre medarbejdere af hovedsamarbejdsudvalget, at disse  

 ikke  

 i denne egenskab har kunnet udsende en pressemeddelelse i den form og med det  

 indhold, som den har fået, når yderligere henses til, at pressemeddelelsen  

 fremtræder som udsendt af hovedsamarbejdsudvalget.
De tre  

 hovedsamarbejdsudvalgsmedlemmer har altså ikke i den sag, som er indbragt for  

 ombudsmanden af (A), optrådt som privatpersoner.
Den pågældende, stærkt  

 kritisable pressemeddelelse, fremtræder som udsendt som led i de tre  

 medarbejderes  

 varetagelse af deres arbejdsopgaver for (K) Kommune som medlemmer af  

 hovedsamarbejdsudvalget.
Forholdet er det, at de tre  

 medarbejdere som medlemmer af hovedsamarbejdsudvalget ved den anvendte  

 kommunikationsform, udsendelse af pressemeddelelsen, dels har overskredet  

 deres  

 kompetence, dels har anvendt en helt uacceptabel form, dels har givet  

 pressemeddelelsen et urigtigt og fordrejet indhold, dels har udsendt  

 pressemeddelelsen på et i den politiske beslutningsproces meget aktuelt  

 tidspunkt,  

 som også herved tilsigter at lægge en helt urimelig pression på  

 kommunalbestyrelsen, alt med den virkning, at mulighederne for at arbejde i  

 hovedsamarbejdsudvalget og de øvrige samarbejdsudvalg i den ånd, som  

 samarbejdsaftalerne forudsætter, groft krænkes med mulighed for skade af  

 samarbejdsmulighederne.
Der er herved handlet groft illoyalt af de tre  

 medarbejdere.
 På ovennævnte grundlag har  

 det været nødvendigt for (K) Kommune at knytte en sanktion til den illoyale  

 optræden, og den beslutning, som flertallet i økonomiudvalget traf den 9/11  

 1990, hvorefter de pågældende medarbejdere ville få en advarsel, dersom  

 pressemeddelelsen ikke blev kaldt tilbage, står i rimeligt og passende  

 forhold  

 til den udviste adfærd.
 ......
Selvom man skulle vælge en  

 for de tre medarbejdere meget venlig og forstående læsning af  

 pressemeddelelsen, således at denne dog ikke fremtræder som udsendt af det  

 fælles hovedsamarbejdsudvalg, er det dog ikke muligt meningsfuldt at læse  

 pressemeddelelsen anderledes end, at den er udsendt af  

 medlemmer af hovedsamarbejdsudvalget.
Der er altså også under denne  

 synsvinkel  

 tale om, at pressemeddelelsen fremtræder med en særlig  

 legitimitet, således at den ikke blot er udtryk for tre kommunalt ansattes  

 private opfattelse.
I den form, som er givet, er det alene meningsfuldt at  

 forstå udsagnet om, at (B) er næstformand i det fælles hovedsamarbejdsudvalg,  

 og at (C) og (D) også er medlemmer af dette, at de pågældende er særligt  

 kvalificerede, og at deres udsagn derfor bygger på en særlig viden og indsigt  

 i  

 den kommunale forvaltning, som de tre medarbejdere har ønsket at understrege  

 for at give deres udtalelser vægt.
At den valgte form tilsigter at give  

 pressemeddelelsen en særlig vægt modsiges ikke af, at de pågældende tre  

 medarbejdere  

 selvfølgelig kunne have indrykket læserbreve eller være blevet interviewet  

 eller have ytret sig på anden måde som privatpersoner, hvor det i tilknytning  

 hertil var oplyst, at de pågældende f.eks. var kontorassistenter,  

 lagerforvalter o.s.v. og samtidig var medlemmer af et samarbejdsudvalg i  

 kommunen.
I et læserbrevsindlæg eller i et interview ville det klart fremgå,  

 dersom noget andet ikke tilsigtedes, at de pågældende udtalte sig som  

 privatpersoner.  

 De, der udtaler sig, må i hvert tilfælde sikre sig, at modtageren af  

 meddelelsen forstår, at de pågældende fremsætter deres udtalelser som  

 privatpersoner.
Dette er netop ikke sket i denne sag.
 .....
Ved den valgte form har (B),  

 (C) og (D) søgt at udøve en pression på kommunens ledelse og  

 byrådsflertallet,  

 som disse ikke skal acceptere.
Kommunens ledelse kan kræve, at kommunens  

 politiske strategi lægges af kommunalbestyrelsen, og det er denne, der sammen  

 med borgmesteren og den administrative ledelse tegner kommunen udadtil.
Det  

 kan  

 forventes, og det kan kræves af medarbejderne i kommunen, at disse loyalt  

 bakker kommunalbestyrelse og administrativ ledelse op.
Udadtil må (K) Kommune  

 som andre institutioner og virksomheder optræde som en enhed.
Det er netop  

 også  

 dette, der tilsigtes ved de opgaver, som ligger i hovedsamarbejdsudvalget,  

 hvor  

 igennem det fælles fodslag søges etableret.
Det er i samarbejdsudvalgene og i  

 hovedsamarbejdsudvalget, at de uundgåelige og til stadighed tilbagevendende  

 interessemodsætninger imellem de forskellige grupper i den kommunale  

 forvaltning  

 og i de kommunale institutioner udlignes.
Der skal ikke være storvask for  

 åbent  

 tæppe.
Imod dette har de tre medarbejdere groft forsyndet sig ved  

 pressemeddelelsen.
Medarbejderne skal ikke som medarbejdere i den kommunale  

 forvaltning påkalde sig kommunens borgeres assistance til at varetage  

 medarbejdernes interesser overfor den kommunale ledelse.
Dette kan  

 medarbejderne gøre som enkeltpersoner og som privatpersoner igennem  

 sædvanligt  

 politisk arbejde.
I denne forbindelse må betydningen af, at medarbejderne  

 søger  

 at lægge et politisk pres på kommunalbestyrelsen ved at henvende sig til  

 offentligheden slet ikke underkendes.
Det er en fremgangsmåde, der er egnet  

 til  

 at skabe usikkerhed og tvivl og manglende beslutningsdygtighed hos de valgte  

 repræsentanter for borgerne i kommunalbestyrelsen.
Det vil ikke kunne undgå  

 at  

 gøre indtryk på en kommunalbestyrelse, at medarbejdernes  

 tillidsrepræsentanter,  

 medlemmer af et hovedsamarbejdsudvalg, henvender sig til kommunens borgere og  

 gør gældende, at beslutninger, som en kommunalbestyrelse er i færd med at  

 træffe, er til skade for den kommunale forvaltning og for kommunens  

 hensigtsmæssige drift.
Der er herved tale om en utidig pression.
Derfor har  

 de  

 tre medlemmer af hovedsamarbejdsudvalget groft forsyndet sig imod den  

 loyalitetsforpligtelse, som de pågældende har, dels som medarbejdere i  

 kommunen overfor kommunalbestyrelsen, dels som medlemmer af  

 hovedsamarbejdsudvalget.
Undertiden kan man se det  

 synspunkt gjort gældende, at tillidsrepræsentanter, og herunder også  

 medlemmer  

 af et hovedsamarbejdsudvalg, skulle have en udvidet ytringsfrihed.
Dette må i  

 allerhøjeste grad bestrides.
Set i relation til de pågældendes muligheder for  

 at ytre sig som privatpersoner, gælder der i hvert tilfælde som hovedregel  

 ingen begrænsninger i deres ytringsfrihed, hvorimod man snarere vil kunne  

 tænke  

 sig, at tillidsrepræsentanterne som følge af særlig viden, måske af fortrolig  

 karakter, må holde sig tilbage, men dette er et særligt problem.
Herudover må  

 det antages, at tillidsrepræsentanterne, der skal søge at medvirke til gode  

 og  

 rolige og stabile arbejdsforhold, må tage hensyn til, at der tillægges deres  

 udtalelser større vægt end den, der tillægges andre medarbejdere, og at netop  

 tillidsrepræsentanternes adfærd, opførsel og udtalelser får en særlig valør.  

 Der kan derfor stilles større krav til tillidsrepræsentanterne og til  

 medlemmerne af hovedsamarbejdsudvalget end til andre medarbejdere.
Også dette  

 har  

 de tre medarbejdere forsyndet sig imod i den konkrete sag.
..." Mindretalsudtalelsen af 21.  

 maj 1991 fra Socialdemokratiets og Socialistisk Folkepartis byrådsgruppe  

 indeholder bl.a. følgende:
 "Det er vor opfattelse,  

 at ingen af de 3 nævnte personer har overskredet nogen form for kompetence  

 eller loyalitetsforpligtelse.
At de har udtalt sig som  

 hovedsamarbejdsudvalgsmedlemmer er kun naturligt.
Der ligger i  

 samarbejdsudvalgsbestemmelserne intet som begrænser udvalgsmedlemmernes  

 ytringsfrihed.
Dertil kommer, at de pågældende samtidig er  

 tillidsrepræsentanter, hvilket ligeledes medfører en naturlig interesse for  

 en  

 sag som den aktuelle, der vedrører privatisering.
 Vi finder, at  

 pressemeddelelsens form og indhold på ingen måde går ud over det acceptable.
Det er korrekt, at  

 pressemeddelelsen fremtræder som udsendt af det samlede  

 hovedsamarbejdsudvalg,  

 men det fremgår af meddelelsens indhold, at udtalelserne må henføres til  

 medarbejderrepræsentanterne.
Herudover kan der henvises til vedlagte kopi af  

 følgeskrivelsen til pressemeddelelsen, hvori det direkte står:  

 "...udarbejdet i samarbejde med personalerepræsentanterne i det fælles  

 hovedsamarbejdsudvalg...". Følgeskrivelsen har været udsendt til alle,  

 der har modtaget pressemeddelelsen.
 .....
I (K's) besvarelse (....)  

 fremgår det, at man kan forvente, at medarbejderne i kommunen loyalt bakker  

 kommunalbestyrelsen og den administrative ledelse op.
Denne opfattelse er vi  

 enige i, når det angår de ansattes udførsel af deres arbejdsopgaver, men det  

 kan ikke være meningen, at medarbejdere ved kommunen, individuelt eller ved  

 varetagelse af opgaver i et samarbejdsudvalg, ikke kan tillade sig at være  

 uenige med kommunalbestyrelsen.
 Hele tonen i (G's) skrivelse  

 viser, at de ansatte ved (K) kommune i allerhøjeste grad fremover må anse det  

 for forbundet med stor risiko, offentligt at give udtryk for deres  

 holdninger,  

 såfremt de er i modstrid med det herskende byrådsflertals.
Som medansvarlig for  

 kommunens personalepolitik må vi i det hele taget tage afstand fra tonen og  

 stilen i (G's) skrivelse.
En så kraftig reaktion og et så kraftigt sprogbrug  

 fremkaldt af en pressemeddelelse fra samarbejdsudvalgsmedlemmer og  

 tillidsrepræsentanter, der blot i god tro forsøger at varetage sine hverv, må  

 i høj grad medvirke til at skabe utryghed blandt de ansatte og kan bestemt  

 ikke  

 siges at være i "samarbejdets ånd". Det er derfor ikke et  

 personalepolitisk signal, vi kan tilslutte os.
..." A fremsatte i skrivelse af  

 11. juli 1991 bemærkninger til advokat G's skrivelse af 23. maj 1991, og A  

 fremhævede bl.a., at K Kommune oprindelig ønskede opgaverne udbudt i samlede  

 pakker og alene ændrede fremgangsmåde efter kritik om favorisering af store  

 virksomheder, herunder E.
 Som svar på spørgsmål fra min  

 side anførte A i skrivelse af 29. oktober 1991 følgende:
"Der er ... ikke tvivl  

 om, at udtalelserne i pressemeddelelsen om "udbud i samlet pakke"  

 er  

 fremsat i god tro og tillige er udtryk for kommunens intentioner helt frem  

 til  

 økonomiudvalgsmødet den 15. november 1990. Nærliggende havde det i hvert fald  

 været, at ledelsens repræsentanter i modsat fald havde taget til genmæle over  

 for medarbejderrepræsentanternes bemærkninger på mødet den 8. november 1990 i  

 Det Fælles Hovedsamarbejdsudvalgsmøde." Som bilag til A's skrivelse  

 blev fremsendt en skrivelse af 29. oktober 1991 fra HK med følgende indhold:
 "Som svar på jeres  

 spørgsmål af d.d. skal jeg hermed oplyse følgende:
 A) Ingen af de 3  

 tillidsrepræsentanter ville selv være blevet berørt af  

 privatiseringsplanerne.
 (B) arbejder på  

 inkassokontoret.
 (D) arbejder på Teknisk  

 Forvaltning, Forsyningsvirksomhederne.
 (C) arbejder som dagplejer.
 B) Den egentlige beslutning,  

 om at opgaverne kunne udbydes i både en samlet pakke og hver for sig, blev  

 taget på et økonomiudvalgsmøde den 15. november 1990. Indtil da havde det  

 fremstået som om opgaverne skulle udbydes i en samlet pakke.
 Jeg vedlægger referat af  

 mødet i det fælles hovedsamarbejdsudvalg den 8. november 1990, hvoraf det  

 fremgår, at medarbejderne har ønsket ført til referat, at man ser problemer i  

 at udbyde opgaverne i en samlet pakke.
Jeg vedlægger ligeledes kopi  

 af notat om procedure vedr. servicekøb på rengøringsområdet/vask- og  

 linnedservice m.v., der er udfærdiget af skoledirektør ... den 2. oktober  

 1990,  

 hvoraf det fremgår, at opgaverne skal udliciteres som en samlet pakke." Jeg anmodede i skrivelse af  

 1. november 1991 K Kommune om kommunens bemærkninger til A's skrivelse.
Ved  

 skrivelse af 8. januar 1992 fremsendte kommunen en skrivelse af s.d. fra  

 advokat G, hvori var anført følgende:
"I anledning af de  

 spørgsmål, som ombudsmanden telefonisk har rettet til advokat (A), som er  

 besvaret i HK's skrivelse af 29/10 f.å. til min kollega under A og B  

 bemærkes,  

 at det kun kan have skærpende betydning for det retsspørgsmål, som er  

 forelagt  

 ombudsmanden til udtalelse, som drejer sig om retmæssigheden af  

 pressemeddelelsen, om tillidsrepræsentanterne personligt ville blive berørt  

 af  

 en privatisering eller ikke.
Derimod må det være uden betydning, om opgaverne  

 til entreprenørerne blev udbudt samlet eller delt eller i en kombination  

 heraf.
Baggrunden for ovennævnte er,  

 at retsspørgsmålet drejer sig om, om pressemeddelelsen dels i sin form er  

 utilbørlig, dels med urette fremtræder som udsendt af  

 hovedsamarbejdsudvalget,  

 samt om den valgte form for medarbejdernes henvendelse til offentligheden er  

 i  

 strid med den status af samarbejdsudvalgsmedlemmer, som  

 medarbejderrepræsentanterne  

 havde, samt om den valgte form har været egnet til at lægge et utilbørligt  

 pres  

 på kommunalbestyrelsen og i tilknytning hertil har været egnet til at skade  

 samarbejdsklimaet i kommunen.
Jeg henviser i øvrigt til mine bemærkninger i  

 indlægget til ombudsmanden af 23/5 1991 s. 2 forneden og s. 3 foroven.
Det ses af det anførte, at  

 medarbejdernes individuelle arbejdsforhold og formen for licitationen i  

 bedste  

 fald er uden betydning for sagen." I et brev til A udtalte jeg  

 følgende:
"I Ved min bedømmelse af sagen,  

 må jeg lægge til grund, at de pågældende medarbejdere ikke har overtrådt  

 deres  

 tavshedspligt ved at udsende pressemeddelelsen, og at de synspunkter og  

 oplysninger,  

 som pressemeddelelsen indeholder, lovligt kunne være fremsat af andre  

 borgere.  

 Spørgsmålet i denne sag er alene, om de begrænsninger, der i  

  

 særlige  

  

 tilfælde gælder for offentligt  

 ansattes ytringsfrihed, fører til, at de tre ansatte handlede retsstridigt  

 ved  

 at udsende pressemeddelelsen.
Som anført under sagen er det  

 generelle spørgsmål om offentligt ansattes ytringsfrihed behandlet i en sag  

 gengivet i Folketingets Ombudsmands beretning 1987, s. 237 ff.
Som nævnt på  

 dette  

 sted er udgangspunktet, at offentligt ansatte har ganske samme frihed som  

 andre  

 til at deltage i den offentlige debat.
Som det videre nævnes, er det dog  

 antaget, at hensynet til offentlige myndigheders interne beslutningsproces og  

 funktionsevne i  

  

 særlige  

  

 tilfælde kan  

 føre til en begrænsning af de ansattes ytringsfrihed.
Det er næppe muligt at  

 give en fuldstændig beskrivelse af, hvornår, i hvilket omfang og for hvilke  

 ansatte sådanne særlige begrænsninger gælder.
Men jeg anførte følgende  

 hovedsynspunkter:
"Begrænsningerne omfatter alene udtalelser  

 vedrørende sager inden for de pågældendes eget arbejdsområde.
Offentligt  

 ansatte har samme frihed som andre borgere til at udtale sig om sager på  

 forvaltningsområder, som de ikke har berøring med i deres daglige arbejde.
Ved udtalelse inden for eget arbejdsområde er det af  

 betydning, om den pågældende som led i sit arbejde har været (eller er)  

 aktivt  

 medvirkende i myndighedens beslutningsproces.
Begrænsningerne vil i  

 almindelighed ikke omfatte ansatte med en funktion, der ligger fjernt fra de  

 politiske eller administrative beslutningstagere.
Det spiller en rolle, om udtalelserne fremsættes før  

 eller efter, at en beslutning er truffet.
Adgangen til at udtale sig, inden  

 en  

 sag er afgjort, kan - af hensyn til beskyttelse af den interne  

 beslutningsproces - være noget snævrere end adgangen til at udtale sig  

 senere.
 Det ligger efter praksis fast, at offentligt ansatte  

 har en vidtgående frihed til at udtale sig om ressourcespørgsmål inden for et  

 arbejdsområde, hvor spørgsmålet kan have væsentlig betydning for  

 medarbejdernes  

 fremtidige ansættelses- og arbejdsforhold.
Det følger af det anførte,  

 dels at der kræves særlige tungtvejende grunde for at anerkende begrænsninger  

 i  

 offentligt ansattes ytringsfrihed, dels at disse grunde normalt kun vil  

 foreligge i forhold til centralt placerede medarbejdere, der deltager eller  

 har  

 deltaget i den omstridte beslutnings tilblivelse." Advokat (G) har på kommunens  

 vegne gjort gældende, at der for tillidsrepræsentanter og medarbejdervalgte  

 medlemmer af samarbejdsudvalg - udover disse hensyn - gælder en særlig  

 loyalitetspligt og en tilsvarende begrænsning af ytringsfriheden.
Der må  

 stilles  

 større krav til disse medarbejdere end til andre medarbejdere, fordi de i  

 henhold til reglerne om samarbejdsudvalg skal medvirke til gode og rolige og  

 stabile arbejdsforhold, og fordi det må antages, at deres udtalelser  

 tillægges større vægt end andre medarbejderes.
Den omstændighed, at adgangen  

 til at afskedige medarbejderrepræsentanter er begrænset i forhold til andre  

 ansatte, stiller desuden større krav til disse om at efterleve  

 samarbejdsaftalens  

 ånd og begrænser derfor den form, hvori de kan udtrykke sig.
II Inden jeg tager stilling til,  

 om der gælder en sådan begrænsning af tillidsrepræsentanters og  

 medarbejdervalgte samarbejdsudvalgsmedlemmers ytringsfrihed, skal jeg bemærke  

 følgende om min forståelse af (K) Kommunes afgørelse af 9. november 1990:
Jeg forstår afgørelsen  

 således, at den primært er baseret på ovenstående (generelle) retsopfattelse,  

 hvorefter der gælder en særlig loyalitetspligt for tillidsrepræsentanter og  

 medarbejdervalgte medlemmer af samarbejdsudvalg.
De tre  

 medarbejderrepræsentanter har overtrådt denne loyalitetspligt ved at udsende  

 en  

 pressemeddelelse, der i indhold og form var stærkt kritisk over for  

 kommunalbestyrelsens  

 flertal med hensyn til dennes indstilling i en bestemt sag, hvor der endnu  

 ikke  

 var truffet endelig beslutning.
Kommunen anser det som en yderligere  

 forseelse  

 eller som en skærpende omstændighed, at pressemeddelelsen fremtræder som  

 udsendt af samarbejdsudvalget.
III Bestemmelser om samarbejde og  

 samarbejdsudvalg i kommuner, som er medlemmer af Kommunernes Landsforening,  

 fastsætter følgende i § 1, stk. 3 og 4, og § 12, stk. 1:
 "§ 1.
 ...
 Stk. 3.
 Med henblik på at  

 tilrettelægge og udvikle det daglige samarbejde nedsættes der  

 samarbejdsudvalg,  

 jf. kap. 2, bestående af repræsentanter for ledelsen og for medarbejderne.  

 Samarbejdsudvalget skal arbejde for at bevare gode og rolige arbejds- og  

 beskæftigelsesforhold  

 og medvirke til, at alle medarbejdere engageres i det daglige samarbejde.
 Stk. 4.
1) I samarbejdet skal såvel  

 ledelsen som medarbejderne respektere gældende love, regulativer og  

 vedtægter,  

 kommunalbestyrelsesbeslutninger, administrative bestemmelser samt kollektive  

 overenskomster og aftaler.2) Medlemskab af et samarbejdsudvalg medfører ingen  

 begrænsning i de beføjelser, der i henhold til lov tilkommer medlemmer af  

 kommunale råd." "§ 12. Stk. 1. Parterne  

 skal bestræbe sig for at opnå enighed, og det betragtes som et brud på  

 samarbejdsbestemmelserne, hvis der ikke udvises positiv  

 forhandlingsvilje." I den foreliggende juridiske  

 litteratur og praksis er det nævnte spørgsmål om ytringsfrihed for medlemmer  

 af  

 samarbejdsudvalg og tillidsrepræsentanter kun sparsomt omtalt.
 Ole Hasselbalch:  

 Tillidsmandsret, 1988 (der dog især må antages at tage sigte på private  

 ansættelsesforhold) omtaler s. 88 ff. de "bipligter", der påhviler  

 en  

 tillidsrepræsentant over for arbejdsgiveren, herunder loyalitetspligten.  

 Hverken denne korte gennemgang eller referatet s.  

 90 f. af en faglig voldgiftskendelse,  

 der blev afsagt i anledning af en afskedigelse af en tillidsrepræsentant, der  

 havde udtalt sig kritisk om arbejdsgiveren i den offentlige debat, giver  

 indtryk af, at tillidsrepræsentantens ytringsfrihed er undergivet særlige  

 begrænsninger.
 I Bent Christensens responsum  

 vedrørende offentligt ansattes ytringsfrihed, optrykt i Juristen &  

 Økonomen, 1980, s. 85 ff., er anført følgende om tillidsmænd m.v. (s.  

 112 f.):
 "Af større praktisk  

 betydning er, om offentligt ansatte, der af deres kolleger vælges til en  

 eller  

 anden form for tillidspost, får en øget ytringsfrihed.
Jeg har ikke et sådant  

 kendskab til de faktiske forhold og til eventuel eksisterende praksis, at jeg  

 har grundlag for at udtale mig generelt.
Jeg skal nøjes med nogle få  

 bemærkninger.
 Hvis man antager, at der ....  

 gælder begrænsninger vedrørende ytringer om ressourcefordelingen, må disse i  

 alt fald slækkes for tillidsmænd, særlig for ledere af vedkommende offentlige  

 sektors ansattes organisationer.
Hvor der er indført en eller  

 anden form for kollektiv ledelse, der helt eller delvis består af  

 repræsentanter valgt af de ansatte, har disse repræsentanter så en særlig vid  

 ytringsfrihed? Jeg tror ikke, der kan svares generelt.
Hvis man - som f.eks.  

 på  

 universiteterne - har både en hierarkisk opbygget administrativ stab og  

 repræsentanter for denne i de styrende organer, sættes sagen på spidsen.
Jeg  

 vil være tilbøjelig til at mene, at i det omfang hensynet til  

 beslutningsprocessen  

 i administrationen sætter grænser for ytringsfriheden, gælder disse også for  

 det administrative personales repræsentanter i de styrende organer." Efter min opfattelse må de  

 ovenfor gengivne bestemmelser om samarbejdsudvalg forstås som en bredt  

 formuleret angivelse af de formål, der skal opnås ved nedsættelsen af  

 samarbejdsudvalg.  

 Herudover indeholder bestemmelserne vel også en vejledning for, med hvilken  

 indstilling de enkelte medlemmer skal deltage i udvalgets arbejde.
 Sekretariatet for  

 Centralrådet for Statens Samarbejdsudvalg har over for mig oplyst, at  

 sekretariatet ikke har kendskab til sager, hvor den opfattelse er blevet  

 gjort  

 gældende, at medlemmer af samarbejdsudvalg har en særlig  

 loyalitetsforpligtelse  

 med den følge, at deres adgang til at ytre sig offentligt ikke er den samme  

 som  

 for andre offentligt ansatte.
 De særlige regler om adgang  

 til at afskedige tillidsrepræsentanter og medlemmer af samarbejdsudvalg har  

 efter min opfattelse ingen betydning for det foreliggende spørgsmål.
 En antagelse om, at  

 tillidsrepræsentanter og medlemmer af samarbejdsudvalg ikke har samme adgang  

 til at ytre sig offentligt som andre offentligt ansatte, savner altså støtte  

 i  

 den foreliggende litteratur og praksis, og den finder heller ikke støtte i de  

 nævnte bestemmelsers ordlyd.
I denne forbindelse må det  

 bemærkes, at indskrænkninger i den materielle ytringsfrihed i almindelighed  

 kun  

 kan antages, hvis indskrækningen har et forholdsvis sikkert retskildemæssigt  

 grundlag, jf.
Folketingets Ombudsmands beretning 1983, s. 248 (særligt s.  

 250)  

 og Lars Nordskov Nielsen: Responsum om offentligt ansattes ytringsfrihed -  

 med  

 særligt sigte på overenskomstansatte DJØF'ere, offentliggjort i DJØF-bladet  

 nr.  

 22/1987, s. 7.
 På denne baggrund finder jeg ikke,  

 at der er grundlag for at antage, at der med bestemmelserne om  

 samarbejdsudvalg  

 eller reglerne om tillidsrepræsentanter er sket en indskrænkning af  

 ytringsfriheden for de enkelte udvalgsmedlemmer eller tillidsrepræsentanter.
IV Pressemeddelelsen angik en  

 sag, som ikke vedrørte de pågældendes egne arbejdsområder.
De påtænkte  

 licitationer angik opgaver vedrørende rengøring, vask og bevogtning, mens de  

 tre ansatte var beskæftiget henholdsvis på inkassokontoret, i den kommune  

 dagpleje og i Teknisk Forvaltning, Forsyningsvirksomhederne.
Det antages i den juridiske  

 litteratur, at kun når en offentligt ansat udtaler sig om sit eget  

 tjenesteområde, kan der stilles særlige krav om, at de oplysninger, som  

 udtalelsen bygger på, er korrekte.
Jeg henviser herved til Poul Andersen:  

 Dansk  

 Forvaltningsret, 4. udg., s. 179, Bent Christensens ovennævnte responsum, s.  

 113, og Lars Nordskov Nielsens ovennævnte responsum, s. 15.
Udgangspunktet bør formentlig  

 modificeres noget, når der som her er tale om offentligt ansatte, der over  

 for  

 offentligheden identificerer sig som samarbejdsudvalgsmedlemmer - og ikke som  

 ansatte på et bestemt område.
Selv under hensyntagen hertil er det min  

 opfattelse,  

 at de krav, man kan stille angående oplysningernes korrekthed, er opfyldt i  

 denne sag.
Jeg henviser herved til det ovenfor (...) anførte om brug af  

 "(E's)-skemaer" og det (....) anførte om "udbud i samlet  

 pakke".
V Det antages endvidere i den  

 juridiske litteratur, at når den ansatte ytrer sig som privatperson om et  

 emne,  

 der vedrører myndigheden, har han pligt til at gøre det klart, at han ikke  

 udtaler sig på myndighedens vegne, jf.
Lars Nordskov Nielsens ovennævnte  

 responsum, s. 15, og Henrik Zahle: Dansk Forfatningsret, bind 3, 1989, s. 69.
(K) Kommune har gjort  

 gældende, at pressemeddelelsen fremtrådte som udsendt af  

 hovedsamarbejdsudvalget.
Ved vurderingen af dette spørgsmål, må man for det  

 første lægge vægt på, at pressemeddelelsen havde overskriften: "Advarsel  

 til borgere og det lokale erhvervsliv fra samarbejdsudvalg". Denne  

 sætning  

 må efter min opfattelse naturligt forstås sådan, at pressemeddelelsen er  

 udsendt af et samarbejdsudvalg.
Det næste sted afsenderen er  

 nævnt, er i sætningen: "Det fælles hovedsamarbejdsudvalg i (K) Kommune  

 har  

 i de seneste dage fået bekræftet ..." Denne sætning bestyrker indtrykket  

 af, at pressemeddelelsen er udsendt af hovedsamarbejdsudvalget.
Den videre  

 læsning af pressemeddelelsen rejser dog tvivl om dette spørgsmål.
Det anføres  

 således, at "kommunens medarbejdere nu tager det utraditionelle skridt  

 at  

 opfordre ..." Resten af pressemeddelelsen  

 består hovedsageligt af udtalelser fra tre navngivne medlemmer af  

 hovedsamarbejdsudvalget.
Det er ikke udtrykkeligt angivet, at de er indvalgt  

 af  

 medarbejderne, men den ovenfor citerede sætning giver indtryk heraf, og det  

 samme gør følgende sætning, der er indføjet mellem (C's) og (D's) udtalelser:  

 "Medarbejder-repræsentanterne mener, at ...." At det ikke er  

 hovedsamarbejdsudvalget, der har udsendt pressemeddelelsen, fremgår af den  

 følgeskrivelse, som blev udsendt sammen med pressemeddelelsen.
Dette kan dog  

 kun tillægges mindre betydning, da man måtte regne med, at kun selve  

 pressemeddelelsen ville blive refereret og da i den form, hvori den var  

 udfærdiget.
 Jeg kan på den baggrund ikke  

 kritisere, at kommunen har lagt til grund for sin bedømmelse af sagen, at  

 pressemeddelelsen fremstod, som om den var udsendt af  

 hovedsamarbejdsudvalget,  

 eller at den i hvert fald nemt kunne opfattes på den måde.
 Kommunen har for så vidt  

 været berettiget til at påtale, at de tre medarbejdere ikke i tilstrækkelig  

 grad havde gjort det klart, at de ikke udtalte sig på  

 hovedsamarbejdsudvalgets  

 vegne.
VI Den valgte reaktion fra  

 kommunens side - at forlange pressemeddelelsen dementeret i sin helhed - var  

 imidlertid i første række baseret på noget andet, nemlig at de pågældende  

 medarbejdere havde tilsidesat en særlig, for dem som medlemmer af  

 hovedsamarbejdsudvalget, gældende begrænsning af ytringsfriheden.
De burde  

 herefter ikke have udtalt sig kritisk til offentligheden som  

 samarbejdsudvalgsmedlemmer.
 Denne retsopfattelse er jeg  

 som anført foran ikke enig i, og jeg må derfor for så vidt finde kommunens  

 reaktion ved afgørelsen af 9. november 1990 og den heri liggende kritik af de  

 pågældende medarbejdere grundløs.
Jeg har gjort (K) Kommune  

 bekendt med min opfattelse." NOTER: (*1) Jf.
Folketingets  

 Ombudsmands beretning 1983, s. 248, og 1987, s. 237.
