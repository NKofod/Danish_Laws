Skrivelse med orientering om bekendtgørelse nr. 146 af 6.  

 marts 2003 om tilskud efter servicelovens § 28 og § 29 til pasning  

 af  

 børn med handicap eller langvarig sygdom (Til alle  

 kommuner) Ved brev af 13. december 2002 orienterede Socialministeriet  

 kommuner m.fl. om ændringen af lov om social service, lov om aktiv social  

 politik, lov om beskatningen af pensionsordninger m.v.  

 (pensionsbeskatningsloven), lov om Arbejdsmarkedets Tillægspension og lov om  

 en  

 arbejdsmarkedsfond (forbedring af regler om pasning af børn i hjemmet) jf.  

 lov  

 nr. 1066 af 17. december 2002.
 Som det fremgik af brevet, vil der i bekendtgørelsesform ske en  

 harmonisering af optjening og udbetaling af ferietillæg efter servicelovens  

 § 29 med de almindelige regler i ferielovgivningen, ligesom der i en  

 bekendtgørelse vil blive udarbejdet retningslinier for beregning af  

 ATP-bidrag.
Bekendtgørelse nr. 146 af 6. marts 2003, som trådte i kraft den  

 19. marts 2003, kan bl.a. ses på Socialministeriets hjemmeside   www.sm.dk.  

 Se  

 under lovgivning.
Bekendtgørelse nr. 124 af 23. februar 1998 er ophævet.
 Den nye bekendtgørelse indeholder følgende ændringer:
 § 5:  

  

 Det er  

 tydeliggjort, at før der kan gives dækning til merudgifter, skal beløbet være  

 over en årlig bagatelgrænse, jf. servicelovens § 28, stk. 3.
 Derudover er det tydeliggjort i stk. 2, at udgifterne til  

 diætpræparater til børn med PKU og Alcaptonuri afholdes af staten og gives  

 uafhængigt af den fastsatte bagatelgrænse.
 § 6:  

  

 Det er  

 tydeliggjort, at der skal betales SP-bidrag og ATP-bidrag af  

 § 29-ydelsen.
 Der vil snarest muligt blive fastsat nærmere regler om  

 indbetaling af SP-bidrag.
 § 8:  

  

 Bestemmelse  

 om indregning af bidrag til pensionsordninger.
 Der vil snarest muligt og efter aftale med de berørte parter  

 blive fastsat nærmere regler om beregning og indbetaling af pensionsbidrag  

 til  

 tjenestemænd.
 § 9, stk. 2:  

  

 Det  

 er tydeliggjort, at der skal betales SP-bidrag og ATP-bidrag.
 §10:  

  

 Det er  

 tydeliggjort, at der ikke kan gives § 29-ydelse samtidig med udbetaling  

 af  

 feriepenge efter ferielovgivningen.
 § 11:  

  

 Det  

 tilføjes, at den årlige regulering af bruttoydelsen fremgår af  

 Socialministeriets vejledning om regulering af satser på det sociale område.
 § 12:  

  

 Overgangsbestemmelse i stk. 2 om beregning i 1998 er udgået.
§ 13:  

  

 Der er sket  

 en harmonisering af reglerne for beregning af ferietillæg efter § 29 og  

 feriepenge efter ferielovgivningen.
Når en person ophører med at modtage tabt  

 arbejdsfortjeneste beregnes et ferietillæg på 12,5 pct. af bruttoydelsen i  

 det  

 forudgående kalenderår samt 12,5 pct. af bruttoydelsen i det kalenderår, hvor  

 ophøret finder sted.
 § 15:  

  

 Bestemmelsen indeholder en gengivelse af reglerne om den særlig supplerende  

 ydelse i servicelovens § 29 a.
 §§ 16-21:  

  

 Ændringerne vedrører reglerne for beregning, indbetaling, indberetning og  

 tilbagebetaling af ATP-bidrag f.s.v.a. hjælp til dækning af tabt  

 arbejdsfortjeneste og den særlig supplerende ydelse.
 Det bemærkes, at den tidligere bekendtgørelses §§ 10-14 nu  

 er indeholdt i §§ 11-14 og 22.
