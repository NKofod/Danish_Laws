Afvisning - ekspropriation Spørgsmål Er fortjeneste  

 ved salg af jord beliggende matrikel nr. 53 d, Y fritaget for beskatning i  

 medfør af ejendomsavancebeskatningslovens § 11, 2. pkt.
Svar Spørgsmålet  

 afvises, da det ikke kan besvares med fornøden sikkerhed, jf.  

 skatteforvaltningslovens  

 § 24, stk. 2.
Beskrivelse af de faktiske forhold A & B har  

 solgt jord beliggende matrikel nr. 53 d, Y By.
 X Kommune har  

 lavet lokalplan over området, der skal bebygges med helårsboliger.  

 Jordstykket  

 er således solgt med henblik på udvikling af området, herunder udstykning og  

 videresalg til beboelser i henhold til lokalplanen, hvilket er indskrevet i  

 skødet.
 Jordstykket  

 grænser op til et areal, hvor fortjeneste ved salg i henhold til tidligere  

 bindende svar er fritaget for beskatning i medfør af  

 ejendomsavancebeskatningslovens § 11.
 Jordstykkerne er  

 således beliggende, at de danner helhed for området og er også solgt til  

 samme  

 køber, som har betinget, at begge arealer blev solgt samlet for at kunne  

 overholde lokalplanen.
 Der ønskes  

 bindende svar på, om A og B's fortjeneste ved salg af jord kan blive fritaget  

 for beskatning i medfør af ejendomsavancebeskatningslovens § 11, 2.  

 pkt.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst efter ejendomsavancebeskatningsloven.
Dette gælder dog  

 ikke for fortjeneste, der er indvundet ved modtagelse af en erstatningssum i  

 anledning  

 af ekspropriation af fast ejendom.
En sådan fortjeneste er skattefri efter §  

 11, 1. pkt., i ejendomsavancebeskatningsloven (EBL). Reglen om  

 skattefritagelse  

 gælder efter lovens § 11, 2. pkt., også for fortjeneste ved salg til en  

 erhverver, der efter formålet med erhvervelsen opfylder betingelserne for at  

 ekspropriere ejendommen.
 Det er ved en  

 højesteretsdom fastslået, at det efter sammenhængen med EBL § 11, 1. pkt., må  

 være en betingelse for anvendelse af EBL § 11, 2. pkt., at det på  

 aftaletidspunktet må påregnes, at dispositionen vil blive gennemtvunget ved  

 ekspropriation, såfremt en frivillig aftale ikke bliver indgået, jf.  


  

 SKM2006.438.SKAT  


  

 og Ligningsvejledningen 2006-4, afsnit  


  

 E.J.2.8  


.
 Følgende  

 betingelser skal være opfyldt på aftaletidspunktet, for at overdragelsen af  

 en  

 fast ejendom kan anses for sket i en ekspropriationssituation:
På  

 aftaletidspunktet må det kunne påregnes, at ekspropriation  

  

 vil ske  

 i  

 mangel af frivillig aftale, dvs. at den eksproprierende myndighed skal udvise  

 vilje til at ekspropriere.
Der skal foreligge ekspropriationsrealitet.
 SKAT har  

 forgæves anmodet rådgiver for A og B indsende dokumentation for, at  

 kommunalbestyrelsen i X Kommune har truffet afgørelse om, at kommunen vil  

 ekspropriere den pågældende ejendom, såfremt det ikke var muligt at indgå en  

 frivillig aftale om salg, samt indsende kopi af lokalplan.
 Da rådgiver ikke  

 har besvaret SKATs henvendelser, indstilles det, at anmodningen om bindende  

 svar afvises, idet spørgsmålet ikke kan besvares med fornøden sikkerhed, jf.  

 skatteforvaltningslovens § 24, stk. 2.
Skatterådets afgørelse og begrundelse Skatterådet tiltræder  

 SKATs indstilling.
