Kundgørelse om regler for ydelse af  

 tjenestefrihed til polititjenestemænd I henhold til justitsministeriets  

 skrivelse af 21. december 1972 har Rigspolitichefen med Dansk Politiforbund  

 og Dansk Kriminalpolitiforening indgået aftale om regler for ydelse af  

 tjenestefrihed til polititjenestemænd i lønrammerne, 8, 12, 14,  

 17, 22 og 24.
 Blandt andet på grundlag heraf kundgøres  

 følgende:
I.
Tjenestemandslovens § 58, stk. 1 1. I medfør af tjenestemandslovens § 58,  

 stk. 1 kan der efter ansøgning gives en polititjenestemand  

 tjenestefrihed uden løn i en på forhånd fastsat periode af  

 mindst 1 måneds varighed.
 Tjenestefriheden gives normalt kun i hele måneder og  

 i almindelighed kun i perioder af 1 år (fra den 1. i en måned).  

  Der gives normalt ikke tjenestefrihed i sammenlagte perioder af over 3  

 års varighed.
 Til nærmere afgrænsede formål, hvor  

 polititjenestemanden eller dennes ægtefælle/samlever udsendes til  

 udlandet som led i Danmarks statslige udviklingssamarbejde eller for at  

 gøre tjeneste ved internationale organisationer eller ved  

 ansættelse i Grønlands Hjemmestyre gives dog tjenestefrihed i op  

 til 5 år.
 Tjenestefrihed uden løn kan i almindelighed ikke  

 søges med kortere varsel end det for afsked gældende (3  

 måneder).
 Tjenestefri perioder medregnes almindeligvis ikke ved  

 beregning af lønanciennitet og pensionsalder.
 Ansøgninger om sådan tjenestefrihed  

 motiveres, og der skal ved fremsendelsen gives oplysning om eventuelt  

 lønforskud, lønforskrivning og lignende.
2. Polititjenestemanden skal senest 3 måneder  

 før udløbet af den tjenestefri periode meddele, om han  

 ønsker at genoptage tjenesten.
Ved ansøgning om afsked ved den  

 tjenestefri periodes udløb iagttages det normale afskedsvarsel (3  

 måneder).
3. Ved genoptagelse af tjenesten efter den  

 tjenestefri periode i henhold til punkt 1 kan pågældende ikke forvente at blive stationeret  

 på sit tidligere tjenestested.
 4. Vedrørende retningslinier for nedsat  

 tjenestetid mod tilsvarende lønnedsættelse i henhold til  

 tjenestemandslovens § 58, stk. 3 henvises til kundgørelse I nr.  

 41.
 5. Vedrørende bestemmelser om nedsat  

 tjenestetid i forbindelse med sygdom henvises til kundgørelse I nr.  

 23.
 6. Bestemmelser om barselsorlov mv. er fastsat i  

 kundgørelse I nr. 34.
II.
Tjenestefrihed til organisationsarbejde 7. Hel eller delvis tjenestefrihed uden løn  

 til varetagelse af hverv som organisationsansat eller som organisationsvalgt  

 i en forhandlingsberettiget organisation kan efter ansøgning gives  

 uden tidsbegrænsning.
 Perioden er lønanciennitetsgivende.  Endvidere  

 medregnes perioden i pensionsalderen under forudsætning af, at der sker  

 indbetaling af refusionsbeløb til pension.
 8. Valgte organisationsrepræsentanter, der ikke  

 har hel tjenestefrihed uden løn, men som varetager  

 organisationsopgaver for personalegrupper uden for eget tjenestested,  

 varetager i videst muligt omfang hvervet ved omlægning af tjenesten  

 eller ved tjenestebytning.
 Såfremt varetagelsen af hvervet ikke kan ske ved  

 omlægning eller bytning som ovenfor nævnt, kan der årligt  

 tillades tjenestefrihed uden lønafkortning i et antal arbejdstimer  

 svarende til den gennemsnitlige ugentlige arbejdstid i 3 uger - for tiden 114  

 timer. (Pr. 1. september 1990 111 timer).  Ved fravær ud over de  

 anførte timeantal skal der ske lønafkortning.
 Ved opgørelse i henhold til ovenstående skal  

 medregnes alt fravær, herunder forhandlingsmøder med styrelser  

 (udadvendt organisationsarbejde).
 Undtaget fra reglerne er virksomhed i samarbejdsudvalg og  

 sikkerhedsudvalg med tilhørende underudvalg og arbejdsgrupper,  

 deltagelse i de under punkt 19 omhandlede kurser samt  

 tillidsrepræsentanter i det omfang, de varetager tillidshvervet for  

 personalegrupper ansat på eget tjenestested som led i det daglige  

 arbejde.
 Der henvises i øvrigt til finansministeriets  

 cirkulære af 24. august 1981 om vilkår for tjenestefrihed til  

 deltagelse i organisationsarbejde for tjenestemænd i staten,  

 folkeskolen og folkekirken.
III.
Tjenestefrihed til varetagelse af ombud samt  

 hverv som medlem af folketinget mv.
 9. Frihed til varetagelse af ombud eller hverv som  

 bestyrelsesmedlem i en kommunalsammenslutning eller hverv, hvortil den  

 pågældende er udpeget af en kommunal sammenslutning, skal skaffes  

 ved omlægning af tjenesten eller ved tjenestebytning i det omfang, det  

 er muligt.  Der skal herved tages hensyn til, at der ikke  

 pålægges den pågældende en samlet arbejdstid af  

 uforholdsmæssig længde.
 Såfremt frihed ikke kan skaffes ved omlægning  

 eller bytning af tjeneste, finder nedenstående regler anvendelse.
 10. Tjenestefrihed til varetagelse af lønnet  

 ombud ydes mod lønfradrag.
 Som lønnet ombud anses hverv for hvis varetagelse  

 der ydes et fast vederlag, eller der er mulighed for erstatning for tabt  

 arbejdsfortjeneste.  Sådan mulighed er normalt til stede i alle  

 tilfælde, hvor der ydes diæter efter de af indenrigsministeriet  

 fastsatte regler.  Som eksempel på undtagelse kan nævnes  

 tilforordnede ved valg.
 Tjenestefrihed til varetagelse af hverv som  

 bestyrelsesmedlem af en kommunal sammenslutning eller hverv, hvortil den  

 pågældende er udpeget af en kommunal sammenslutning ydes i alle  

 tilfælde med lønfradrag.
 11. Til varetagelse af ulønnet ombud kan der  

 årligt ydes tjenestefrihed uden lønafkortning i et antal  

 arbejdstimer svarende til den gennemsnitlige ugentlige arbejdstid i 6 uger,  

 for tiden 228 timer. (Pr. 1. september 1990 222 timer).  Ved tjenestefrihed  

 ud over de anførte timeantal skal der ske lønafkortning.
 Som ulønnet ombud anses hverv for hvilket der  

 hverken ydes vederlag eller er mulighed for erstatning for tabt  

 arbejdsfortjeneste.
 12. Om overtagelse af ombud fremsendes indberetning  

 til Rigspolitichefen med oplysning om hvervets art og omfang, og om det er  

 lønnet eller ulønnet.
 Ophør af ombud indberettes ligeledes til  

 Rigspolitichefen.
 13. En tjenestemand, der vælges til  

 folketinget eller indtræder som suppleant, underretter Rigspolitichefen  

 herom og indsender gennem Rigspolitichefen til justitsministeriet den i § 7,  

 stk. 3, jfr. stk. 2, i finansministeriets bekendtgørelse nr. 536 af  

 25. november 1985 & omhandlede udtalelse.
 Tjenestefrihed under midlertidigt medlemsskab, der ikke  

 har varet i 2 måneder, jfr. bekendtgørelsens § 7, stk. 5,  

 meddeles af Politimesteren (Politidirektøren).  Frihedens omfang  

 indberettes på blanket P 600 til Rigspolitichefen månedsvis inden  

 den 5. i den efterfølgende måned.
 I øvrigt henvises til finansministeriets  

 forannævnte bekendtgørelse.
IV.
Anden tjenestefrihed 14. Under ganske særlige forhold, f.eks.  

 på grund af alvorlig sygdom, dødsfald eller begravelse i en  

 polititjenestemands nærmeste familie, (hvorved forstås  

 ægtefælle, børn, forældre, bedsteforældre,  

 søskende, svigerforældre og svigerbørn), på grund  

 af eget, forældres eller svigerforældres sølv- eller  

 guldbryllup, børns, søskendes eller eget bryllup, i sidste  

 tilfælde dog kun såfremt ferie ikke kunne opnås ved  

 tidspunktet for brylluppet, kan der gives en polititjenestemand  

 tjenestefrihed uden lønafkortning 1 á 2 dage, når  

 tjenestefriheden ikke kan ordnes ved bytning, og forholdene i øvrigt  

 tillader det.
 I tilfælde som de nævnte, der medfører  

 rejse, kan der tillige gives nødvendig tjenestefrihed til rejsen.  Dog  

 kan den samlede tjenestefrihed højst udgøre 4 dage.
 15. I forbindelse med forflyttelse kan der gives en  

 polititjenestemand tjenestefrihed uden lønafkortning i indtil 3  

 dage.
 Med hensyn til tjenestefrihed til  

 polititjenestemænd, der i forbindelse med ansøgning om stilling  

 i en anden politikreds ønskes fremstillet for vedkommende  

 politimester, henvises til kundgørelse I nr. 24.
 16. Til pasning af sygt mindreårigt,  

 hjemmeværende barn, kan der på barnets 1. sygedag gives hel eller  

 delvis tjenestefrihed uden lønafkortning, når hensynet til  

 barnets forhold gør det nødvendigt og de tjenstlige forhold  

 tillader det.
 Tjenestefriheden indberettes til Rigspolitichefen på  

 blanket P 15.
 17. På 25- og 40-årsdagen for en  

 polititjenestemands ansættelse i politiet eller i statens tjeneste  

 tilstås der jubilaren tjenestefrihed uden lønafkortning på  

 jubilæumsdagen, såfremt denne ikke falder i en syge- eller  

 ferieperiode.
 Hvis jubilæumsdagen i forvejen er ordinær  

 fridag, gives tjenestefrihed den nærmeste forudgående eller  

 følgende arbejdsdag.
18. Såfremt polititjenestemænd, der som  

 elever deltager i hjemmeværnets skoler og kurser, ikke benytter ferie-  

 og/eller fridage for at kunne deltage, kan der gives de  

 pågældende tjenestefrihed uden lønafkortning, Der henvises til kundgørelse l nr. 20  

 vedrørende ydelser til polititjenestemænd, der deltager i  

 hjemmeværnskurser.
19. Såfremt de tjenstlige forhold tillader  

 det, kan der meddeles den nødvendige tjenestefri- hed til følgende af tjenestemandsorganisationernes  

 arrangerede uddannelseskurser:
 20. Såfremt tjenesten tillader det, kan der  

 efter ansøgning indgivet af D.P.I.F meddeles tjenestefrihed uden  

 lønafkortning inden for rimelige grænser til  

 polititjenestemænd til deltagelse i:
 21.Til aktiv deltagelse i D.P.I.F.'s  

 landsstævner og kvalifikationsstævner vil der efter  

 ansøgning indgivet af forbundet kunne meddeles halv tjenestefrihed,  

 såfremt dette for den enkelte kan finde sted uden væsentlig  

 ulempe for tjenestestedet.
 For at muliggøre deltagelse bør der så  

 vidt muligt gives de pågældende lejlighed til at skaffe sig den  

 øvrige frihed ved tjenestebytning eller lignende.
 22. Efter ansøgning fra D.P.I.E vil der kunne  

 meddeles nødvendig tjenestefrihed til de for afviklingen af  

 større internationale politiidrætsstævner og danske  

 politimesterskaber - samt de hertil eventuelle knyttede  

 kvalifikationsstævner - nødvendige stævneledere, dommere,  

 jury, sekretærer, baneudlæggere m.m.
 23. Efter ansøgning fra D.P.I.F. vil der  

 kunne meddeles nødvendig tjenestefrihed til deltagelse i forbundets  

 repræsentantskabsmøder og hovedbestyrelsesmøder.
 24. Såfremt tjenesten tillader det, vil der  

 efter ansøgning kunne meddeles tjenestefrihed uden  

 lønafkortning til aktive medlemmer af politiorkestre og politikor til  

 deltagelse ved koncerter i Danmark af officiel karakter eller i tilknytning  

 til politimæssige arrangementer.
 Til deltagelse ved internationale koncertarrangementer vil  

 der kunne meddeles halv tjenestefrihed.
 Til deltagelse i andre koncertarrangementer bør der  

 så vidt muligt gives orkester- og kormedlemmer lejlighed til at skaffe  

 sig den nødvendige frihed ved tjenestebytning eller Iignende.
 25. Tjenestefrihed i anden anledning uden for den  

 egentlige ferie kan kun indrømmes i ganske særlige  

 tilfælde.
V.
Administration af tjenestefrihed 26. Ved ydelse af tjenestefrihed i perioder hvori  

 indgår forud tilretteIagte fridage, betragtes fridagene som  

 afholdt.
 27. Ved tjenestefrihed på helligdage  

 betragtes helligdagsfriheden som afholdt.
 28. Tjenestefrihed i henhold til punkterne 8-11 og  

 14-24 meddeles af politimesteren (Politidirektøren).
 Tjenestefrihed i henhold til punkterne 1, 7 og 25 meddeles  

 af Rigspolitichefen.
VI.
Indberetning 29. Ved tjenestefrihed til organisationsarbejde ud  

 over det i punkt 8 anførte timeantal, skal der med henblik på  

 lønafkortning ske indberetning til Rigspolitichefen på blanket P  

 637 månedsvis inden den 5. i den efterfølgende måned.
 Indberetning om ydet tjenestefrihed til såvel  

 lønnet som ulønnet ombud i henhold til punkt 10 og 11 indsendes  

 til Rigspolitichefen på blanket P 600 månedsvis inden den 5. i  

 den efterfølgende måned.
 Omfanget af ydet tjenestefrihed efter punkterne 19-24  

 opgøres lokalt med henblik på indberetning til Rigspolitichefen  

 efter anmodning.  Statistikken opbevares i 3 år.
 Kundgørelsen træder i kraft 1. januar  

 1990.
 Kundgørelse II nr. 44 af 19. oktober 1988  

 ophæves.
