Nr BTL 204 Betænkning over Forslag til lov om ændring af lov om investeringsfonds  

 (Ophør af erhvervsvirksomhed)   

 Nr L 204 1986-87, 1. samling Blad nr 892 Afgivet af skatte- og afgiftsudvalget Afgivet: 19870514 Udvalget har behandlet lovforslaget i nogle møder.
Der er af ministeren for skatter og afgifter stillet ændringsforslag, hvorom henvises til de ledsagende bemærkninger.
Herefter indstiller et »flertal§ (udvalget med undtagelse af Socialistisk Folkepartis og Fremskridtspartiets medlemmer) lovforslaget til »vedtagelse§ med de af ministeren for skatter og afgifter stillede ændringsforslag.
Et »mindretal§ (Socialistisk Folkepartis medlemmer af udvalget) indstiller lovforslaget til »vedtagelse uændret§.
Mindretallet vil stemme imod de stillede ændringsforslag.
Et »andet mindretal§ (Fremskridtspartiets medlem af udvalget) indstiller lovforslaget til »forkastelse§ ved 3. behandling.
Ændringsforslag Af »ministeren for skatter og afgifter§, tiltrådt af et »flertal§ (udvalget med undtagelse af SF og FP):
Til § 1 1) Før nr. 1 indsættes som nyt nummer:
 »01. I § 7 A indsættes som stk. 4:
»Stk. 4. Henlæggelser benyttet til forlods afskrivning ved bygning af skibe omfattet af § 3 A, stk. 6, indgår ikke ved opgørelser af en virksomheds afkastgrundlag efter virksomhedsskattelovens § 8 og ved opgørelsen af indskudskontoen efter samme lovs § 3.«» Til § 2 2) Efter 1. pkt. indsættes som nyt punktum:
»§ 1, nr. 01, har dog virkning for henlæggelser, der er foretaget for indkomståret 1985 eller tidligere, og finder anvendelse, når skriftlig aftale om bygning af et skib er indgået senest den 31.
december 1987 med aftalt levering senest den 31. december 1990.« BEMÆRKNINGER Til nr. 1 og 2 Skattepligtige personer, der driver selvstændig erhvervsvirksomhed, kan med virkning fra og med indkomståret 1987 anvende virksomhedsordningen.
Indkomst ved selvstændig skibsvirksomhed, der er den skattepligtiges bierhverv, dvs. skibsanparter, kan dog ikke indgå i virksomhedsordningen.
Ved indtræden i virksomhedsordningen skal alle erhvervsaktiver medtages, herunder også indestående på en investeringsfondskonto.
Såfremt en selvstændig erhvervsdrivende, der har tilsluttet sig virksomhedsordningen, ønsker at anvende investeringsfondshenlæggelser til forlods afskrivning på skibsanparter, medfører ovenstående, at hævningen bliver omfattet af hæverækkefølgen i virksomhedsskattelovens § 5. Det skyldes, at beløb fra virksomheden, som anvendes til køb af skibsanparter uden for virksomhedsordningen, betragtes som overførsler fra virksomheden til privatøkonomien - og beløbet beskattes som personlig indkomst med op til 68 pct.
Ifølge skibsværftsaftalen, der blev indgået i august 1986, skal investeringsfondshenlæggelser, der er foretaget i indkomståret 1985 eller tidligere, midlertidigt kunne anvendes til køb af skibsanparter mod forlods afskrivning.
Kontrakt om bygning af et skib skal dog senest være indgået den 31. december 1987, for at købet kan blive omfattet af aftalen.
Forslaget går ud på, at henlæggelser til investeringsfonds, der ønskes benyttet til forlods afskrivning på skibsanparter omfattet af skibsværftsaftalen, holdes uden for virksomhedsordningen.
Hagen Hagensen (KF) Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Damgaard Nielsen (FP) Kofod-Svendsen (KRF) nfmd.
Jytte Hilden (S) Hans Hækkerup (S) Camre (S) Lohmann (S) Stavad (S) fmd.
Tastesen (S) Ruth Olsen (SF) Thoft (SF) Bernhard Baunsgaard (RV) Partiet VS havde ikke medlemmer i udvalget.
