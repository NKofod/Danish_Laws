 I henhold til § 135, stk. 2, i lov om social bistand, jfr.  

 lovbekendtgørelse nr. 356 af 19. juli 1983, fastsættes:
 § 1.  Amtskommuner, som driver institutioner, der  

 udøver lands- og landsdelsdækkende specialrådgivning i henhold til  

 bistandslovens § 29, fordeler udgifterne herved på de amtskommuner, der har  

 adgang til at benytte rådgivningen, efter folketal.
 Stk. 2.  For institutioner, som alene yder  

 specialrådgivning om småbørn, fordeles udgifterne dog efter antallet af 0-6  

 årige i de pågældende amtskommuner.
 Stk. 3.  Udgifterne afholdes endeligt af amtskommunerne.
 § 2.  I vedlagte bilag er angivet, hvilke  

 institutioner, der udøver lands- og landsdelsdækkende specialrådgivning i  

 henhold til bestandslovens § 29.
 § 3.  Bekendtgørelsen har virkning fra 1. januar 1980.
SOCIALMINISTERIET, DEN 12. AUGUST 1983 PALLE SIMONSEN /I.
Langkilde Bilag Vejledning om fordeling af udgifterne ved specialrådgivning i henhold til  

 bistandslovens § 29 fra lands- og landsdelsdækkende institutioner De lands- og landsdelsdækkende institutioner, som udøver den i  

 bistandslovens § 135, stk. 2, omhandlede specialrådgivning, jfr.  

 særforsorgens udbygningsplan 1980-85, § 7-planen, er indtil videre følgende:
a.
Blindeinstituttet.
 Institutionen er landsdækkende for unge og voksne med synshandicap og  

 drives af Københavns kommune.
b.
Refnæsskolen.
 Institutionen er landsdækkende for børn med synshandicap og drives af  

 Vestsjællands amtskommune.
c.
Børneklinikken.
 Institutionen er landsdelsdækkende (øst for Storebælt) for børn med  

 hørehandicap og drives af Københavns kommune.
d.
Kolonien Filadelfia (selvejende institution).
 Institutionen er landsdækkende for personer med epilepsi og drives i  

 henhold til overenskomst med Vestsjællands amtskommune.
 e. Ålborgskolen.
 Institutionen er landsdækkende for børn med både syns- og hørehandicap og  

 landsdelsdækkende (Nordjyllands og Viborg amtskommuner og den nordlige del af  

 Århus amtskommune) for børn med hørehandicap og drives af Nordjyllands  

 amtskommune.
f.
Fredericiaskolen.
 Institutionen er landsdelsdækkende (Fyns, Sønderjyllands, Ribe, Vejle og  

 Ringkøbing amtskommuner og den sydlige del af Århus amtskommune) for børn med  

 hørehandicap og drives af Vejle amtskommune.
 De funktioner, der indgår i den lands- og landsdelsdækkende  

 specialrådgivning, er for de institutioner, der er nævnt under punkterne a-e,  

 beskrevet i de udkast til aftaler mellem amtskommunerne, som  

 Amtsrådsforeningen i Danmark udsendte den 6. juli 1981 til brug for  

 forhandlingerne mellem amtskommunerne om fordeling af udgifterne ved  

 specialrådgivningen på grundlag af aftaler amtskommunerne indbyrdes.
 Det fremgår endvidere for samtlige nævnte institutioner af særforsorgens  

 udbygningsplan 1980-85, § 7-planen, hvilke dækningsområder, aldersgrupper og  

 handicapgrupper m.v., der er tale om.
