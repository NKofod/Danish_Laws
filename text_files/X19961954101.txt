 Voldgiftssag afgjort af Voldgiftsnævnet  

 for bygge- og anlægsvirksomhed.
 Vedrører AB 92 § 47, stk. 1 + 8.
 Den 12. juni 1995 indgik indklagede, som bygherre og  

 klageren, som entreprenør en entreprisekontrakt vedrørende  

 ombygning af indklagedes ejendom.
 Denne sag vedrører et krav fra klageren i anledning  

 af, at entreprisen ikke blev påbegyndt.
Den samlede entreprisesum var aftalt til 785.000 kr.  

 ekskl. moms.
I entreprisekontrakten var det anført, at  

 aftalegrundlaget bl.a. omfattede "Almindelige Betingelser for arbejder  

 og leverancer i bygge- og anlægsvirksomhed AB 92 ".
 Klageren har ved klageskrift af 14. december  

 påstået indklagede tilpligtet at betale 30.000 kr. med  

 tillæg af moms samt procesrente fra 15. december 1995.
 Indklagede har ikke indgivet svarskrift eller i  

 øvrigt ytret sig i sagen, og han har   skønt lovligt tilvarslet  

 ved stævningsmand   ikke givet møde under den mundtlige  

 forhandling.
 Sagen er på dette grundlag fremmet efter  

 "Regler for behandling af sager ved Voldgiftsretten for bygge- og  

 anlægsvirksomhed" § 23.
 Sagens nærmere omstændigheder er  

 følgende :
 Efter indgåelse af entreprisekontrakten skrev  

 indklagedes tekniske rådgiver, rådgivende ingeniør,  

 følgende til klageren :
 " Vedrørende indklagedes ejendom.
 Jeg må beklageligvis meddele Dem, at det trods  

 ihærdige forsøg ikke er lykkedes mig at få en skriftlig  

 bekræftelse på, at finansieringen er faldet på plads i  

 nævnte sag, ligesom jeg er uden viden om, hvor langt bygherren er  

 nået med egen sikkerhedsstillelse.
 Jeg kan således ikke tilråde, at arbejdet  

 påbegyndes onsdag den 28. juni 1995 kl. 9.00 som aftalt, men må  

 anbefale, at den fysiske opstart afventer afklaring af ovennævnte  

 forhold.
Jeg er klar over, at den tidsplan vi har aftalt hermed  

 slås i stykker, og jeg vil vende tilbage med ny forslag til tidsplan,  

 når sagen er til det." Efter en telefonsamtale mellem klageren og den  

 rådgivende ingeniør skrev ingeniøren den 12. oktober 1995  

 følgende til klageren :
 " Med reference til vor telefonsamtale gd.  

 bekræfter jeg herved, at De som meddelt mig ikke kan igangsætte  

 ombygningen før efter 01. december 1995.
 Såfremt de sidste detaljer nu falder på plads  

 som jeg er stillet i udsigt, skal ombygningen igangsættes  

 omgående.
 På bygherrens vegne må jeg således  

 betragte den pr. 22.o6.1995 underskrevne entreprisekontrakt som  

 annulleret.
De anmodes om på vedlagte kopi at bekræfte  

 ovenstående og returnere hertil" Denne skrivelse blev den 19. oktober 1995 besvaret af  

 klagerens advokat, der bl.a. anførte :
 " ..
Da det overfor Dem blev oplyst, at man ikke kunne  

 påbegynde byggesagen på stående fod, men først pr.  

 1. december 1995, meddelte De ved skrivelse af 12.d.m., at  

 entreprisekontrakten var annulleret.
Dette må min klient affinde sig  

 med, men kan naturligvis ikke acceptere, at dette sker, uden at der ydes ham  

 en passende godtgørelse.
Klager vil ikke kræve positiv opfyldelsesinteresse,  

 men vil være indforstået med en rimelig godtgørelse.
Denne  

 vil jeg tillade mig at foreslå fastsættes til 25.000 kr. incl.  

 moms.
 Såfremt mindelig aftale ikke opnås om min  

 klients udtræden af byggesagen, må jeg forbeholde mig på  

 firmaets vegne at stille krav om en erstatning svarende til 5 % af den  

 aftalte entreprisesum, afrundet til 39.000 kr. ekskl. moms.
Jeg forventer at modtage Deres tilkendegivelse på  

 bygherrens vegne indenfor en uge fra dato." Klageren modtog ikke svar på denne skrivelse.  

 Rådgivende ingeniør har ved skrivelse af 21. november 1995 til  

 klageren oplyst, at ejendommen nu er solgt til anden side.
 Dette foranledigede klagerens advokat til den 27. november  

 1995 at skrive bl.a. følgende til den rådgivende ingeniør  

 :
 " ..
 Det er således vores hensigt at opretholde  

 erstatningskrav mod den tidligere bygherre som er fastlagt i brev af 19.  

 oktober 1995. Det er opgjort til at være 5 % af den aftalte  

 entreprisesum afrundet til 39.000 kr. ekskl. moms.
Kravet skyldes dels den manglende igangsætning af  

 entreprisearbejdet på grund af problemer vedrørende bygherrens  

 finansiering samt sikkerhedsstillelse.
Den aftalte tidsplan er således  

 ikke overholdt.
Dernæst bygherrens endelige annullering af den  

 indgåede entrepriseaftale, begrundet med, at entreprenøren ikke  

 havde mulighed for at udføre arbejdet på det af bygherren  

 fastsatte nye tidspunkt og desuden bygherrens krav om, at byggesagen skulle  

 gennemføres med et forkortet tidsforløb.
 Hertil kommer, at ejendommen nu er solgt.
I tilfælde af at ovennævnte beløb ikke  

 indbetales inden 8 dage, vil der uden yderligere varsel blive indleveret  

 klage til Voldgiftsretten i henhold til AB 92 § 47, stk. 8, jf. stk.  

 1." Klageren har ikke modtaget svar på denne  

 skrivelse.
Klageren har som part bl.a. forklaret, at han har arbejdet  

 med sagen ca. 1 ½ år, før entreprisekontrakten blev  

 underskrevet.
Han har været i Slagelse i den anledning 1-2 gange pr.  

 måned.
 Voldgiftsretten skal udtale :
Da parterne i entreprisekontrakten har aftalt, at AB  

 92 skal finde anvendelse, er det lovligt vedtaget, at sagen endeligt skal  

 afgøres af "  Voldgiftsretten forbygge- og anlægsvirksomhed  

 " Da indklagede ikke har svaret i sagen og er udeblevet fra  

 den mundtlige forhandling, lægger Voldgiftsretten det af klageren  

 oplyste handlingsforløb til grund for sagens afgørelse.
Herefter findes indklagede erstatningsansvarlig overfor  

 klageren for den manglende påbegyndelse og gennemførelse af  

 entreprisen.
Erstatningen findes passende at kunne fastsættes til 5 %  

 af entreprisesummen, således som påstået af klageren.
 Voldgiftsretten tager herefter klagerens påstand til  

 følge.
 THI BESTEMMES :
 Indklagede skal inden 14 dage til klageren betale  

 39.000 kr. med tillæg af moms, eller i alt 48.750 kr., med  

 sædvanlig procesrente fra den 15. december 1995, til betaling sker,  

 samt sagsomkostninger med 7.800 kr.
 Inden samme frist skal indklagede til klageren betale  

 Voldgiftsrettens samlede omkostninger   der foreløbigt er afholdt af  

 klageren   med 7.000 kr.
