 I henhold til § 16, stk. 5, i forvaltningsloven (lov nr. 571 af 19.
december 1985), § 15, stk. 3, i lov nr. 572 af 19. december 1985 om offentlighed i forvaltningen og § 38 i lov nr. 824 af 19. december 1989 om skattemyndighedernes organisation og opgaver m.v. fastsættes efter forhandling med justitsministeren:
 § 1.  Denne bekendtgørelse finder anvendelse på  

 afgørelser om aktindsigt i henhold til forvaltningsloven og lov om  

 offentlighed i forvaltningen, der træffes i forbindelse med en sag, hvor  

 Landsskatteretten i henhold til skattestyrelsesloven kan træffe endelig  

 administrativ afgørelse.
 § 2.  Afgørelser, der træffes af en kommunal  

 skattemyndighed, et skatteankenævn, et vurderingsråd eller et skyldråd, kan  

 påklages til Told- og Skattestyrelsen.
 Stk. 2.  Afgørelser, der træffes af Told- og  

 Skattestyrelsen eller Ligningsrådet, kan ikke indbringes for anden  

 administrativ myndighed.
 § 3.  Bekendtgørelsen har virkning for klager, der  

 indgives den 1. oktober 1990 eller senere.
 Stk. 2.  Bekendtgørelse nr. 865 af 11. december 1986 om  

 påklage af lignings- og vurderingsmyndighedernes afgørelser om aktindsigt i  

 henhold til forvaltningsloven og lov om offentlighed i forvaltningen ophæves.  

 Afgørelser, der er truffet af et skatteråd inden 1. oktober 1990, kan  

 påklages til Told- og Skattestyrelsen.
