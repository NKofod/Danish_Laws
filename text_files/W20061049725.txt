Klage over ukorrekt omskæring på 11-årige dreng Patientklagenævnet fandt grundlag for at kritisere speciallægen for hans behandling den 28. juni 2004.
 Nævnet lagde vægt på, at man ikke kunne gå ud fra, at vævsdøden på dette tidspunkt var tilstrækkelig udviklet til, at man kunne fjerne ringen uden smertelindring.
 Nævnet fandt endvidere grundlag for at kritisere speciallægen for hans journalføring af behandlingen henholdsvis den 21. og den 28. juni 2004.
 Nævnet oplyste, at en læge har pligt til at føre optegnelser vedrørende efterbehandling i forbindelse med en operation.
 Nævnet lagde vægt på, at speciallægens journalnotat fra henholdsvis den 21. og den 28. juni 2004 var ulæseligt og kun bestod af to ord.
 Nævnet fandt herudover ikke grundlag for at kritisere speciallægen for hans behandling den 21. juni 2004.
Nævnet lagde vægt på, at speciallægen i overensstemmmelse med almindelig anerkendt faglig standard havde anvendt en såkaldt Plastibell teknik ved omskæringen.
Nævnet oplyste i den forbindelse, at ved anvendelse af plastibell-metoden syes en ring fast under forhuden.
Der bevares en forhudsrest, og metoden indebærer, at der efterlades en del af indre blad.
