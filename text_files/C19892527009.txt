§ 1.  For tjenestemænd, for personel, der er ansat på tjenestemandslignende vilkår, samt for stampersonel og kontraktansatte officerer gælder de i Finansministeriet, lønnings- og pensionsdepartementets cirkulære nr. 57 af 24. august 1981 fastsatte bestemmelser.
Cirkulæret vedlægges.
 Stk. 2.  I medfør af § 10, stk. 8, i Finansministeriets  

 cirkulære af 21. november 1979 om samarbejde og samarbejdsudvalg i statens  

 virksomheder og institutioner ydes der under deltagelse i  

 samarbejdsudvalgsmøder sædvanlig løn.
 § 2.  For personel, der er ansat i henhold til en  

 mellem staten og vedkommende personelorganisation indgået  

 overenskomst/aftale, kan frihed til organisationsarbejde - herunder  

 deltagelse i hovedbestyrelsesmøder og forretningsudvalgsmøder - alene  

 tilstås efter de i vedkommende overenskomst/aftale indeholdte bestemmelser.
 Stk. 2.  Ifølge et mellem Finansministeriet og HK  

 indgået protokollat kan der på begæring gives tjenestefrihed uden  

 lønafkortning til deltagelse i bestyrelsesmøder også i henholdsvis HK  

 landsforening for statsansatte og Statskontorafdelingen i København.
 § 3.  Det påhviler chefer for personelforvaltende  

 myndigheder at føre tilsyn med, at frihed til organisationsarbejde afvikles i  

 overensstemmelse med gældende regler.
 Stk. 2.  Det påhviler de inspicerende myndigheder at  

 kontrollere overholdelsen af ovennævnte bestemmelser.
§ 4.  Hver enkelt myndighed direkte under  

 Forsvarsministeriet skal hvert år pr. 15. februar indsende en oversigt til  

 ministeriet over de personer, der er ydet frihed til varetagelse af  

 organisationsarbejde.
Det skal af oversigten fremgå, om friheden er ydet med  

 eller uden løn samt de pågældendes organisationsmæssige stilling.
En  

 detaljeret oversigt, udvisende det enkelte tilfælde, hvor der har været ydet  

 frihed/tjenesteomlægning, skal af hensyn til den nødvendige revision  

 opbevares ved myndigheden, jf. § 3.
 § 5.  I tilslutning til Finansministeriets cirkulære  

 skal bemærkes følgende:
 ad 1). Ved omlægning af tjenesten forstås en anden placering af  

 arbejdstiden på tjenestestedet end den oprindeligt planlagte.
 ad 5). Såfremt organisationsopgaverne undtagelsesvis må udføres i  

 arbejdstiden, uden at det kan ske som led i det daglige arbejde, skal der i  

 det enkelte tilfælde gives konkret tilladelse hertil.
ad A.
Tilladelse til hel eller delvis tjenestefrihed mod lønfradrag  

 tilstås efter derom til Forsvarsministeriet af vedkommende  

 organisationsrepræsentant via organisationen indsendt ansøgning.
ad C.
Tilladelse til tjenesteomlægning/tjenestebytning og til  

 tjenestefrihed med og uden fradrag i lønnen gives af vedkommende  

 personelforvaltende myndighed.
Tilladelsen kan kun gives under forudsætning  

 af, at der i en fra vedkommende organisation til myndigheden stilet skrivelse  

 foreligger oplysning om den pågældendes - navn, - personnummer, - tjenestestilling, - tjenestested, - stilling i organisationen, - om den pågældende som tillidsmand, sektions- repræsentant o.l. varetager  

 organisations- arbejde på samme tjenestested, hvor pågældende selv er ansat,  

 eller - om pågældende som valgt organisationsrepræsentant varetager  

 organisationsarbejde uden for eget tjenestested.
 Lønafkortning i forbindelse med tjenestefrihed efter reglerne i pkt.C.  

 sker med 1/1976 (fra 1.september 1990 med 1/1924) pr. fraværstime af den til  

 enhver tid gældende årsløn, incl. faste tillæg.
 For lærergrupper, der har et ugentligt eller årligt undervisningstimetal,  

 beregnes afkortningen pr. undervisningstime efter Forsvarsministeriets  

 nærmere bestemmelse.
Forinden der gives en organisationsvalgt adgang til tjenestefrihed til  

 varetagelse af organisationsarbejde uden for eget tjenestested, påhviler det  

 den personelforvaltende myndighed efter drøftelse med den pågældende at  

 fastsætte det årlige antal timer, den pågældende - under hensyn til  

 personelgruppens størrelse og geografiske område - kan være fraværende fra  

 arbejdet uden lønfradrag, dog højst 120 timer på årsbasis.
I tilfælde af  

 uenighed mellem parterne forelægges spørgsmålet for  

 Forsvarskommandoen/Hjemmeværnskommandoen for de under disse myndigheder  

 hørende tjenestesteder m.fl. og for Forsvarsministeriet for øvrige  

 myndigheder.
 § 6.  Kundgørelse for Forsvaret B.17-1986 ophæves.
 P.M.V.
 E.B.
