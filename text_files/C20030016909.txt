Cirkulære om sambeskatning af selskaber mv.  

1) Indledning Ligningsrådet har alene foretaget visse redaktionelle  

 ændringer af cirkulæret, og der er således ikke fastsat nye betingelser eller  

 vilkår.
 Cirkulæret gælder fra og med indkomståret 2004.
 Brugere, som ønsker en samlet vejledning om reglerne for  

 sambeskatning af selskaber henvises til Told- og Skattestyrelsens  

 Ligningsvejledning for Aktionærer og Selskaber, afsnit S.D.4.
 Sambeskatning af selskaber m.v.
 Ligningsrådet har i medfør af bestemmelserne i  

 selskabsskattelovens § 31 fastsat følgende vedrørende sambeskatning af  

 selskaber, der har virkning fra og med indkomståret 2004:
 Den skatteansættende myndighed er bemyndiget til at tillade  

 sambeskatning.
 Når skattelovgivningens bestemmelser om sambeskatning er  

 opfyldt, og når de under punkt 1 angivne betingelser er opfyldt, er selskaber  

 berettiget til sambeskatning på de vilkår, som er angivet under punkt 2.
 Betingelser:
 1. Selskaberne skal have samme regnskabsår.
 1.1. Sambeskatning tillades, uanset at selskabernes  

 regnskabsår ikke begynder samtidigt, hvis blot de slutter samtidigt, og  

 moderselskabet tillige har ejet aktierne eller anparterne i datterselskabet i  

 såvel hele moderselskabets indkomstår som i hele datterselskabets indkomstår.
Ejer moderselskabet aktierne eller anparterne fra  

 datterselskabets stiftelse, tillades sambeskatning, hvis blot selskabernes  

 regnskabsår slutter samtidigt.
Det samme gælder, hvis moderselskabet  

 erhverver  

 aktierne eller anparterne i et selskab, som har været uden aktivitet fra dets  

 stiftelse, når bortses fra forrentning af indskudskapitalen.
 Ejer moderselskabet aktierne eller anparterne indtil  

 datterselskabets likvidation tillades sambeskatning, hvis blot selskabernes  

 regnskabsår begynder samtidigt.
 1.2. Ejerforholdet, jf. selskabsskattelovens § 31, skal  

 have bestået i hele moderselskabets indkomstår, bortset fra tilfælde hvor  

 moderselskabet ejer aktierne eller anparterne fra datterselskabets stiftelse,  

 eller hvor moderselskabet erhverver aktierne eller anparterne i et selskab,  

 som  

 har været uden aktivitet fra dets stiftelse, når bortses fra forrentning af  

 indskudskapitalen, eller hvor moderselskabet ejer aktierne eller anparterne  

 indtil datterselskabets likvidation.
1.3. Fornyet sambeskatning, efter at selskaberne selv har  

 foranlediget en tidligere sambeskatning ophævet, tillades kun, hvis denne  

 ophævelse samt genindtræden er forretningsmæssigt begrundet.
Ansøgning om  

 fornyet sambeskatning forelægges Ligningsrådet.
1.4. Ansøgning om sambeskatning fra et givet indkomstår og  

 selvangivelserne for det pågældende indkomstår skal indgives senest inden  

 udløbet af fristen for rettidig selvangivelse.
Henstand med indsendelse af  

 ansøgning om sambeskatning og dispensation ved fristoverskridelse af  

 ansøgning  

 om sambeskatning følger de samme regler som henstand med indsendelse af  

 selvangivelse og eftergivelse af skattetillæg ved fristoverskridelse af  

 indsendelse af selvangivelse.
Den skatteansættende myndighed er bemyndiget  

 til  

 at træffe afgørelse om dispensation ved fristoverskridelse.
 1.5. Hvad angår livsforsikringsselskabers  

 ejendomsdatterselskaber, der omfattes af SEL § 3 A (tidligere § 3,  

 stk. 10) henvises der til SKM2001.521.DEP.
2. Under sambeskatningen - og ved dennes ophør - er de  

 sambeskattede selskaber undergivet de til enhver tid gældende vilkår.
For  

 tiden  

 gælder følgende:
 Vilkår:
 2.1. Der skal hvert år i regnskab eller særligt bilag til  

 selvangivelsen afgives oplysning om moderselskabets aktiebesiddelse i  

 datterselskabet.
2.2. For udbytte fra et af sambeskatningen omfattet  

 datterselskab, der er eller har været hjemmehørende i udlandet, gælder -  

 såfremt udbyttet ikke er omfattet af skattefritagelsen i selskabsskattelovens  

 § 13, stk. 1, nr. 2 - følgende:  

  

 Udbyttet fradrages ved moderselskabets indkomstopgørelse i det omfang,  

 udbyttet  

 kan indeholdes i datterselskabets skattepligtige indkomst - opgjort efter  

 danske regler - for det regnskabsår, for hvilket udbyttet er deklareret.
Kan  

 udbyttefradrag herefter ikke foretages, indrømmes der moderselskabet lempelse  

 efter bestemmelserne i selskabsskattelovens § 17, stk. 2, eller  

 efter  

 ligningslovens § 33 vedrørende betalt udbytteskat.
For det første år  

 under  

 sambeskatningen indrømmes dog ikke udbyttefradrag.
 2.3. Det er en betingelse for anvendelse af vilkår 2.2., at  

 det enkelte selskab ejer mindst 20 % af aktiekapitalen i datterselskabet.  

  

 Vilkår 2.2. anvendes ikke i det omfang, der efter bestemmelserne i  

 selskabsskattelovens § 32, stk. 12 og 13, sammenholdt med  

 stk. 14, er pligt til at føre en beskatningskonto.
 2.4. Underskud fordeles under sambeskatning efter følgende  

 retningslinier:
Er der underskud i et eller flere af de sambeskattede  

 selskaber, fordeles disse underskud forholdsmæssigt på de selskaber, som har  

 overskud for det pågældende år.
Underskud, der ikke kan indeholdes i de  

 øvrige  

 selskabers overskud for dette år, fordeles forholdsmæssigt mellem de  

 underskudsgivende selskaber til fradrag i de sambeskattede selskabers samlede  

 indkomst for de efterfølgende år.
Ubenyttede underskud fra tidligere år fradrages i medfør af  

 ligningslovens § 15 fortrinsvis i overskud hos det selskab, der har haft  

 underskuddet, idet ældre underskud i de øvrige sambeskattede selskaber dog  

 fradrages forud for selskabets eget underskud for et senere år.
Et herudover  

 ubenyttet underskud fra tidligere år fremføres forholdsmæssigt til fradrag i  

 de  

 af sambeskatningen i øvrigt omfattede selskaber, som har overskud.
 Ubenyttede underskud i et af selskaberne fra tiden inden  

 sambeskatning kan kun fradrages i overskud hos det selskab, der har haft  

 underskuddet, idet dog underskud fra de øvrige sambeskattede selskaber for  

 det  

 pågældende år fradrages først.
 Underskud i udenlandske datterselskaber fra tiden før  

 sambeskatningens indtræden kan ikke fradrages i overskud indtjent efter  

 sambeskatningens indtræden.
 2.5. Under sambeskatningen fordeles den på de sambeskattede  

 selskaber hvilende selskabsskat efter en af nedennævnte 3 fordelingsmetoder.
 Nettoskatten er skatten efter reduktion for lempelse efter  

 selskabsskattelovens § 17, stk. 2, ligningslovens § 33 eller  

 efter dobbeltbeskatningsoverenskomster.
 Det er en forudsætning for anvendelse af den under 2.5.2.  

 nævnte fordelingsmetode, at der gives oplysning om beløb, som overføres  

 mellem  

 selskaberne, enten i en note til selskabernes regnskaber eller i et særligt  

 bilag hertil.
 Den én gang valgte metode kan kun ændres efter tilladelse  

 fra skattemyndigheden.
 2.5.1. Nettoskatten af sambeskatningsindkomsten fordeles  

 forholdsmæssigt på de her i landet hjemmehørende selskaber, hvis indkomst er  

 positiv.
2.5.2. Nettoskatten af sambeskatningsindkomsten fordeles  

 forholdsmæssigt på de her i landet hjemmehørende selskaber, hvis indkomst er  

 positiv, men herudover skal de her i landet hjemmehørende selskaber, som har  

 opnået en skattebesparelse som følge af overførsel af underskud fra andre af  

 sambeskatningen omfattede selskaber, der er hjemmehørende her i landet,  

 refundere disse andre selskaber et beløb svarende til den opnåede  

 skattebesparelse.
Beløbet beregnes ved at gange nettoskatteprocenten med et  

 beløb svarende til det overførte underskud.
Er sambeskatningsindkomsten 0  

 eller  

 negativ, anvendes den gældende selskabsskatteprocent, som er anført i  

 selskabsskattelovens § 17, stk. 1. Beløbet skal ikke medregnes ved  

 underskudsselskabets indkomstopgørelse og kan ikke fradrages ved  

 overskudsselskabets  

 indkomstopgørelse.
 2.5.3. Nettoskatten af sambeskatningsindkomsten posteres i  

 moderselskabet.
 2.6. Det påhviler et her i landet hjemmehørende  

 moderselskab, der ønsker et udenlandsk datterselskab inddraget under  

 sambeskatning, at drage omsorg for, at bogføringen m.v. vedrørende det  

 udenlandske selskab tilrettelægges således, at resultatopgørelse og balance  

 kan  

 danne grundlag for ligningen af moderselskabet, og at regnskabsmateriale m.v.  

 vedrørende det udenlandske selskab opbevares i overensstemmelse med de her i  

 landet gældende bestemmelser.
 Såfremt det udenlandske regnskab ikke er udarbejdet på en  

 sådan måde, at det kan danne grundlag for ligningen, påhviler det  

 moderselskabet, at der vedlægges selvangivelsen et særligt bilag, hvorpå  

 resultatopgørelsen i det udenlandske selskabs årsregnskab omformes til at  

 udvise et resultat opgjort efter dansk lovgivning.
 Det regnskab, der vedlægges selvangivelsen, skal være  

 affattet på dansk, norsk, svensk, engelsk, tysk eller fransk.  

 Skattemyndigheden  

 er berettiget til at kræve et regnskab oversat til dansk.
 På begæring skal regnskabsmateriale, dokumenter m.v., som  

 har betydning for ligningen, indsendes til dansk skattemyndighed, ligesom der  

 på begæring skal meddeles oplysninger i øvrigt, som har betydning for  

 ligningen.
 Såfremt dette vilkår ikke opfyldes, kan tilladelse til  

 sambeskatning med det pågældende udenlandske datterselskab inddrages af  

 skattemyndigheden som hovedregel med virkning for det følgende indkomstår.
2.7. Regnskaber for udenlandske selskaber, der er aflagt i  

 fremmed valuta, omregnes på statustidspunktet til kursen på dette tidspunkt  

 eller til en gennemsnitskurs.
Det er den skattepligtige indkomst for det  

 udenlandske selskab - opgjort efter danske regler - der omregnes til danske  

 kroner.
Tilladelse til ændring af princip fra gennemsnitskurs til anvendelse  

 af  

 kursen på statustidspunktet træffes af den skatteansættende myndighed.
 2.8. Reglerne i afskrivningslovens kapitel 4 om  

 forskudsafskrivning kan ikke anvendes på maskiner m.v. og skibe, når  

 leveringsaftale  

 eller kontrakt om bygning af skibe er indgået af et udenlandsk datterselskab.
2.9. Ved etablering af sambeskatning med et udenlandsk  

 datterselskab fastsættes indgangsværdierne efter skattelovgivningens regler  

 herom.
Indgangsværdierne omregnes til kontantværdi for så vidt angår de  

 aktiver, hvor der efter dansk lovgivning er krav herom.
Skattemyndigheden er  

 berettiget til at kræve indgangsværdien og handelsværdien dokumenteret.
2.10. Ønskes sambeskatningen bragt til ophør, må selskaberne  

 give meddelelse herom til skattemyndigheden senest inden udløbet af fristen  

 for  

 rettidig selvangivelse for det indkomstår, i hvilket særbeskatning ønskes  

 påbegyndt.
Dispensation ved fristoverskridelse for ophør af sambeskatning  

 følger de samme regler som henstand og dispensation ved fristoverskridelse  

 med  

 indsendelse af selvangivelse, jf. betingelse 1.4. Den skatteansættende  

 myndighed er bemyndiget til at træffe afgørelse om dispensation ved  

 fristoverskridelse.
 2.11. Ophører sambeskatningen ved datterselskabets  

 likvidation foretages der ikke afsluttende ansættelse af datterselskabet, og  

 datterselskabets eventuelle underskud i den afsluttende regnskabsperiode kan  

 således bringes til fradrag efter de almindelige regler herom, herunder  

 fremføres i medfør af ligningslovens § 15.
 Ved ophør af sambeskatning af andre årsager end ved  

 likvidation af datterselskabet kan fremførsel af underskud efter  

 ligningslovens  

 § 15 ikke ske i det omfang, underskuddene har været brugt til fradrag  

 ved  

 opgørelsen af de sambeskattede selskabers skattepligtige indkomst, jf. vilkår  

 2.4.
 3. Ansøgning om sambeskatning skal indsendes til den  

 myndighed, som foretager skatteansættelsen af moderselskabet.
 3.1. Klage over nægtet sambeskatning stiles til  

 Ligningsrådet og indsendes til den regionale told- og skattemyndighed,  

 hvorunder moderselskabet hører.
 Klage over afgørelser om nægtet sambeskatning truffet af en  

 regional told- og skattemyndighed, der er skatteansættende myndighed, eller  

 af  

 ToldSkat Selskabsrevisionen stiles til Ligningsrådet og indsendes til Told-  

 og  

 Skattestyrelsen.
 3.2. Skatteansættelsen for de sambeskattede selskaber  

 foretages af den myndighed, som foretager skatteansættelsen af  

 moderselskabet.
 4. Med nærværende cirkulære ophæves cirkulære nr. 167 af 10.  

 december 2002, (TSS-cirkulære 2002-36), som gælder for indkomståret 2003. Det  

 skal fremhæves, at ændringer i retskilder med forrang fremfor cirkulæret,  

 f.eks. love og retspraksis, kan medføre ændringer i cirkulæret, som ikke er  

 indarbejdet.
