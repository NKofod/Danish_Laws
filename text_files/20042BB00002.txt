Fremsat den 24. februar 2005 af Line Barfod (EL),  

 Jørgen Arbo‑Bæhr (EL), Per Clausen (EL), Rune Lund  

 (EL), Pernille Rosenkrantz‑Theil  

 (EL) og Frank Aaen (EL) Forslag til folketingsbeslutning om  

 ret til et værdigt liv for alle ældre Folketinget pålægger regeringen inden udgangen af dette  

 folketingsår at afsætte 35 mio. kr. til igangsættelse af et 5-årigt projekt  

 med  

 det mål at udvikle metoder til at sikre, at ældreplejen tilrettelægges  

 således,  

 at alle ældre sikres ret til et værdigt liv, hvor de selv kan træffe valg med  

 hensyn til bolig, mad, daglige rutiner m.v., i overensstemmelse med de 10  

 rettigheder, der er udførligt beskrevet i beslutningsforslagets bemærkninger.
Bemærkninger til forslaget Beslutningsforslaget er en genfremsættelse af beslutningsforslag  

 nr.
B 26, folketingsåret 2004-05, 1. samling (se Folketingstidende 2004-05,  

 1.  

 samling forhandlingerne side 811 og tillæg A side 1082 og 1086).  

 Forslagsstillerne  

 mener, at der er et stort behov for at komme væk fra minuttyranniet i  

 ældreplejen og i stedet fokusere på, hvordan ældre sikres et godt og værdigt  

 liv.
Forslagsstillerne er meget inspirerede af det projekt, Forbundet af  

 Offentligt Ansatte (FOA) og Dansk Sygeplejeråd (DSR) satte i værk for et par  

 år  

 siden, som blandt andet er i pjecen »For meget forlangt  i dialog om  

 ældres  

 rettigheder«.
Som et resultat af dette arbejde opstillede FOA og DSR følgende  

 ti rettigheder, som efter forslagsstillernes opfattelse er en god  

 indgangsvinkel til at ændre fokus og metoder i ældreplejen:
 At spise den mad, de kan lide.
 At føle sig velklædte og soignerede.
 At bestemme egne tider og rutiner.
 At komme ud, når de har lyst.
 At træffe andre mennesker.
 At købe tøj og ting efter egen smag.
 At komme i deres sædvanlige dagligvarebutik.
 At udvikles livet igennem.
 At holde deres minder levende.
 At  

 vælge, hvordan de vil bo.
 De ti rettigheder:
»Generelt ophører stort set alle vore rettigheder, når vi bliver  

 afhængige af andres hjælp, og i en tid, hvor ældrepleje udliciteres, ser man,  

 at alt bliver skrevet ned, og der bliver sat tid på alle ydelser.
Eksempelvis  

 »5 minutter til toiletbesøg«.
En farlig tendens, som tingsliggør de  

 mennesker,  

 der har brug for hjælp.
Samtidig forsvinder individualiteten, og den enkelte hjælper  

 mister retten til selv at tænke, vurdere og handle, og der er ikke længere  

 nogen grund til at spørge den gamle, hvad han eller hun ønsker, for man må  

 ikke  

 overskride bevillingen.
Man bruger alle de bedst uddannede  

 personaleressourcer  

 på at dokumentere og argumentere skriftligt/digitalt.« Således udtaler  

 plejehjemsassistent  

 Henni Fihl Rasmussen i et brev til Enhedslisten.
I det følgende konkretiseres intentioner med hver enkelt af de  

 ti rettigheder.
Samtidig peges på enkelte metoder, velvidende at det er  

 borgeren og personalet, der sammen skal udvikle metoder.
1. At spise den mad, de kan lide I pressen har det været fremme, at en 94-årig kvinde i Nyborg  

 ønskede sig øllebrød.
Kommunens svar var, at der ikke kan laves individuelle  

 retter, da det er for dyrt.
 Forslagsstillerne er af den opfattelse, at der kan udvikles  

 metoder, så det bliver muligt at få øllebrød, selv om man er blevet ældre, og  

 selv om man ikke kan tilberede den selv  også uden at det vælter  

 kommunernes  

 budgetter.
 Projektet skal afdække metoder til at nå målet, men en  

 løsningsmodel kunne være, at social- og sundhedshjælperen og den ældre kunne  

 lave mad sammen, eller der kunne gives madbilletter til den lokale kro   

 vel at  

 mærke med en sikring af, at den ældre hjælpes til at klare transporten, hvis  

 det er nødvendigt.
2. At føle sig velklædte og soignerede Når en ældre kvinde på 87 år har fået et bad, kan det ikke  

 nytte, at den ansatte i ældreplejen ikke har tid til at tørre tæer eller  

 hjælpe  

 med at få sat frisuren.
En mand på 89 år bør have ret til at have fuldskæg,  

 men  

 for at være velsoigneret kræver det måske, at han efter maden får hjælp til  

 at  

 vaske sit skæg, der ellers vil blive fedtet og ulækkert.
3. At bestemme egne tider og rutiner Det er alarmerende forkert, når en 75-årig kvinde, der er et  

 såkaldt B-menneske, bliver lagt i seng kl. 20.30, fordi det passer bedst på  

 hjemmehjælpens rute.
4. At komme ud, når de har lyst En 78-årig mand, der hele sit liv som gartner har været vant til  

 at være ude, skal ikke miste sin ret til et aktivt udeliv.
Han skal kunne gå  

 ud, når han ønsker det, også selv om han har brug for støtte.
Det kunne  

 f.eks.  

 løses med fleksibilitet i arbejdstidstilrettelæggelsen blandt de ansatte i  

 ældreplejen, udvidede ledsageordninger, eller hvad projektet måtte vise  

 nødvendigt.
5. At træffe andre mennesker For at opretholde en venne- og bekendtskabskreds er det  

 nødvendigt, at man selv kan være udfarende, og det kan betyde, at man har  

 brug  

 for hjælp fra en ledsager.
En 91-årig mand, der ikke møder andre, forværrer  

 sit  

 fysiske og psykiske velvære.
6. At købe tøj og ting efter egen smag En 83-årig kvinde, der i hele sit liv har købt møbler ud fra sin  

 særlige livsstil, skal ikke tvinges til at ændre smag, bare fordi hun er  

 blevet  

 ældre, og fordi hjemmet bliver omdannet til en arbejdsplads for de ansatte i  

 ældreplejen.
Tid til dialog om også dette emne mellem den ældre og den  

 ansatte  

 kan være udviklende for begge parter.
7. At komme i deres sædvanlige dagligvarebutik En 77-årig, der ikke længere magter at bære indkøbskurven, skal  

 have hjælp.
Men hun skal ikke fratages muligheden for selv at vælge, hvilke  

 varer der kommer i køleskabet.
Ej heller skal hun tvinges til at handle i den  

 dyre kiosk nede på hjørnet.
 Det kan godt være, at det tager lidt længere tid at gå til den  

 vanlige butik, men der ligger også en stor social gevinst i at gå på indkøb  

 der, hvor man kender de ansatte og de andre handlende.
8. At udvikles livet igennem »At leve er at lære«, mener nogle.
Det stopper ikke, bare fordi  

 man er en 74-årig svagtsynet kvinde.
Kunst, musik, bøger, uddannelse eller  

 udstillinger bør være tilgængeligt for alle.
Man kunne f.eks. tænke sig  

 ledsagehjælp til ældres aktiviteter.
Det kunne også være vigtigt for den  

 ældre  

 at få læst højt fra sin avis.
9. At holde deres minder levende En 93-årig enkemand, der har været vant til samtale og til at fortælle  

 historier, og som har levet et begivenhedsrigt liv, har brug for fortsat at  

 fortælle om det.
Men hvis venner og pårørende er væk og den ansatte i  

 ældreplejen ikke har fået tildelt tid til dette, så sygner minderne og den  

 ældre væk.
Der skal være tid til også at have hjemmehjælperen som samtaleven.
10. At vælge bolig En 86-årig kvinde vil gerne bevare minderne gennem sine ting,  

 men har måske ikke længere kræfter til at passe sit hjem med de tunge møbler.  

 Det bliver et problem, hvis der ikke tildeles den nødvendige tid til  

 rengøring,  

 der jo vil tage længere tid hos denne ældre.
Beskrivelse af metodeudviklingsprojektet Formålet er, at der udvikles metoder, så ældre kan få opfyldt  

 deres behov og ønsker med udgangspunkt i de rettigheder, som er formuleret af  

 Forbundet af Offentligt Ansatte (FOA) og Dansk Sygeplejeråd (DSR).
Borgere og ansatte i ældreplejen skal i fællesskab udvikle  

 metoderne, der skal sikre kvalitet i mødet mellem borger og ansat.
Det er  

 ofte  

 mennesker tæt på problemerne, som også er tæt på løsningerne.
Af samme grund kan der ikke på forhånd peges på, præcis hvilke  

 metoder der skal afprøves, eller præcis, hvilke konkrete mål der skal  

 arbejdes  

 efter.
De vil i sagens natur være forskellige fra den ene borger til den  

 anden  

 og fra kommune til kommune.
Det er netop forskelligheden og mangfoldigheden,  

 som skal hjælpes frem af de metoder, som borgeren og personalet peger på.
 Mødet mellem borger og ansat er i centrum  et møde, hvor det  

 faglige skøn og borgerens behov sættes højere end minuttyranni og manglende  

 fleksibilitet i arbejdstilrettelæggelsen.
Målet er at den ældre oplever kvalitet, indflydelse og plads til  

 selv at prioritere blandt sine »ti rettigheder« at den ansatte oplever større arbejdsglæde og finder  

 det fagligt udfordrende at være ansat i hjemmeplejen at den udviklede viden løbende integreres i de  

 relevante uddannelser at lokalpolitikerne i projektkommunerne oplever  

 sammenhæng mellem kommunens ældrepolitik, værdier og mål og de faktisk  

 producerede ydelser at der tilvejebringes komparativ forskning, der kan  

 konkludere, hvilken betydning det forskellige metodevalg har for kvaliteten i  

 ældreplejen.
 Forslagsstillerne finder det afgørende, at der oprettes to  

 forskningsenheder til støtte for projektet.
Forskningsenhed 1 skal  

 varetage projektstyringen, med alt hvad dette indebærer, hvilket er  

 yderligere  

 beskrevet i afsnittet om økonomi og ansvar.
Særlig vigtigt er,  

 at forskningsenhed 1 sikrer, at den erhvervede viden løbende integreres  

 i  

 undervisningen af sygeplejersker, social- og sundhedshjælpere og  

 -assistenter,  

 ergoterapeuter og andre relevante faggrupper i forhold til ældreplejen.  

 Derfor  

 er det nødvendigt, at enhed 1 er tilknyttet en uddannelsesinstitution.
 Forskningsenhed 2,  

 der skal varetage den komparative forskning, er den del af projektet, som  

 skal  

 finde andre kommuner, der ikke selv har søgt om projektdeltagelse, og som kan  

 deltage med henblik på at lade sig sammenligne med forsøgskommunerne.
Styregruppen Der nedsættes en styregruppe, som skal udvælge  

 forsøgskommunerne.
Styregruppen udvælger forskningsenhederne.
 Landets kommuner kan byde på projektet, og to kommuner vil blive  

 valgt blandt ansøgerne.
 Forskningsenheden, der varetager den komparative forskning,  

 ansøger i samarbejde med styregruppen relevante kommuner om deres deltagelse.
 Styregruppen sammensættes af i alt 5 medlemmer:
 En tillidsvalgt repræsentant for hver af to forskellige  

 relevante ældreorganisationer.
En tillidsvalgt repræsentant for Forbundet af Offentligt  

 Ansatte, FOA En tillidsvalgt repræsentant for Dansk Sygeplejeråd, DSR .
 Et tillidsvalgt medlem fra Kommunernes Landsforening.
 Formanden vælges blandt styregruppens medlemmer.
Styregruppen har det overordnede ansvar for projektet, f.eks. i  

 forbindelse med den årlige journalistiske afrapportering.
Uoverensstemmelser  

 i  

 styregruppen afgøres ved flertalsafstemning.
Økonomi og ansvar Der afsættes 35 mio. kr., som skal dække udgifterne henholdsvis  

 i kommunerne, til forskningsenheden tilknyttet en uddannelsesinstitution samt  

 til forskning med speciale i komparativ forskning i de 5 år, som projektet  

 løber.
Kommunerne vil få midler til ansættelse af projektmedarbejdere efteruddannelse af det eksisterende personale og sikring af, at det er borgerens behov og ønsker, der er  

 i fokus.
Forskningsenhed 1 vil få midler til og ansvar for -  

 	  

 den overordnede projektstyring -  

 	  

 at arrangere  

 konference for alle implicerede parter, både borgere, ansatte og de relevante  

 politikere og den tilknyttede uddannelsesinstitution -  

 	  

 en gang årligt at lave  

 journalistisk afrapportering, der har fokus på de metoder og ændringer, som  

 borgerne og personalet foreslår -  

 	  

 sikre den nødvendige  

 støtte til, at personalet kan bevare et fokus på borgerens behov og ønsker,  

 samt støtte til, at borgerne får mulighed for at fremsætte deres ønsker og  

 behov -  

 	  

 tilrettelæggelse af  

 efteruddannelse i samarbejde med den tilknyttede uddannelsesinstitution -  

 	  

 sikre implementering  

 af den genererede viden i uddannelsesinstitutioner.
 Forskningsenhed 2 med speciale i komparative studier:
 På baggrund af resultaterne af den komparative forskning skal de  

 udarbejde anbefalinger til de politiske niveauer med henblik på at støtte  

 sammenhængen mellem de politiske mål og de faktisk producerede ydelser.
 Forslagsstillerne er naturligvis åbne over for en forhandling om  

 det foreslåede projekt med de partier, der måtte støtte beslutningsforslaget,  

 så der kan opnås de bedste forudsætninger for projektet.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ret til et værdigt liv for alle ældre.
(Beslutningsforslag nr.
B 2).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
