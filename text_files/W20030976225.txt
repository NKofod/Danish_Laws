Tendenser i afgørelser om social pension  af Souschef  

 Kirsten Borum (Nyt fra Ankestyrelsen, nr. 4 af oktober 2003) I det følgende er oplyst om afgørelser,  

 som vi har modtaget i perioden fra april til og med september 2003.  

    

  

 Orienteringen er opdelt i 2 afsnit:
 I afsnit I er oplyst om afgørelser efter  

 pensionsreglerne i lovbekendtgørelse nr. 697 af 21. august 2002, der trådte i  

 kraft den 1. januar 2003, herunder de nye regler om førtidspension.
 I afsnit II er oplyst om afgørelser  

 efter de regler, der gælder for personer, der har fået tilkendt eller  

 påbegyndt  

 sag om førtidspension, invaliditetsydelse eller bistands- og plejetillæg  

 inden  

 den 1. januar 2003.
Afsnit  

 I.
Afgørelser efter regler i lovbekendtgørelse nr. 697 af 21. august 2002 med  

 de nye regler om førtidspension, der trådte i kraft den 1. januar 2003.
§ 4  Bopæl i Danmark mindst 3 år En svensk statsborger var indrejst i Danmark  

 den 12. november 1999 og fyldte 67 år den 27. juni 2002.
 Nævnet tiltrådte kommunens afgørelse om  

 afslag på dansk pension, da han ikke opfyldte betingelsen om bopælstid i  

 Danmark i mindst 3 år mellem det 15. år og det 67. år, jf. pensionslovens  

 § 4.
 Den periode, hvor han og hans samlever  

 havde hus i Danmark, kunne ikke medregnes som dansk bopælstid, idet han efter  

 egne oplysninger ikke boede der fast.
 Ankestyrelsens  

 kommentar:
Kravet om bopæl i Danmark i mindst 3 år  

 efter pensionslovens § 4 er fraveget for personer, der er omfattet af  

 EF-forordning nr. 1408/71, men ikke for personer, der er omfattet af den  

 nordiske konvention om social tryghed.
Nævnet har lagt til grund, at  

 EF-forordningen ikke fandt anvendelse, da ansøgeren ikke havde haft  

 beskæftigelse  

 i Danmark.
I afgørelsen, der er omtalt i SM  

 P-17-03, lagde Vestre Landsret vægt på, at anvendelsen af forordningen måtte  

 forudsætte, at den pågældende arbejdstager i sit aktive arbejdsliv har virket  

 i  

 flere medlemsstater.
Ansøgerens ægtefælle var derfor ikke omfattet af  

 EF-forordning nr. 1408/71.
 Ankestyrelsen bemærker, at der kan være  

 et behov for principiel stillingtagen til, om en person der flytter til  

 Danmark  

 efter at være tilkendt pension i udlandet, optjener dansk pension, og om  

 muligheden  

 for at få dansk pension efter såvel EF-forordningen som efter konventioner.  

 Ved  

 modtagelsen af klager vil vi være opmærksomme på denne problemstilling.
§ 14 a, stk. 4 og § 14, stk. 1   

 helbredstillæg Borgeren søgte om hjælp til briller den  

 25. februar 2003, og kommunen bevilgede tilskud til betaling af briller med  

 85  

 % af prisen i helbredstillæg.
 Ved borgerens henvendelse den 27. marts  

 2003 blev kommunen opmærksom på, at han allerede havde afhentet og betalt  

 brillerne den 25. februar 2003. Kommunen trak derefter bevillingen tilbage  

 den  

 21, maj 2003.
 Nævnet fandt, at kommunen havde været  

 berettiget til at trække bevillingen af 24. marts 2003 tilbage, og at kravet  

 om  

 forudgående ansøgning og bevilling ikke kunne fraviges.
 Nævnet lagde vægt på, at borgeren ikke  

 havde gjort kommunen opmærksom på, at han allerede havde afhentet brillerne.  

 Desuden havde han ikke indrettet sig på grund af bevillingen, da denne endnu  

 ikke var givet på tidspunktet for afhentning og betaling af brillerne den 25.  

 februar 2003.
 Der var derfor ikke ret til  

 helbredstillæg efter § 14 a, stk. 4.
 Nævnet fandt dog, at kommunen konkret  

 skulle vurdere, om hun var berettiget til hjælp til brillerne, jf.  

 pensionslovens § 14, stk. 1, om personligt tillæg.
 Også efter denne bestemmelse skal der  

 som udgangspunkt anmodes om hjælp i kommunen inden udgiften afholdes, da  

 kommunen skal have mulighed for at vurdere, om udgiften er nødvendig.
Det bemærkedes endvidere, at kommunen  

 ifølge forvaltningslovens § 24, stk. 1 burde have henvist til det  

 relevante lovgrundlag i sin afgørelse.
Dette havde dog ikke haft betydning  

 for  

 afgørelsen af sagen.
Nævnet har ved fremsendelsen af  

 afgørelsen henvist til, at det udtrykkeligt fremgår af bemærkningerne til  

 lovforslaget, at ansøgning skal indgives, inden behandlingen  

 udføres/bestilles,  

 og at helbredstillæg således ikke kan ydes med tilbagevirkende kraft.
Det  

 fremgår også af Socialministeriets orienteringsskrivelse af 11. december  

 2002.
 Nævnet har rejst spørgsmål om, hvorvidt  

 betingelsen om forudgående ansøgning og bevilling er et absolut krav, som  

 ikke  

 kan fraviges.
 Ankestyrelsens  

 kommentar:
 Ankestyrelsen har antaget en sag til  

 principiel behandling om betydningen af, at ansøgeren har afholdt udgiften  

 til  

 briller, inden hun søgte om helbredstillæg, Det forventes, at sagen behandles  

 på ankemøde den 29. oktober 2003, og at den kan offentliggøres omkring 1.  

 december 2003.
§ 16 - § 20  Førtidspension  reform -  

 arbejdsevnevurdering Den Sociale Ankestyrelse har i  

 forbindelse med opfølgning af førtidspensionsreformen i brev af 26. april  

 2003  

 særligt anmodet nævnene om orientering om afgørelser, der er truffet de de  

 nye  

 regler om arbejdsevnemetode.
 Vi har pr. 1. oktober 2003 modtaget  

 underretning fra 4 nævn om i alt 16 afgørelser, hvor klagefristen var  

 udløbet,  

 uden at der var indgivet klage.
 I 4 tilfælde har nævnet stadfæstet  

 kommunens afgørelse, mens nævnet i 12 tilfælde har hjemvist sagerne til  

 kommunen.
I 3 af afgørelserne, der blev  

 stadfæstet, var nævnet enig i afslag på pension efter § 20, stk. 1, jf.  

 § 16.  

 Nævnet vurderede, at det ikke kunne udelukkes, at arbejdsevnen kunne bedres i  

 en sådan grad, at ansøgeren kunne blive selvforsørgende ved indtægtsgivende  

 arbejde, herunder ved fleksjob.
Det fremgår af afgørelserne, at der forelå  

 ressourceprofil og vurdering efter reglerne i pensionslovens § 18-  

 § 20.
 I det fjerde tilfælde, der blev  

 stadfæstet, var nævnet enig i, at der ikke var grundlag for at påbegynde en  

 sag  

 om førtidspension, jf. lov om social pension § 18.
 Nævnet var blandt andet enig i, at  

 ansøgeren blev tilbudt et afklarende arbejdsprøvningsforløb med sigte på at  

 tilrettelægge en revalideringsmæssig indsats.
 Det fremgår af afgørelsen, at også i det  

 tilfælde fandt Nævnet, at reglerne i arbejdsevnebekendtgørelsen var anvendt.
 Af de 12 tilfælde, som nævnet hjemviste,  

 var begrundelsen i 9 af sagerne, at kommunen efter 1. januar 2003 havde  

 meddelt  

 afslag på pension eller på at påbegynde pensionssagen efter de regler, som  

 var  

 gældende for personer, der allerede modtager pension.
Kommunernes afgørelser var ugyldige, da  

 de var truffet efter den 1. januar 2003, og da ansøgerne ikke i forvejen  

 modtog  

 pension.
Kommunen skulle ved den fornyede behandling af sagen udarbejde  

 afgørelsen efter reglerne i pensionslovens § 19, stk. 1. Kommunen skulle  

 således udarbejde en ressourceprofil efter reglerne i  

 arbejdsevnebekendtgørelsen § 6-§ 8.
 I 3 tilfælde blev sagen hjemvist, selv  

 om der forelå en ressourceprofil.
 I det ene tilfælde var begrundelsen, at  

 ressourceprofilen var udarbejdet 24. maj 2002 til brug for tidligere  

 arbejdsprøvning,  

 men at ikke var foretaget ajourføring med hensyn til oplysninger eller  

 vurderinger til brug for sagen om førtidspension.
 I det andet eksempel forelå en  

 ressourceprofil af 25. april 2002, som var suppleret på nogle punkter senest  

 3.  

 marts 2003.
 Nævnet fandt dog, at vurderingen af  

 arbejdsevnen og helhedsvurderingen var mangelfuld, specielt derved, at det  

 ikke  

 fremgik, at ansøgeren havde medvirket ved sagens behandling i  

 overensstemmelse  

 med formålet med bekendtgørelsen.
 I et tredje tilfælde manglede der ud fra  

 en konkret vurdering lægelige oplysninger om den aktuelle helbredsmæssige  

 situation.
 Ankestyrelsens  

 kommentar:
 De modtagne afgørelser er udtryk for, at  

 nogle kommuner ikke har været tilstrækkeligt opmærksomme på at anvende de nye  

 regler for sager, der var under forberedelse, men hvor afgørelsen først blev  

 truffet efter 1. januar 2003.
 Ankestyrelsen er indstillet på at antage  

 sager til principiel belysning af anvendelse af reglerne, der trådte i kraft  

 1.  

 januar 2003. Vi har foreløbigt kun modtaget ganske få klager over afgørelser  

 efter de nye regler, som alle er antaget til principiel behandling.  

    

  

 De første afgørelser er truffet på ankemøde  

 den 1. oktober 2003 og ventes offentliggjort omkring 1. november 2003. Til  

 oplysning om antagne principielle sager og offentliggjorte afgørelser kan  

 henvises til Ankestyrelsens hjemmeside, www@dsa.dk.
Afsnit  

 II.
Afgørelser efter de regler, der er gældende for personer, der har fået  

 tilkendt eller påbegyndt sag om førtidspension, invaliditetsydelse eller  

 bistands-  

 og plejetillæg inden den 1. januar 2003, som fortsat gælder i henhold til lov  

 om social pension, der er opregnet i § 6, stk. 4, i lov nr. 285 af 25.  

 april 2001.
§ 14  Tilkendelse af mellemste pension   

 deltagelse i fleksjob eller skånejob Kommunen havde givet afslag på pension.  

 Begrundelsen var, at erhvervsevnen var nedsat, men ikke i en sådan grad, at  

 den  

 ikke kunne udnyttes.
Nævnet ændrede kommunens afgørelse og  

 tilkendte mellemste førtidspension.
Der blev lagt vægt på, at ansøgeren efter  

 amputation af venstre underben i 1993 havde haft kroniske sår, hyppige  

 infektioner  

 og svære belastningssmerter i benstumpen, problemer med tilpasning af  

 protese,  

 samt at han allerede i 1993 fik nerveknudesmerter i benstumpen, hvor der også  

 beskrives moderat til svært muskelsvind og nedsat blodtilførsel til  

 muskelvæv, at der efter en lægelig vurdering var  

 tale om en varig tilstand uden yderligere behandlingsmuligheder bortset fra  

 ny  

 operation som dog ikke medførte sikkerhed for bedring af tilstanden, at der ifølge nævnets  

 speciallægekonsulent forelå et skånebehov, at enhver belastning forværrede  

 helbredsproblemerne, og funktionen i alle praktiske gøremål var præget af  

 smerter og stort tidsforbrug, at revalideringstiltag igennem 9 år ikke  

 havde forbedret erhvervsevnen, idet tre forsøg på uddannelse til  

 maskintekniker  

 og efterfølgende forløb med arbejdsprøvning og selvstændig virksomhed alle  

 var  

 ophørt på grund af helbredstilstanden.
 Nævnet var på denne baggrund ikke enig  

 med kommunen i, at ansøgeren var i besiddelse af en erhvervsevne, der kunne  

 anvendes, i fleksjob, ligesom nævnet ikke fandt det muligt at belyse en  

 resterhvervsevne,  

 der udelukker tilkendelse af mellemste førtidspension.
Nævnet bemærkede, at kommunen i sin  

 skriftlige afgørelse ikke overholdt forvaltningslovens regler om henvisning  

 til  

 de retsregler i henhold til hvilke, afgørelsen var truffet.
Nævnet fandt  

 endvidere,  

 at afgørelsen burde have indeholdt en redegørelse for de faktiske  

 omstændigheder, som var tillagt betydning ved afgørelsen.
 Ankestyrelsens  

 kommentar:
 Nævnets afgørelse ses ikke at være i  

 strid med Ankestyrelsens praksis.
§ 14  Tilkendelse af mellemste pension   

 genoptagelse af afslag på pension truffet i 1995 Kommunen havde ikke fundet grundlag for  

 at genoptage afgørelser, der var truffet i 1995 og 1996, hvor der var meddelt  

 afslag på førtidspension.
 Nævnet fandt, at pensionssagen i 1995  

 var berørt af ændret praksis efter Højesterets dom af 22. december 1999 om  

 førtidspension, og at betingelserne for mellemste pension var opfyldt fra det  

 endelige arbejdsophør i juli 1995.
 Nævnet lagde vægt på, at  

 funktionsniveauet i 1995 var beskrevet svært nedsat, at erhvervsevnen i 1995  

 ved samstemmende lægelige undersøgelser var vurderet svært nedsat, at  

 helbredsproblemerne havde vedvaret i en årrække, og at tilstanden  

 altovervejende var stationær.
Nævnet har på baggrund af oplysningerne  

 ved behandlingen af ansøgningen i 1995 vurderet, at erhvervsevnen var varigt  

 nedsat på grund af invaliditet, og at der ikke var grundlag for at antage, at  

 han havde en resterhvervsevne, der udelukkede tilkendelse af mellemste  

 førtidspension.
Efterfølgende var han af Den Sociale Ankestyrelse tilkendt  

 mellemste pension fra 1998, og tilstanden i neurokirurgisk  

 speciallægeerklæring  

 af 14. december 2000, indhentet af Ankestyrelsen, vurderedes mere eller  

 mindre  

 uændret i de sidste 4-5 år.
 Ankestyrelsens  

 kommentar:
Nævnets afgørelse illustrerer, at den  

 ændrede praksis efter Højesterets domme i 1999 og 2001 kan få betydning ikke  

 kun for tilfælde, hvor der er tilkendt forhøjet almindelig pension, men også  

 i  

 fx en sag, hvor der har været givet afslag på pension.
Det afhænger af en  

 konkret individuel vurdering i det enkelte tilfælde.
 Ved afgørelse om genoptagelse må der  

 altid foretages en konkret vurdering af, om der foreligger særlige forhold,  

 der  

 begrunder genoptagelse, såvel set i lyset af principperne fra Højesterets  

 ændringsdomme  

 som på grundlag af de generelle principper for forvaltningsretlig  

 genoptagelse.
§ 14  Tilkendelse af mellemste pension  ændret  

 bedømmelsesgrundlag Kommunen havde genbehandlet afgørelse af  

 11. oktober 1991 på grundlag af den ændrede praksis som følge af Højesterets  

 domme af 22. december 1999 og 12. januar 2001. Kommunen fastholdt afgørelsen  

 om, at ansøger ikke havde ret til mere end forhøjet almindelig pension.
Kommunen bedømte erhvervsevnen i forhold  

 til husligt arbejde i eget hjem.
Ansøgeren var kommet til Danmark som  

 flygtning  

 i 1984 og havde modtaget kontanthjælp frem til tilkendelsen af pension.  

 Nævnet  

 fandt, at erhvervsevnen skulle bedømmes i fuldtids erhvervsarbejde.
 Nævnet lagde vægt på, at hun i flere år  

 forud for tilkendelsen af førtidspension modtog kontanthjælp, og at kommunen  

 herved måtte have forudsat, at hun var til rådighed for arbejdsmarkedet, jf.  

 den dagældende bistandslov § 40, hvorefter det som hovedregel var en  

 betingelse for at få kontanthjælp, at ansøgeren i tilstrækkelig grad har  

 udnyttet sine arbejdsmuligheder.
Nævnet henviste til SM P-9-98, hvor der  

 var tale om meget spinkel tilknytning til arbejdsmarkedet.
Det blev lagt til  

 grund,  

 at kontanthjælpsmodtageres pligt til at udnytte arbejdsmulighederne eller stå  

 til rådighed for arbejdsmarkedet ikke var afhængig af den hidtidige  

 erhvervstilknytning.
Nævnet fandt, at ansøgeren opfyldte  

 betingelserne for tilkendelse af mellemste førtidspension fra 1. maj 1991.  

 Nævnet lagde navnlig vægt på, at der var beskrevet et meget lavt  

 funktionsniveau som følge af reel legemlig og psykisk invaliditet, og at der  

 ikke var fundet muligheder for revalidering eller arbejdsprøvning.
Nævnet  

 orienterede samtidig om forældelse.
 Ankestyrelsens  

 kommentar:
Normalt er det en forudsætning for  

 ændring af det bedømmelsesgrundlag, der oprindeligt er lagt til grund, at der  

 er væsentlige oplysninger om ændring af det retlige eller faktiske grundlag  

 for  

 den daværende afgørelse, eller der er sket væsentlige sagsbehandlingsfejl,  

 der  

 kan give mulighed for en ændret afgørelse.
SM P-9-98, som nævnet har henvist  

 til, kan efter Ankestyrelsens opfattelse ikke uden videre anvendes på  

 afgørelser, der er truffet i 1991, idet der er sket ændringer i reglerne om  

 udbetaling af kontanthjælp til ægtefæller i perioder mellem tilkendelse af  

 førtidspension i 1991 og udsendelsen af SM P-9-98.
§ 14  Afslag på højeste pension Nævnet tiltrådte kommunens afgørelse om  

 tilkendelse af mellemste pension med kontrol efter 2 år.
Der var derimod ikke  

 ret til højeste pension.
Ansøgeren var 22 år.
I 1999 fik hun  

 konstateret en fremskreden lymfekræft og fik behandling herfor dels ved  

 operation og dels ved kemobehandling.
Der var fysiske og psykiske følger  

 efter  

 behandlingen i form af udpræget træthed, tristhed, koncentrationssvækkelse  

 samt  

 hormonalforstyrrelser og bindevævsændringer.
Behandlingsmulighederne var på  

 afgørelsestidspunktet udtømte.
 Nævnet vurderede, at ansøgeren havde et  

 væsentligt nedsat funktionsniveau på grund af sin kræftlidelse og  

 følgevirkningerne af behandlingen herfor.
 Nævnet mente dog, at en vis  

 stabilisering og dermed bedring af såvel den fysiske som psykiske tilstand  

 ikke  

 var udelukket på tidspunktet for afgørelsen.
 Ankestyrelsens  

 kommentar:
Der er tale om en konkret vurdering af  

 de helbredsmæssige og sociale forhold.
Afgørelsen ses ikke at stride imod  

 Ankestyrelsens praksis.
§ 18  Invaliditetsydelse - dialysepatient Nyreforeningen havde påklaget kommunens  

 afgørelse om afslag på invaliditetsydelse til en 59-årig mand med nedsat  

 nyrefunktion.
Han havde fået foretaget nyretransplantation i 1993 og været  

 velfungerende  

 indtil 2001. På grund af nyrebetændelse kom der aftagende nyrefunktion og  

 siden  

 november 2001 havde han været i posedialyse i en såkaldt natmaskine hver nat.  

 Dialysen var velfungerende og aktuelt var han i udredning med henblik på  

 nyretransplantation.
Kommunen fandt, at erhvervsevnen ikke  

 var nedsat med mindst 2/3. Kommunen henviste til, at der er sket en udvikling  

 i  

 behandlingsmetoderne siden Ankestyrelsens afgørelse fra 1982 og 1985, jf.
SM  

 P-1-82 og SM P-1-85.
Nævnet traf afgørelse om, at ansøgeren  

 havde ret til invaliditetsydelse, da hans erhvervsevne var nedsat med 2/3 i  

 forhold til alle typer af erhverv sammenholdt med, at han som arbejdsløs stod  

 til rådighed for arbejdsmarkedet.
Der blev lagt vægt på, at en svigtende  

 nyrefunktion med behov for natlig dialyse i almindelighed medfører en  

 invaliderende træthed, og at behandlingsresultaterne ved dialyse ikke har  

 ændret  

 sig markant siden Den Sociale Ankestyrelse tog principiel stilling til  

 dialysepatienters  

 ret til invaliditet i de offentliggjorte afgørelser.
 Ankestyrelsens  

 kommentar:
 Nævnets afgørelse er udtryk for en  

 konkret vurdering og ses ikke at stride imod praksis.
§ 20a, stk. 2  Påbegyndelse af pensionssag Nævnet fandt, at kommunen havde haft  

 grundlag for at påbegynde behandling af sag om førtidspension.
 Begrundelsen var, at kommunen havde haft  

 grundlag for at konstatere, at alle aktiverings- revaliderings- og  

 behandlingsmæssige samt andre foranstaltninger havde været afprøvet, jf.  

 § 20a,  

 stk. 2, i lov om social pension.
 Nævnet lagde navnlig vægt på  

 oplysningerne om uddannelses- og erhvervsforløbet. sammenholdt med, at  

 sprogskolen, som kommunen havde henvist pågældende til, ikke havde kunnet  

 give  

 noget uddannelsestilbud.
 Nævnet fremhævede, at der ikke med denne  

 afgørelse var taget stilling til, om ansøgeren opfyldte betingelserne i  

 pensionsloven for tilkendelse af førtidspension eller i givet fald hvilken  

 pensionstype.  

 Hvis der ikke fandtes at være grundlag for førtidspension på baggrund af de  

 helbredsmæssige forhold alene, var tilkendelse af behovsbestemt pension efter  

 pensionslovens § 14, stk. 3, nr. 2 eller 3, afhængig af  

 indtægtsforholdene.
 Ankestyrelsens  

 kommentar:
 Nævnets afgørelse er udtryk for en  

 konkret afgørelse og ses ikke at stride imod gældende praksis.
§ 44  Frakendelse af bistandstillæg efter § 16 En kommune frakendte bistandstillæg for  

 en kvinde på 35 år, som efter et ulykkestilfælde i 1969 var blevet lammet i  

 begge ben og følelsesløs fra navlen og nedefter.
Hun var kørestolsbruger  

 siden  

 ulykken.
Hjælpemidler gjorde hende selvhjulpen i vidt omfang.
Hun modtog  

 bistandstillæg siden 1. september 1983. Hun havde taget akademisk uddannelse  

 og  

 har haft et forskningsarbejde i 37 timer om ugen i 1-2 måneder.
 Nævnet fandt ikke, at der var  

 tilstrækkelige holdepunkter for at frakende det tidligere tilkendte  

 bistandstillæg.
 Nævnet lagde vægt på, at ansøgeren hele  

 sit voksenliv havde modtaget bistandstillæg.
Desuden havde de helbredsmæssige forhold  

 ikke ændret sig siden tilkendelsen af bistandstillæg.
Det var endvidere ikke  

 sandsynliggjort, at funktionsevnen var blevet bedre.
Behovet for bistand var  

 således uændret.
Nævnet mente ikke, at det kunne  

 tillægges særlig betydning til ugunst for hende, at ægtefællen var læge.  

 Nævnet  

 fandt, at kvinden havde et behov for personlig bistand, der ligger ud over  

 hvad  

 der kan forventes af en ægtefælle.
Ved denne vurdering tog nævnet  

 udgangspunkt  

 i oplysningerne om, at hun på grund af problemer med siddesår og bylder var  

 sengeliggende 1- 2 måneder af året.
 Ankestyrelsens  

 kommentar:
 Efter § 44, stk. 1, nr. 3 kan  

 bistandstillæg frakendes, når betingelserne ikke er opfyldt.
Afgørelsen træffes efter en konkret  

 vurdering.
Nævnets afgørelse ses ikke på det foreliggende grundlag at stride  

 imod Ankestyrelsens praksis.
§ 44  Frakendelse af invaliditetsydelse efter § 18 Nævnet var enig med kommunen i, at der  

 ikke var ret til invaliditetsydelse fra 1. maj 2003.
Borgeren var pr. 1. oktober 2002 ophørt  

 i erhvervsmæssig beskæftigelse som lærer og overgået til efterløn.
Han havde  

 modtaget invaliditetsydelse i 20 år og var 62 år.
Borgeren ønskede fortsat  

 tilknytning  

 til arbejdsmarkedet og søgte arbejde som sprogunderviser på time-basis hos  

 virksomheder i området.
Nævnet fandt det ikke konkret  

 sandsynliggjort, at han inden for kortere tid ville opnå erhvervsarbejde af  

 et  

 sådant omfang og en sådan varighed, at invalidtetsydelsen kunne bevares.
Pr.  

 1.  

 maj havde han allerede været uden arbejde i 7 måneder.
Kommunen havde derfor  

 ikke haft anledning til at udskyde tidspunktet for sin afgørelse yderligere.
 Nævnet tog den praksis i betragtning,  

 som fremgår af SM P-14-01 og SM P-26-01.
Nævnet bemærkede ved fremsendelsen af  

 afgørelsen, at afgørelsen adskiller sig på visse punkter fra de sager, der er  

 refereret i de sociale meddelelser.
Nævnet har foretaget en konkret  

 individuel  

 bedømmelse af sagen og herunder inddraget tidsfaktoren i sine overvejelser.
 Ankestyrelsens  

 kommentar:
 Kommunalbestyrelsen skal træffe  

 afgørelse om frakendelse af invaliditetsydelse, hvis betingelserne for  

 invaliditetsydelse ikke længere er opfyldt, jf. § 44, stk. 1, nr. 3,  

 sammenholdt med § 18. Ankestyrelsen havde ikke bemærkninger til Nævnets  

 afgørelse.
§ 49, stk. 1  Omberegning af pension Nævnet traf afgørelse om, at borgeren  

 havde ret til at få omberegnet sin pension med udgangspunkt i de regler for  

 beregning, som er gældende for reelt enlige.
 Nævnet fandt, at borgeren var reelt  

 enlig.
Der var tale om en kvinde, der delte en  

 enfamilies bolig og udgifterne vedrørende denne med en anden kvinde.
De havde  

 kendt hinanden gennem mange år via deres tidligere institutionsophold.
Der  

 var  

 tale om en bolig af en sådan størrelse, at hun og bofællen havde såvel  

 private  

 rum hver især som fælles rum i boligen.
Fællesskabet over deling af boligen  

 begrænsede sig til, at de var hinandens tryghed i hverdagen, spiste morgenmad  

 sammen og delte udgiften til telefonabonnement og TV licens.
Pensionisten og hendes bofælle havde  

 ikke egentligt samliv og en af dem havde en kæreste gennem mange år, som var  

 bosat på en anden adresse.
De havde i øvrigt adskilt økonomi, havde ikke  

 fælles  

 husførelse og havde hver deres gøremål, varetog vask af eget tøj og fik hver  

 især leveret hjælp til rengøring og forestod/købte hver især kost bortset fra  

 morgenmaden.
 Nævnet fandt med henvisning til sin  

 opfattelse af lovgivningens intentioner og med henvisning til de konkrete  

 forhold, at formodningen om et samlivsforhold på baggrund af et  

 adressefællesskab var afkræftet og ikke kunne lægges til grund for  

 pensionsberegningen.
 Nævnet pålagde derfor kommunen at  

 foretage en omberegning.  

    

  

 Nævnet har som  

 relevant praksis henvist til SM P-20-95.
 Ankestyrelsens  

 kommentar:
 Afgørelsen ses ikke at stride imod  

 gældende praksis.
