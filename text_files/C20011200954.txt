Meddelelse om køretøjers  

 indretning og udstyr mv. nr. 1786  

 ABS-bremser på køretøjer til vejtransport af farligt  

 gods I ADR-1999 er der, jf. randnummer 10 221, krav om  

 ABS-bremser for køretøjer med køretøjsbetegnelsen  

 AT, FL, OX og EX/III.
Kravet gælder for i Motorkøretøjer med en tilladt  

 totalvægt på mere end 16.000 kg, registreret første gang  

 efter 30. juni 1993.
i Påhængskøretøjer med en tilladt  

 totalvægt på mere end 10.000 kg, registreret første gang  

 efter 30. juni 1993.
i Motorkøretøjer (med en tilladt  

 totalvægt på mindre end eller lig med 16.000 kg) godkendt til at  

 trække ovennævnte påhængskøretøjer,  

 når motorkøretøjet er registreret første gang  

 efter 30. juni 1995.
Derudover er der, jf.
ADR-1999 krav om at alle  

 ovennævnte køretøjer, der er i drift efter 31. december  

 2009, skal have ABS-bremser uanset første registreringsdato.
 I ADR-2001 er der indført en ny bestemmelse (punkt  

 9.2.3.2), så kravet om ABS-bremser tillige gælder  

 følgende:
i Alle ovennævnte køretøjer der  

 ADR-godkendes første gang efter 30. juni 2001 uanset første  

 registreringsdato.
 Bestemmelsen er ikke omfattet af den generelle  

 overgangsbestemmelse (pkt. 1.6.1.1) i ADR-2001, og træder derfor i  

 kraft 1. juli 2001.
 Har et af ovennævnte køretøjer (uden  

 ABS-bremser) tidligere været ADR-godkendt, kan ADR-godkendelsen  

 genoptages, uden at køretøjet kræves forsynet med  

 ABS-bremser.
 Ved ansøgning om ADR-attest for  

 køretøj uden ABS-bremser (registreret første gang inden  

 1. juli 1993 hhv. 1. juli 1995, jf. ovenstående), skal der  

 vedlægges dokumentation for tidligere ADR-godkendelse.
I ADR-2001 er der endvidere ændret på  

 bestemmelserne om hovedafbryder (pkt. 9.2.2.3), så det ikke  

 længere er et krav, at der skal være installeret  

 betjeningsanordning til hovedafbryderen udvendigt på  

 køretøjet.
Det er stadig tilladt med udvendige  

 betjeningsanordninger, når disse er tydeligt afmærket og  

 beskyttet mod utilsigtet aktivering. Ændringen træder i kraft 1.  

 juli 2001.
