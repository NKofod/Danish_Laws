Cirkulære om  

 værdiansættelse af aktier og anparter1) Ligningsrådet har i medfør af skattestyrelseslovens §18, jf.  

 §13 godkendt følgende vejledende anvisning.
 Told- og Skattestyrelsen har samtidig besluttet, at reglen  

 under pkt. 2 (hjælpereglen) skal finde anvendelse ved de  

 skatteansættende myndigheders ligning af juridiske personer bortset fra  

 dødsboer.
 Anvisningen finder anvendelse på overdragelser  

 mellem interesseforbundne parter, hvor overdragelsen ikke er omfattet af  

 cirk. nr. 185 af 17. november 1982 om værdiansættelse af aktiver  

 og passiver i dødsboer m.v. og ved gaveafgiftsberegning.
1. Indledning Børsnoterede aktier ansættes til  

 kursværdien svarende til den noterede kurs på det for  

 skatteberegningen afgørende tidspunkt.
Aktier i unoterede aktieklasser i børsnoterede  

 selskaber medtages til samme værdi som kursen på de noterede  

 aktier, medmindre de rettigheder, der knytter sig til den unoterede  

 aktieklasse, på afgørende punkter adskiller sig fra de  

 rettigheder, der er gældende for aktierne i den børsnoterede  

 aktieklasse, navnlig med hensyn til ret til forlods udbytte eller forlods  

 dækning ved likvidation af selskabet.
I så fald foretages en  

 konkret vurdering af værdien af den unoterede aktieklasse.
 Værdien af unoterede aktier og anparter  

 fastsættes til handelsværdien.
 Kendes handelsværdien af den unoterede aktie ikke,  

 fx fordi aktierne ikke har været omsat, eller fordi de stedfundne  

 omstændigheder ikke anses som egnet som grundlag for skønnet  

 over handelsværdien, kan vurderingen foretages med udgangspunkt i  

 følgende hjælperegel, der er vejledende.
2. Hjælpereglen Udgangspunktet er, at aktiernes værdi beregnes som  

 summen af værdierne af de enkelte aktivposter i selskabet minus de  

 respektive gældsposter i selskabet.
Den således opgjorte  

 værdi tillægges værdien af goodwill.
Der anvendes  

 således et substansprincip.
 Opgørelsen foretages på grundlag af  

 selskabets indre værdi ifølge seneste aflagte årsregnskab,  

 idet følgende regnskabsmæssige poster korrigeres  

 således:
Fast ejendom Den regnskabsmæssige post for ejendomme erstattes med den  

 seneste kendte offentlige ejendomsvurdering.
Eventuelle ombygningsudgifter  

 tillægges dog, såfremt disse udgifter ikke er indeholdt i  

 ejendomsvurderingen.
Udenlandske ejendomme medtages til den bogførte  

 værdi.
Associerede selskaber Beholdninger af unoterede aktier/anparter i associerede selskaber og  

 i tilknyttede virksomheder medtages til værdien opgjort efter  

 hjælpereglen, når handelsværdien i øvrigt er  

 ukendt.
 Begreberne associerede selskaber og tilknyttede virksomheder  

 defineres i overensstemmelse med lov om visse selskabers aflæggelse af  

 årsregnskab mv.
Goodwill og andre immaterielle aktiver Vedrørende fastsættelse af goodwill henvises til de  

 retningslinier der fremgår af cirkulære nr. 44 af 28. marts  

 2000.
Udskudt skat Beregnet udskudt skat (netto) medtages og reguleres under hensyntagen  

 til ovennævnte korrektioner.
Negativ udskudt skat kan medtages, dog kun  

 til en værdi under pari.
Andre forhold En eventuel bogført værdi af egne aktier medtages ikke i  

 beregningen af den indre værdi.
Ved beregning af kursen reduceres den  

 nominelle aktiekapital med den andel, som de egne aktier  

 repræsenterer.
3. Fravigelse af hjælpereglen Det resultat, der følger af hjælpereglens  

 anvendelse, vil kunne fraviges i sin helhed eller for så vidt  

 angår enkeltposter, når det må anses for relevant og  

 væsentligt for at finde et egnet udtryk for værdien af de  

 overdragne aktier.
4. Ikrafttræden Anvisningen træder i kraft den 14. april 2000.
 Anvisningen kan, fra denne dato finde anvendelse på  

 sager, hvor der endnu ikke er truffet en afgørelse, og hvor de  

 skattepligtige vælger at anvende denne anvisnings regler.
Told- og Skattestyrelsen, den 28. marts  

 2000 Frantz Howitz /Jørgen Egelund 1)   I Told- og  

 Skattestyrelsens egen fortløbende nummerrække har  

 cirkulæret nr. 2000-09.
