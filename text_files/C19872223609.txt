(Til rektorerne for samtlige  

 gymnasieskoler, samtlige amtskommuner samt Københavns og Frederiksberg  

 kommuner) Da fransk som fortsættersprog normalt tidligst kan etableres i 1.  

 gymnasieklasse fra skoleåret 1990/91, fastsættes hermed følgende midlertidige  

 ordning i henhold til gymnasiebekendtgørelsens § 47, stk. 3:
 Der indføres et valgfag på højt niveau, jfr. bekendtgørelsen § 1, stk. 3  

 og § 4, stk. 2, fransk som begyndersprog med 2-årigt højniveau.
 Faget tilrettelægges med 5 ugentlige timer i 2. og 3. gymnasieklasse  

 byggende på begyndersprogsundervisningen i fransk i 1. gymnasieklasse, og  

 undervisningen finder sted på særskilte hold indenfor skolens samlede ramme  

 af hold til valgfag og begynder- og fortsættersprog, jfr. bekendtgørelsens §  

 10.
 Faget kan vælges af elever på begge linjer.
Elever, der vælger faget, deltager ikke i undervisningen i fransk som  

 obligatorisk fag i 2. gymnasieklasse, således at eleverne udover franskfaget  

 skal vælge endnu eet valgfag i 2. gymnasieklasse.
Timetallet for disse elever  

 bliver således 32-33 ugentlige timer i 2. gymnasieklasse.
 Der udsendes senere fagbeskrivelse og undervisningsvejledning for faget.
 Overgangsordningen er gældende for de elever, som påbegynder  

 undervisningen i 2. gymnasieklasse i 1989 og anvendes sidste gang for de  

 elever, som påbegynder undervisningen i 2. gymnasieklasse i 1991. Den gælder  

 således for de tre første årgange efter den nye bekendtgørelse.
 P.d.v.
