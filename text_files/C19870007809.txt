(Til samtlige ministerier m.v.) 1. Det meddeles herved, at der den 29. april 1987 er  

 indgået aftale mellem finansministeren og Statstjenestemændenes  

 Centralorganisation I, Statstjenestemændenes Centralorganisation II,  

 Akademikernes Centralorganisation og Lærernes Centralorganisation om  

 godtgørelse af merudgifter ved tjenesterejser i Danmark (bortset fra  

 Grønland) og på Færøerne.
 Aftalen, der er optaget som bilag 1 til dette cirkulære, har virkning fra  

 1. april 1987. Samtidig ophæves aftale af 27. april 1983, jfr.  

 finansministeriets cirkulære af 28. april 1983 - LP. nr. 030/83 samt  

 finansministeriets cirkulære af 16. september 1986, LP. nr. 144/86 om time-  

 og dagpenge m.v.
 Almindelige bemærkninger.
 2. Som led i resultatet af forhandlingerne mellem  

 finansministeren og tjenestemændenes centralorganisationer er det aftalt, at  

 der pr. 1. april 1987 og 1. april 1988 gennemføres en række ændringer i  

 reglerne om godtgørelse af merudgifter ved tjenesterejser.
 I aftalen af 29. april 1987 er optaget de ændringer, der med virkning fra  

 1. april 1987 gennemføres i reglerne om godtgørelse af merudgifter ved  

 tjenesterejser i Danmark (bortset fra Grønland) og på Færøerne. Ændringerne  

 er nærmere omtalt i bemærkningerne til §§ 6 og 21.
Bemærkninger til de enkelte bestemmelser Til §§ 6 og 21.
3. Adgangen til at indgå lokale aftaler om særlige  

 regler for godtgørelse af merudgifter ved tjenesterejser er på visse områder  

 decentraliseret.
I forbindelse hermed er § 6 ophævet, idet bestemmelsen om  

 lokale aftaler er samlet i § 21. I § 21 sondres der herefter mellem  

 nedennævnte tilfælde, jfr. pkt. 4, 5 og 6.
 4. Tilfælde, hvor anvendelsen af de generelle regler medfører  

  overdækning.
 I medfør af § 21, stk. 1, kan vedkommende minister nu uden forelæggelse  

 for finansministeren indgå aftale om fravigelse af de generelle regler i  

 ganske særlige tilfælde, hvor det er åbenbart, at anvendelsen af de generelle  

 regler medfører ydelse af time- og dagpenge m.v. uden at der er påført  

 tjenestemanden merudgifter, der står i rimeligt forhold hertil.
 Der er ikke begrænsninger, med hensyn til bestemmelser, der kan fraviges.  

 Det afgørende er om der ved den lokale aftale kan opnås bedre  

 overensstemmelse mellem godtgørelser og påførte merudgifter, end de generelle  

 bestemmelser giver mulighed for.
 Ved indgåelse af sådanne aftaler  fremsendes 10 eksemplarer af aftalen  

 efterfølgende til  finansministeriet.
 5. Rejser der ikke medfører overnatning uden for hjemmet.
 For rejser, der ikke medfører overnatning uden for hjemmet, er der i § 21,  

 stk. 2, nu hjemmel til, at vedkommende minister kan aftale ændringer til  

 bestemmelserne i § 2, stk. 2 og § 3 uden forelæggelse for finansministeren.
 Sådanne aftaler kan indgås, når forholdene taler derfor, d.v.s. i  

 tilfælde, hvor der kan opnås en bedre overensstemmelse mellem godtgørelser og  

 påførte merudgifter, end de generelle bestemmelser giver mulighed for.
 Eventuelle godtgørelsesbeløb fastsættes af hensyn til fremtidig regulering  

 enten i timepenge (sats A/sats B efter reglerne i § 5, jfr. § 20) eller som  

 faste godtgørelsesbeløb i form af multipla af timepenge (sats A/sats B efter  

 reglerne i § 5, jfr. § 20).
 I alle tilfælde kan godtgørelsesbeløb pr. dag højst udgøre 2/3 af dagpenge  

 for satsgruppe A.
Ved indgåelse af lokale aftaler for rejser, der ikke medfører overnatning  

 uden for hjemmet  fremsendes 10 eksemplarer af aftalen efterfølgende til  

  finansministeriet 6. Fravigelse af de generelle regler i øvrige tilfælde.
 Indgåelse af aftaler om fravigelse af de generelle regler i andre tilfælde  

 end nævnt i pkt. 4 og 5 kan fortsat alene finde sted efter bemyndigelse fra  

 finansministeren og kun for grupper af tjenestemænd, for hvem ganske særlige  

 forhold gør sig gældende, jfr. § 21, stk. 3.
 7. Aftaler om godtgørelse på indtil 12,50 kr. pr. dag,  

 indgået i henhold til § 6, jfr. § 21, i aftalen af 27. april 1983 og  

 tilsvarende bestemmelser i tidligere aftaler, er fortsat gældende, men vil  

 dog kunne ændres/ophæves ved lokal aftale i henhold til reglerne i § 21.
 Til § 9.
 8. Hoteldispositionsbeløbene reguleres årligt pr. 1.  

 april på baggrund af de af direktoratet for statens indkøb indgåede  

 særordninger.
Hoteldispositionsbeløbene er således ændret som følge af, at der er  

 indgået nye aftaler pr. 1. april 1987 mellem direktoratet for statens indkøb  

 og de respektive aftalehoteller.
Oplysning om anvendelsen af statens  

 hotelaftaler kan fås ved henvendelse til direktoratet for statens indkøb.
 Såfremt det ikke er muligt at leje værelse på et af aftalehotellerne,  

 eller såfremt tjenestestedet har en sådan beliggenhed, at benyttelse af et  

 aftalehotel vil medføre en ikke uvæsentlig forøgelse af transporttiden, kan  

 andet hotel benyttes inden for de i § 9, stk. 1, anførte maksimumsbeløb.
I særlige tilfælde kan større udgifter til hotelværelse end de i § 9, stk.  

 1, anførte maksimumsbeløb godtgøres med godkendelse af den pågældende  

 styrelse.
Særlige tilfælde foreligger f.eks., hvor aftalehotellet ikke ligger  

 i passende nærhed, eller hvor der ikke er plads på aftalehotellet, og hvor  

 det ikke er muligt at skaffe et hotel inden for de i aftalen anførte  

 maksimumsbeløb.
 Den pågældende styrelse kan ligeledes dispensere fra reglen i § 12 om  

 nedsættelse af satserne for hoteldispositionsbeløbet efter 28 døgn, når der  

 foreligger særlige forhold, således at en nedsættelse ville forekomme  

 urimelig.
 9. Endvidere henledes opmærksomheden på, at det i § 9,  

 stk. 1, nævnte hoteldispositionsbeløb alene skal dække prisen for et værelse  

 uden morgenmåltid, hvad enten morgenmåltid er obligatorisk eller ej.
 Såfremt den af hotellet opgivne værelsespris omfatter morgenmåltid,  

 reduceres regningsbeløbet med et hertil svarende beløb - dvs., at det beløb,  

 der herefter resterer, er det beløb, som godtgøres inden for de i § 9, stk.  

 1, fastsatte rammer.
Det skal fremgå af regningsbeløbet, hvorvidt morgenmåltid er inkluderet i  

 den betalte værelsespris og i bekræftende fald med hvilket beløb.
Kan dette  

 undtagelsesvis ikke oplyses, ansættes prisen for morgenmåltidet til 15 pct.  

 af det i § 5 fastsatte dagpengebeløb (inkl. eventuelt 1.-4. dagstillæg).
 10. Hvis morgenmåltid er obligatorisk på  

 aftalehotellet, fradrages det i regningsbeløbet med et beløb svarende til  

 maksimalt 15 pct. af dagpengebeløbet (inkl. eventuelt 1.-4. dagstillæg). En  

 eventuel overskridelse af hoteldispositionsbeløbet som følge af en difference  

 mellem en af hotellet oplyst pris for morgenmad og nævnte 15 pct. af  

 dagpengebeløbet godtgøres af den pågældende styrelse.
 11. Bidrag til fortolkning af aftalens bestemmelser  

 findes i finansministeriet, lønnings- og pensionsdepartementets  

 »Personaleadministrativ vejledning«, kapitel 23.
 12. Som bilag 2 til aftalen vedlægges en oversigt over  

 time- og dagpenge m.v. pr. 1. april 1987.
Finansministeriet, lønnings- og pensionsdepartementet, den 5. maj 1987 P.M.V.
 E.B.
Carsten Holm I henhold til § 45, stk. 1, i lov nr. 291 af 18. juni 1969 om tjenestemænd i staten, folkeskolen og folkekirken aftales følgende:
§ 1 I forbindelse med tjenesterejser i Danmark (bortset fra Grønland) og på Færøerne godtgøres ud over befordringsudgifter merudgifter til kost m.v. og overnatning efter bestemmelserne i denne aftale.
Aftalen gælder ikke for rejser, for hvilke der ydes køre- og sejlpenge, kosttilskud m.v. eller udkommandogodtgørelse i henhold til henholdsvis § 109, § 113 eller § 115 i lov nr. 154 af 7. juni 1958 om lønninger og pensioner m.v. til statens tjenestemænd eller aftaler i henhold til tjenestemandslovens § 45, der afløser disse bestemmelser, samt for rejser, for hvilke merudgifter anses for godtgjort gennem andre særlige tillægsordninger.
Stk. 2. Aftalen gælder tillige for tjenesterejser, der medfører kortvarige grænseoverskridelser til nabolande uden at nødvendiggøre overnatning i udlandet.
Stk. 3. Endvidere godtgøres eventuelt fornødne udgifter til tjenstlige breve, telegrammer og telefonsamtaler etc. efter regning, ligesom udgiften til indskrivning af tjenstlig bagage og til lokal befordring ved ankomsten til og afrejsen fra bestemmelsesstedet godtgøres særskilt mod fornøden dokumentation, når udgiften af tjenstlige grunde har været nødvendig.
§ 2 Til dækning af merudgifter til måltider, småfornødenheder etc. ydes dagpenge og timepenge med de i § 5 anførte beløb.
Stk. 2. Dagpenge ydes for hver fulde 24 timers fravær fra tjenestestedet.
For overskydende timer samt for fravær, der ikke varer 24 timer, ydes timepenge pr. påbegyndt time, dog ikke ud over dagpenge.
Stk. 3. For det 1., 2., 3. og 4. døgns ophold samme sted ydes et tillæg til dagpengene, herunder til dagpenge konverterede timepenge, jfr. stk. 2.
Stk. 4. Fraværet regnes fra det tidspunkt, da tjenestemanden forlader tjenestestedet eller det andet sted, hvor tjenesterejsen påbegyndes, til det tidspunkt, da tjenestemanden vender tilbage til tjenestestedet eller det andet sted, hvor tjenesterejsen afsluttes.
Foretages rejsen med offentligt befordringsmiddel, regnes fraværet fra befordringsmidlets planmæssige afgangstidspunkt til dets faktiske hjemkomsttidspunkt.
§ 3 Der ydes ikke dagpenge og timepenge i følgende tilfælde :
a.
For rejser, der ikke strækker sig ud over 8 km fra tjenestestedet, b.
For rejser, der ikke har en varighed af mindst 5 timer, c.
For rejser inden for et område bestående af Københavns og Frederiksberg  

 kommuner, d.
Hvor tjenestemanden har mere end eet fast tjenestested, og rejsen  

 mellem tjenestestederne ikke medfører overnatnin g uden for hjemmet, e.
Hvor tjenestemanden har et nærmere afgrænset distrikt s om  

 tjenestested, og rejsen inden for distriktet ikke medfø rer overnatning uden  

 for hjemmet.
§ 4 Hvis tjenestemanden får forplejning vederlagsfrit i forbindelse med tjenesterejser, reduceres dagpenge til en fjerdedel til dækning af de øvrige med opholdet forbundne udgifter.
Modtager tjenestemanden kun enkelte måltider, skal dagpengene og timepengene reduceres tilsvarende, hvorved morgenmåltid beregnes til 15 pct., frokost til 30 pct. og middag til 30 pct. af dagpengebeløbet.
§ 5 Dagpengenes grundbeløb udgør:
Stk. 2. Tillægget for 1., 2., 3. og 4. dag samme sted udgør i grundbeløb 2,95 kr. pr. dag for såvel gruppe A som gruppe B.
 Stk. 3. Timepengenes grundbeløb udgør:
Stk. 4. De i stk. 1, 2 og 3 nævnte grundbeløb reguleres som anført i § 20 § 6 (ophævet, jfr. § 21).
§ 7 Til dækning af udgifter til overnatning uden for hjemmet ydes nattillæg enten efter dokumentation for afholdte udgifter inden for et maksimumsbeløb, jfr. § 9, eller med et fast beløb, jfr. § 10.
Stk. 2. Nattillæg kan kun ydes, såfremt der er tilbragt mindst 4 timer af tidsrummet mellem kl. 22 og kl. 8 uden for tjenestestedet.
Stk. 3. Til tjenestemænd, der på tjenesterejsen disponerer over det benyttede befordringsmiddel, og som påbegynder eller afslutter rejsen inden for det i stk. 2 nævnte tidsrum, samt til sådanne tjenestemænds eventuelle ledsagere kan nattillæg i forbindelse med henholdsvis udrejsen og hjemrejsen alene ydes efter bestemmelserne i § 9.
§ 8 Nattillæg kan ikke ydes i følgende tilfælde:
a.
Når der af styrelsen stilles soverum til rådighed for tjenestemanden,  

 eller der under rejse med offentligt befordringsmiddel er mulighed for at få  

 dækket udgifte n til soveplads i sovevogn eller skibskahyt.
Ved soverum for  

 stås værelse med seng (sovesofa el.lign.) og sengeklæder sa mt adgang til bad  

 og toilet.
b.
Når tjenestemanden er tjenstgørende under hele fravære t fra  

 tjenestestedet - bortset fra en kortere passagerrejse ud og hjem - samt når  

 der vel har været tjenestefri ophold u nder fraværet, men hvert af disse har  

 været af en varighed af ikke over 2 1/2 time.
Stk. 2. Hvorvidt tjenesten på det fremmede sted skal bestrides ved daglige hen- og tilbagerejser eller ved overnatning på det fremmede sted, afgøres af vedkommende styrelse under hensyntagen til tjenestemandens ønsker.
Overnatning på det fremmede sted bør normalt ikke finde sted, såfremt rejsetiden mellem tjenestestedet og det fremmede sted er under 1 time.
Såfremt tjenesten på det fremmede sted bestrides ved daglige hen- og tilbagerejser, medregnes rejsetiden som tjeneste i overensstemmelse med reglerne herom i de for statens tjenestemænd gældende arbejdstidsregler.
§ 9 Inden for de nedennævnte anførte maksimumsbeløb pr. overnatning dækkes dokumenterede udgifter til hotelværelse, herunder betjeningsafgift vedrørende værelset og eventuelle sædvanemæssige drikkepenge til hotelpersonalet.
Stk. 2. Såfremt der i prisen for værelset er inkluderet betaling for morgenmåltid, reduceres regningsbeløbet for værelset med et hertil svarende beløb.
Hvis ikke andet er oplyst af tjenestemanden, ansættes prisen for morgenmåltidet til 15 pct. af det i § 5 fastsatte dagpengebeløb.
Hvis morgenmåltidet er obligatorisk på aftalehotellet, ansættes prisen for morgenmåltidet ved afregning af tjenesterejsen til maksimalt 15 pct. af dagpengebeløbet.
Stk. 3. I særlige tilfælde kan større udgifter til hotelværelse end de i stk. 1 anførte maksimumsbeløb godtgøres med godkendelse af den pågældende styrelse.
§ 10 Såfremt en tjenestemand, der har krav på nattillæg, vælger ikke at forelægge den i § 9 nævnte dokumentation for afholdte overnatningsudgifter, ydes et fast nattillæg på 57,50 kr. i grundbeløb, der reguleres som anført i § 20.
§ 11 Ved udstationering forstås i denne aftale a. at en tjenestemand beordres til at gøre midlertidig tj eneste et andet  

 sted end tjenestestedet, b. at det ved den midlertidige tjenestes påbegyndelse ell er senere er  

 tilkendegivet tjenestemanden, at den midlert idige tjeneste vil vare mindst  

 28 dage samme sted regnet fra den midlertidige tjenestes påbegyndelse eller  

 fra tidspunk tet for en senere tilkendegivelse, c. at den midlertidige tjeneste medfører overnatning uden for hjemmet.
§ 12 Under udstationering ydes godtgørelse i henhold til reglerne om time- og dagpenge samt nattillæg, idet dog de i §§ 5, 9 og 10 fastsatte takster og maksimumsbeløb nedsættes med 1/3 fra og med den 29. dag efter den midlertidige tjenestes påbegyndelse eller det senere tidspunkt, hvor udstationering måtte være konstateret.
Under udstationering på Færøerne nedsættes dog de i §§ 5 og 10 fastsatte takster kun med 1/6.
Stk. 2. Fraværets længde beregnes på samme måde som anført i § 2, stk. 4 § 13 Fravær fra udstationeringsstedet af de i §§ 14 og 15 anførte grunde bevirker ikke, at udstationeringen ophører.
For hvert fulde døgn, fraværet varer, udskydes dog det i § 12, stk. 1, anførte tidspunkt for nedsættelse tilsvarende.
§ 14 Såfremt en udstationeret tjenestemand foretager tjenesterejser fra udstationeringsstedet, der medfører overnatning uden for udstationeringsstedet, ydes der ham nattillæg efter reglerne herom.
Hvis tjenestemanden under udstationeringen oppebærer dagpenge samt tillæg for 1.-4. dag samme sted, tilkommer der ham ikke time- og dagpenge for tjenesterejsen.
I andre tilfælde ydes der som tillæg til dagpengene, herunder dagpenge reduceret i henhold til § 12, stk. 1, timepenge, dog således at der i alt for hvert påbegyndt døgn regnet fra tidspunktet for udstationeringens påbegyndelse højst kan oppebære dagpenge uden reduktion og med tillæg for 1.-4. dag samme sted.
§ 15 Under tjenesterejser, der medfører overnatning uden for hjemmet, samt under udstationering ydes ingen godtgørelse i følgende tilfælde:
a.
Under midlertidig tjeneste på tjenstestedet, b.
Under ferie samt på sådanne fridage, arbejdsfrie dage og under sådan  

 anden tjenestefrihed, som gives i direkte tilslutning til ferie, c.
Under ophold på hospital, rekreationshjem el.lign. og sygeophold i  

 hjemmet.
§ 16 Såfremt en tjenestemand under tjenesterejse fra det midlertidige opholdssted eller i de i § 15 nævnte tilfælde har løbende udgifter til logi m.v. på det midlertidige opholdssted, dækkes disse efter regning, såfremt det må anses for en økonomisk rimelig disposition fortsat af afholde sådanne udgifter.
Stk. 2. Ved tilbagevenden til det midlertidige opholdssted efter fravær af de i §§ 14 og 15 anførte grunde ydes ikke tillæg for 1.-4.
 dag samme sted.
§ 17 Tjenestemænd, der opretholder husførelse på eller ved tjenestestedet, kan for hver fulde 2 ugers fravær få godtgjort dokumenterende udgifter til offentlige befordringsmidler i henhold til stk. 2 og 3 til en hen- og tilbagerejse til hjemmet under forudsætning af, at rejsen ikke medfører gener for tjenestens tilrettelæggelse og udførelse.
Stk. 2. Der kan ikke ydes godtgørelse for højere befordringsklasse end den, tjenestemanden efter reglerne for tjenesterejser er berettiget til, og som faktisk er benyttet.
Såfremt fly benyttes, skal den pågældende selv afholde differencen mellem flybillettens pris og prisen for den rejsehjemmel, den pågældende i øvrigt er berettiget til.
Stk. 3. Ved de i stk. 1 nævnte hjemrejser kan der ydes godtgørelse for benyttelse af eget motorkøretøj efter laveste sats samt godtgørelse for udgifter til færgebilletter for fører og motorkøretøj, forudsat at de samlede udgifter bliver mindre, end hvis der ved rejsen udelukkende var anvendt offentlige befordringsmidler.
§ 18 Tjenestemænd i lønrammerne 37-40 kan vælge at få godtgjort rimelige merudgifter under tjenesterejser og ved udstationering efter regning i stedet for godtgørelse efter ovennævnte bestemmelser.
Stk. 2. Et i medfør af stk. 1 truffet valg er bindende i 5 år.
Er der ikke inden udløbet af 5-års perioden fremsat ønske om en ændring, er valget bindende for en ny 5-års periode.
§ 19 I tilfælde, hvor en tjenestemand i satsgruppe B (lønrammerne 1-22) på tjensterejse i samme tjenstlige anledning ledsager en tjenestemand i satsgruppe A (lønrammerne 23-40), og det som følge af personlig tjenstlig samvirken findes påkrævet, at de bor på samme hotel, kan der ydes tjenestemanden i den lavere satsgruppe nattillæg efter de for gruppe Å gældende regler.
Stk. 2. Indtager de pågældende tjenestemænd måltider sammen, vil der tillige kunne ydes tjenestemanden i den lavere satsgruppe dagpenge og timepenge efter den højere sats.
Stk. 3. Bestemmelserne i stk. 1 og 2 vil ikke kunne bevirke, at en tjenestemand bliver berettiget til rejsegodtgørelse efter regning, jfr. § 18.
§ 20 For hver fulde tre points udsving i reguleringspristallet (januar 1980 = 100) ud over 103 forhøjes eller nedsættes de i §§ 5, 6 og 10 fastsatte grundbeløb med 4,5 procent.
Eventuelle overskydende point henstår til næste regulering.
Stk. 2. Ved udsving i reguleringspristallet fra 103 til 100 nedsættes grundbeløbene med 3 pct.
Stk. 3. Regulering i henhold til stk. 1 og 2 sker på grundlag af reguleringspristallet for januar og juli for tidsrummene henholdsvis 1. april - 30. september og 1. oktober - 31. marts.
Stk. 4. For perioden 1. oktober 1975 - 1. januar 1980 er der på grundlag af reguleringspristallet for januar 1975 = 100 udløst i alt 13 dyrtidsportioner på 3 pct. årligt til udbetaling.
Hertil kommer 1 dyrtidsportion på 3 pct. årlig pr. 1. oktober 1980 på grundlag af reguleringspristallet for januar 1980 = 100.
 § 21.
I ganske særlige tilfælde, hvor det er åbenbart, at anvendelsen af reglerne i denne aftale medfører ydelse af time- og dagpenge m.v., uden at der er påført tjenestemanden merudgifter, der står i rimeligt forhold hertil, kan reglerne fraviges ved aftale mellem pågældende minister og vedkommende centralorganisation eller den organisation, som måtte blive bemyndiget hertil.
Stk. 2. For rejser, der ikke medfører overnatning uden for hjemmet, kan bestemmelserne i § 2, stk. 2 og § 3 fraviges ved aftale mellem pågældende minister og vedkommende centralorganisation eller den organisation, som måtte blive bemyndiget hertil, såfremt forholdene taler derfor.
Eventuelle godtgørelsesbeløb i henhold til sådanne aftaler fastsættes i timepenge eller som multipla af timepenge, jfr.
§§ 5 og 20, og kan pr, dag højst udgøre 2/3 af dagpenge for satsgruppe A.
Stk. 3. I tilfælde, der ikke er omfattet af stk. 1 og stk. 2, kan reglerne i denne aftale efter bemyndigelse fra finansministeren fraviges ved aftale mellem pågældende minister og vedkommende centralorganisation eller den organisation, som måtte blive bemyndiget hertil.
Sådanne aftaler kan alene indgås for grupper af tjenestemænd, for hvem ganske særlige forhold gør sig gældende under tjenesterejser.
§ 22 Aftalen træder i kraft den 1. april 1987, således at der for det døgn under tjenesterejsen, henholdsvis udstationeringen, som er påbegyndt inden tidspunktet for ændrede satsers ikrafttræden, ydes godtgørelse efter de tidligere regler og satser.
Stk. 2. Samtidig ophæves aftale af 27. april 1983 om godtgørelse af merudgifter ved tjenesterejser i Danmark (bortset fra Grønland) og på Færøerne.
København, den 29. april 1987 Statstjenestemændenes Centralorganisation I Aage Andersen Statstjenestemændenes Centralorganisation II Bjørn Wikkelsøe Jensen Akademikernes Centralorganisation Erik Stengaard Lærernes Centralorganisation Martin Rømer Finansministeriet P.M.V.
 E.B.
Peter Friis Oversigt over størrelsen af time- og dagpenge m.v. pr. 1. april 1987.
Reguleringspristallet for januar 1987 er af Danmarks  

 Statistik opgjort til 156,8 (januar 1980 = 100). Da udsvinget i reguleringspristallet herved er mindre end 3 points, udgør  

 satserne pr. 1. april 1987 for time- og dagpenge m.v. uændret de pr.  

 1.
 oktober 1986 beregnede beløb, jfr. nedenstående oversigt.
 I oversigten er tillige optaget ændrede  

 hoteldispositionsbeløb pr. 1.
 april 1987.
