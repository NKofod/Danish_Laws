Fremsat den 25. april 2002 af  

 Birthe Skaarup (DF), Kristian Thulesen Dahl (DF),  

 Jette Jespersen (DF), Pia Kjærsgaard (DF),  

  Anita Knakkergaard (DF),  

 Aase D.
Madsen (DF) og Peter Skaarup (DF) Forslag til folketingsbeslutning om helbredstjek af udlændinge, der får opholds-  

 eller arbejdstilladelse i Danmark Folketinget pålægger regeringen at etablere en  

 ordning inden udgangen af 2002, hvorefter udlændinge, der kommer fra en  

 af Sundhedsstyrelsen nærmere udpeget landekreds uden for Norden, EU og  

 Nordamerika, og som får opholds- eller arbejdstilladelse i Danmark,  

 skal have foretaget en almindelig helbredsundersøgelse, hvori  

 indgår blandt andet en tuberkulosetest og en hiv-test, der  

 afdækker, om de pågældende er smittet med hiv eller  

 tuberkulose.
Bemærkninger til forslaget Forslaget er en delvis genfremsættelse  

 af beslutningsforslag nr.
B 70 fra folketingsåret 2000-01. (Se  

 Folketingstidende, forhandlingerne side 3723 og 5858, tillæg A side  

 3034 og 3037 og tillæg B side 767). Beslutningsforslaget har  

 primært ændret karakter i form af, at det overlades til  

 Sundhedsstyrelsen at udpege den landekreds uden for Norden, EU og  

 Nordamerika, som skal være omfattet af forslaget.
De statistiske  

 oplysninger er opdateret, og betænkningen til B 70 er optrykt som bilag  

 til forslaget.
De øvrige ledsagende bemærkninger til forslaget  

 er stort set uændrede.
 Forslagsstillerne er af den opfattelse, at  

 udlændinge, der får opholds- eller arbejdstilladelse her i  

 Danmark, skal have foretaget en almindelig helbredsundersøgelse.
Helbredsundersøgelsen skal blandt andet  

 afdække, om personen har symptomer på smitsomme sygdomme  

 såsom hiv og tuberkulose, og undersøgelsen skal foretages med  

 henblik på, at der hurtigt kan iværksættes et  

 behandlingsforløb, hvis personen lider af smitsomme sygdomme.
Det er  

 ikke forslagsstillernes hensigt at afskære nogen fra at få  

 opholdstilladelse, hvis helbredstjekket viser, at vedkommende lider af en  

 alvorlig sygdom.
Beslutningsforslaget er alene fremsat for at sikre, at de  

 pågældende kommer i behandling og undgår at smitte  

 andre.
 En del af de udlændinge, der hvert år rejser  

 til Danmark og får meddelt opholdstilladelse enten i forbindelse med  

 asyl, familiesammenføring eller beskæftigelse, kommer fra lande  

 i den tredje verden, hvor sundhedssystemerne ikke har samme udbygning og  

 niveau som i Danmark.
I sagens natur kommer hovedparten af asylansøgerne  

 fra områder uden for Europa.
De kommer fra lande, der enten ikke har  

 veludbyggede sundhedssystemer, eller hvor der slet ikke findes  

 sundhedssystemer, eller hvor disse er helt ødelagte af  

 krigshandlinger.
 I forbindelse med behandlingen af asylansøgninger  

 tilbydes i dag et medicinsk tjek i form af en omfattende udspørgning  

 om asylansøgerens helbredstilstand.
 Det er imidlertid forslagsstillernes opfattelse, at  

 helbredstjekket ikke blot skal være et tilbud, men en automatisk  

 handling.
 Helbredstjekket skal ikke være et krav for personer  

 fra Norden, EU eller Nordamerika, idet forslagsstillerne antager, at  

 sundhedstilstanden i disse lande har et niveau på linje med Danmarks,  

 og derfor skal personer fra disse lande ikke automatisk gennemgå et  

 helbredstjek.
 Derimod er det forslagsstillernes opfattelse, at personer  

 fra lande uden for Norden, EU og Nordamerika skal gennemgå et  

 helbredstjek i forbindelse med meddelelse af opholds- eller arbejdstilladelse  

 i Danmark.
Det skal rent praktisk foregå ved, at  

 Udlændingestyrelsen i forbindelse med meddelelse af opholdstilladelsen  

 giver besked om, at personen inden to måneder skal have foretaget et  

 helbredstjek hos sin læge.
Helbredstjekket skal blandt andet omfatte et  

 tjek for symptomer på tuberkulose og hiv.
Lægen udfylder en  

 helbredserklæring, som personen har fået tilsendt sammen med sin  

 opholdstilladelse, og indsender denne i udfyldt stand til  

 Udlændingestyrelsen.
Indsendes erklæringen ikke, giver  

 Udlændingestyrelsen meddelelse til personen om, at såfremt  

 personen ikke inden en angivet frist helbredstjekkes ved lægen,  

 trækkes opholdstilladelsen tilbage, og personen må derefter rejse  

 ud af Danmark, medmindre personen har opholdstilladelse efter  

 udlændingelovens §§ 7 eller 8. På den måde  

 har Udlændingestyrelsen og dermed det danske samfund kontrol med, at  

 personer fra den tredje verden helbredstjekkes i forbindelse med ophold i  

 Danmark.
 For asylansøgere skal helbredstjekket foretages  

 umiddelbart efter, at vedkommende af Udlændingestyrelsen er registreret  

 som asylansøger efter udlændingelovens § 7. Asylansøgere,  

 der behandles efter åbenbart grundløs-proceduren eller efter  

 Dublinkonventionen, skal ikke være omfattet af ordningen om automatisk  

 helbredstjek.
 Personer, der meddeles visum af mere end tre  

 måneders varighed, skal ligeledes være omfattet af ordningen.
Antal årlige opholdstilladelser Udlændingestyrelsen giver hvert år  

 opholdstilladelse til et stort antal udlændinge, der kommer her til  

 landet i forskellige ærinder.
 Således gav Udlændingestyrelsen i 2000 34.881  

 opholdstilladelser, der fordeler sig med 5.156 i asylsager, 12.571 i  

 familiesammenføringstilladelser, 5.925 EF/EØS-opholdsbeviser,  

 3.620 af beskæftigelses- og erhvervsmæssige hensyn og 7.609 andre  

 tilladelsestyper.
Antal udlændinge i Danmark Af de 395.947 indvandrere og deres efterkommere, der pr.  

 1. januar 2001 opholdt sig i Danmark, kommer de 292.686 fra tredjelande, det  

 vil sige uden for Norden, EU og Nordamerika.
Heraf kommer 94.137 fra typiske  

 indvandrerlande som Tyrkiet (50.470), efterfølgende stater til det  

 tidligere Jugoslavien (17.420), Pakistan (18.143) og Marokko (8.104).
 Fra såkaldte flygtningelande kommer 121.195, som  

 fordeler sig med Afghanistan (4.834), Etiopien (1.221), Irak (18.097), Iran  

 (13.391), efterfølgende stater til det tidligere Jugoslavien (23.807),  

 Libanon (19.839), Rumænien (2.067), Somalia (16.209), Sri Lanka  

 (9.788), statsløse (476) og Vietnam (11.466).
Tuberkulose I 2000 blev der i Danmark anmeldt i alt 548 tilfælde  

 af tuberkulose (tb) forårsaget af Mycobakterium tuberculosis: 199  

 tilfælde blandt danskere (36 %) og 349 tilfælde blandt  

 indvandrere (64 %). Til sammenligning var der 536 tilfælde i 1999,  

 hvoraf de 31 % var danskere, og 69 % var indvandrere.
I 1998 var der 529  

 tilfælde, hvoraf de 35 % var danskere, og 65 % var indvandrere.
 Af de 349 tilfælde blandt indvandrere udgjorde  

 indvandrere fra Somalia fortsat langt den største gruppe (47 %)  

 efterfulgt af indvandrere fra Pakistan (10 %), Grønland (4 %) samt  

 Tyrkiet, Irak og Afghanistan, som alle bidrog med 3 %.
For 11 af de 548 tuberkulosepatienter, 4 danskere og 7  

 indvandrere, var det oplyst, at de var hiv-positive; dette er formentlig et  

 minimumstal.
For 29 personer, 25 danskere og 4 indvandrere, var oplyst, at de  

 havde et alkoholmisbrug.
Smitteforhold Størstedelen (93 %) af danskere med tb mentes  

 smittet i Danmark, mens størstedelen (88 %) af indvandrere med tb  

 mentes smittet uden for Danmark, typisk i deres tidligere hjemland.
I alt 41  

 indvandrere var angiveligt blevet smittet i Danmark, heraf var 16 fra  

 Somalia, 9 fra Grønland og 5 fra Pakistan.
I alt 13 danskere var  

 angiveligt blevet smittet i udlandet, heraf havde 5 rejst i Asien og 3 i  

 Afrika.
I alt 39 patienter blev anmeldt med recidiv, 17 danskere  

 og 22 indvandrere.
I 51 tilfælde, 9 danskere og 42 indvandrere, var  

 angivet en smittekilde i husstanden inden for tre år.
I yderligere 50  

 tilfælde, 31 danskere og 19 indvandrere, var angivet en smittekilde  

 uden for husstanden inden for tre år.
For 32 patienter, 12 danskere og 20 indvandrere, lå  

 en mulig smittekilde mere end tre år tilbage.
For 376 (70 %) var  

 smittekilden ukendt.
Hiv Hvor hiv   Human Immunodeficiency Virus   der  

 forårsager aids, gennem flere år har været under kontrol i  

 Danmark og den vestlige verden, ser det anderledes ud i andre dele af  

 verden.
 På verdensplan skønnes antallet af  

 hiv-smittede at ligge på 40 millioner mennesker. 5 millioner blev  

 smittet i 2001, og i de kommende år skønnes 140 millioner at  

 blive berørt, fordi de selv eller et familiemedlem bliver smittet.  

 Hovedparten af de smittede lever på det afrikanske kontinent, og  

 spredningen er, med få undtagelser, helt ude af kontrol i Afrika.
 Antallet af hiv-smittede er eksploderet i Rusland og  

 resten af Østeuropa, hvor der i 2001 menes smittet yderligere 250.000,  

 så der nu er en million mennesker med hiv i Østeuropa og  

 Centralasien.
Det danske rådgivningscenter for prostituerede mente  

 i 1999, at der var ca. 2.000 udenlandske prostituerede i Danmark, og at  

 grupperne fra Østeuropa vokser.
Blandt disse kan der være risiko  

 for at finde hiv-smittede.
I Danmark var der 1. juli 2001 officielt 3.209  

 hiv-smittede, men ikke alle er registreret.
AIDS-Fondet og Statens Serum  

 Institut skønner, at der lever omkring 4.500 hiv-smittede i Danmark.
I  

 første halvår af 2001 fik 132 danskere konstateret hiv.
I alt  

 ca. 2.000 danskere er døde af aids.
Skriftlig fremsættelse Birthe Skaarup Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om helbredstjek af  

 udlændinge, der får opholds- eller arbejdstilladelse i Danmark  

 .
(Beslutningsforslag nr.
B 104).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Sundhedsudvalget   

 (B 70 - bilag 4)   

 (Offentligt) Betænkning afgivet af Sundhedsudvalget den 21. marts  

 2001 Betænkning over Forslag til folketingsbeslutning om  

 helbredstjek af udlændinge, der får opholds- eller  

 arbejdstilladelse i Danmark [af Birthe Skaarup (DF) m.fl.] 1. Udvalgsarbejdet Beslutningsforslaget blev fremsat den 13. december 2000 og  

 var til 1. behandling den 25. januar 2001. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet beslutningsforslaget i to  

 møder.
Spørgsmål Udvalget har stillet 1 spørgsmål til  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, SF, CD, RV og EL)  

 indstiller beslutningsforslaget til forkastelse.
 Et mindretal i udvalget (V, KF, DF og KRF)  

 indstiller beslutningsforslaget til vedtagelse uændret.
Venstre, Det Konservative Folkeparti, Dansk Folkeparti og  

 Kristeligt Folkeparti støtter intentionerne i og sigtet med  

 beslutningsforslaget.
De fire partier er enige om, at det er vigtigt at  

 være opmærksom på udviklingen i sygdommene tuberkulose og  

 hiv.
Det er vigtigt at være opmærksom på det stigende antal  

 forekomster af tuberkulose, der er registreret de seneste år i Danmark,  

 og det er vigtigt at være opmærksom på udviklingen i  

 antallet af hiv-smittede i Østeuropa og Afrika.
De fire partier er enige i beslutningsforslagets  

 bemærkninger om, at helbredsundersøgelsen blandt andet skal  

 afdække, om personen har symptomer på smitsomme sygdomme  

 såsom hiv og tuberkulose, og undersøgelsen skal foretages med  

 henblik på, at der hurtigt kan iværksættes et  

 behandlingsforløb, hvis personen lider af sådanne smitsomme  

 sygdomme.
Det er ikke hensigten med beslutningsforslaget at afskære  

 nogen fra at få opholdstilladelse, hvis helbredstjekket viser, at  

 vedkommende lider af en alvorlig sygdom.
Beslutningsforslaget er alene  

 fremsat for at sikre, at de pågældende kommer i behandling og  

 undgår at smitte andre, hvilket de fire partier er enige i.
 De fire partier er ikke enige i den kreds af lande, der er  

 omfattet af beslutningsforslaget: Norden, EU og Nordamerika, og finder, at  

 det nøjere må overvejes, hvilke lande der skal være  

 omfattet af et almindeligt helbredstjek.
Det fremgår af sundhedsministerens svar på  

 spørgsmål 1, jf. bilag 3, at der i mange år har  

 været obligatoriske screeninger for tuberkulose af udlændinge ved  

 ansøgning om opholds- og eller arbejdstilladelse i en række  

 vesteuropæiske lande.
Imidlertid har det dog vist sig, at der er store  

 logistiske problemer med at få undersøgt disse store  

 befolkningsgrupper.
Der er problemer med fremmøde og opfølgning  

 såvel som med genundersøgelse og behandling.
Norge  

 fremhæves som et eksempel, hvor smitteværnsloven og fremmedloven  

 pålægger udlændinge fra lande med høj forekomst af  

 tb at gennemgå tuberkulinprøvning og  

 røntgenundersøgelse inden 14 dage efter ankomst.
En  

 undersøgelse har vist, at selv efter en intensiveret indsats med  

 rykkerbreve og opsøgning af udlændinge var  

 fremmødeandelen i 1999 kun 50 pct.
I praksis har manglende  

 undersøgelse ingen konsekvens for bevarelse af opholdstilladelse.
 På baggrund af, at det i andre vesteuropæiske  

 lande har vist sig vanskeligt at sikre, at alle de personer, der  

 ønskes helbredstjekket, faktisk også tjekkes, finder de fire  

 partier, at den i beslutningsforslaget foreslåede metode til at sikre,  

 at alle personer, der ansøger om opholds- og arbejdstilladelse i  

 Danmark, helbredstjekkes hos den praktiserende læge, kan være en  

 anvendelig fremgangsmåde at benytte og bør overvejes  

 nærmere.
 Sundhedsministeren har under 1. behandling af forslaget  

 oplyst og gentaget dette i besvarelsen af spørgsmål 1, at  

 Sundhedsstyrelsen er i færd med at udarbejde en redegørelse om  

 sundhedsbetjeningen af flygtninge og indvandrere, der kommer til Danmark.  

 Sundhedsministeren har oplyst, at redegørelsen vil blive fremsendt til  

 udvalget, formentlig inden udgangen af april måned 2001.
 De fire partier vil afvente redegørelsen fra  

 Sundhedsstyrelsen og vil vurdere denne grundigt med henblik på et  

 eventuelt fælles forslag på et senere tidspunkt.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
