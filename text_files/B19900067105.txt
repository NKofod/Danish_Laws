I henhold til § 15, stk. 2, i lov nr. 431 af 13. juni 1990 om gymnasiet m.v. og § 26, stk. 2, i lov nr. 433 af 13. juni 1990 om kursus til højere forberedelseseksamen og om studieforberedende enkeltfagsundervisning og for voksne m.v. fastsættes:
Klageadgang § 1.  Klage over studentereksamen, herunder over  

 årskarakterer der indgår i studentereksamen, og over højere  

 forberedelseseksamen indgives af den eller de berørte elever/studerende eller  

 lærere til rektor/forstander for den pågældende gymnasieskole eller det  

 pågældende kursus inden to uger efter, at bedømmelsen er meddelt eleven/den  

 studerende.
 Stk. 2.  Hvis eleven/den studerende er under 18 år og  

 ugift, kan klage også indgives af forældremyndighedens indehaver.
Stk. 3.  Klagen indgives skriftligt.
Klagen skal  

 præcisere og begrunde klagepunkterne.
En klage kan vedrøre Klagers behandling 2. Rektor indhenter snarest muligt udtalelser fra læreren (ved  

 årskarakterer), eksaminator og censor (ved mundtlig eksamen) og censorerne  

 (ved skriftlig eksamen) til alle indgivne klager.
 Stk. 2.  Rektor forelægger udtalelserne fra lærer,  

 eksaminator og censor(er) for klageren, der inden for en uges frist gives  

 lejlighed til at kommentere udtalelserne.
 Stk. 3.  Udtalelserne og klagerens eventuelle kommentar  

 hertil indgår i grundlaget for klagesagens behandling.
§ 3.  Hvis klagen alene vedrører  

 eksaminationsgrundlaget eller eksamensforløbet ved mundtlig eksamen og ikke  

 indebærer en faglig vurdering, kan rektor/forstander træffe afgørelse i sagen  

 og enten tilbyde omeksamen eller afvise klagegrundlaget.
Rektor/forstanders  

 afgørelse kan indbringes for Undervisnings- og Forskningsministeriet.
 Stk. 2.  I andre tilfælde end de i stk. 1 nævnte og hvis  

 rektor/forstanders afgørelse indbringes for ministeriet, indsender  

 rektor/forstander straks klagen, de indhentede udtalelser og eventuelle  

 kommentarer til ministeriets afgørelse sammen med sin indstilling.
 Stk. 3.  Rektor/forstander indsender meddelelse til  

 ministeriet om afgørelser truffet efter stk. 1.
 § 4.  Ministeriet træffer afgørelse, om karakteren  

 skal hæves, om der skal gives tilbud om omeksamination, eller om at afvise  

 klagegrundlaget.
 § 5.  Hvis der træffes beslutning om forhøjelse af  

 karakteren, eller tilbud om omeksamination på grund af mangler i et eller  

 flere af de forhold, der er nævnt i § 1, stk. 3, har afgørelsen virkning for  

 alle eksaminander, hvis eksamen lider af samme mangel.
 § 6.  Klagen kan ikke resultere i en lavere karakter  

 end den, bedømmerne har givet, jf. dog § 7, stk. 5.
Fremgangsmåden ved konstaterede fejl og overtrædelser af gældende  

 regler § 7.  Hvis der under eller efter eksamen konstateres  

 fejl i eksamensproceduren eller overtrædelser af reglerne i bekendtgørelse om  

 gymnasiet, bekendtgørelse om studenterkursus, bekendtgørelse om fagene m.m. i  

 gymnasiet, bekendtgørelse om højere forberedelseseksamen, bekendtgørelse om  

 fagene til højere forberedelseseksamen, bekendtgørelse om karakterskala eller  

 cirkulærer udstedt i henhold til disse bekendtgørelser, skal  

 rektor/forstander straks gribe ind for at sikre, at eksamen afvikles i  

 overensstemmelse med gældende regler.
 Stk. 2.  Rektor/forstander kan i de i stk. 1 nævnte  

 tilfælde beslutte at tilbyde elever/studerende omeksamen, jf. dog stk. 3.  

 Såfremt der tilbydes omeksamen indsendes meddelelse til ministeriet herom.
 Stk. 3.  Såfremt rektor/forstander skønner, at der er  

 tale om så alvorlige uregelmæssigheder, at det kan give anledning til  

 indgriben fra ministeriets side, skal rektor/forstander umiddelbart efter, at  

 uregelmæssighederne er konstateret, foretage indberetning, herunder afgive en  

 redegørelse for, hvorledes sagen er behandlet, og en indstilling til  

 ministeriet.
Stk. 4.  Ministeriet indhenter gennem rektor/forstander  

 udtalelser fra sagens parter.
Ministeriet kan bestemme, at eksamensbevis for  

 den eller de pågældende elever/studerende tilbageholdes, indtil sagen er  

 afgjort.
 Stk. 5.  Ministeriet træffer afgørelse, om karakteren  

 skal hæves, om der skal gives tilbud om omeksamen, eller om at afvise sagen.  

 Hvis fejlene eller overtrædelserne er graverende og åbenlyse, kan ministeriet  

 træffe beslutning om, at allerede afholdte prøver annulleres.
 Stk. 6.  Rektor/forstander skal straks skriftligt  

 orientere de elever/studerende, som har deltaget i prøver, om hvilke der er  

 foretaget indberetning efter stk. 3. Hvis eleven/den studerende er under 18  

 år og ugift, skal forældremyndighedens indehaver ligeledes orienteres  

 skriftligt.
§ 8.  Hvis ministeriet træffer afgørelse om  

 annullering af en prøve, skal det sikres, at der påføres den eller de  

 pågældende elever/studerende mindst muligt ulempe.
Hvis der gennemføres  

 omeksamen, kan ministeriet beslutte, at en anden prøve falder bort for den  

 eller de pågældende elever.
 § 9.  Beslutning om annullering af en prøve skal være  

 truffet inden en måned efter prøvens afholdelse; for skriftlige prøvers  

 vedkommende inden en måned efter, at karakteren er meddelt den eller de  

 pågældende elever/studerende.
 § 10.  Bekendtgørelsen træder i den 1. november 1990.  

 Samtidig ophæves § 44 i bekendtgørelse nr. 76 af 6. februar 1990 om  

 gymnasiet, § 52 i bekendtgørelse nr. 328 af 17. maj 1990 om studenterkursus,  

 § 40 i bekendtgørelse nr. 689 af 2. november 1987 om højere  

 forberedelseseksamen og § 23 i bekendtgørelse nr. 688 af 2. november 1987 om  

 fagene til højere forberedelseseksamen.
