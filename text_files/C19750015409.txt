Indledning Ved lov nr. 224 af 12. juni 1975 er der gennemført ændringer af lov om  

 styrelse af sociale og vise sundhedsmæssige anliggender, der dels er  

 nødvendiggjort af bestemmelserne i den sociale bistandslov, som træder i  

 kraft 1. april 1976, dels er ændringer, der følger af decentraliseringen af  

 bl.a. invalideforsikringsretten, der ligeledes træder i kraft 1. april 1976.  

 Endelig er gennemført forskellige ændringer af  

 udbygningsplanlægningsbestemmelserne m.v. samt en række tekniske ændringer.
 Ændringsloven er trådt i kraft den 1. juli 1975, bortset fra en række  

 bestemmelser, der har tilknytning til den sociale bistandslov, og som træder  

 i kraft den 1. april 1976. Endelig følger det af den oprindelig  

 ikrafttrædelsesbestemmelse i styrelseslovens § 27, at lovens §§ 12 og 18  

 træder i kraft på det tidspunkt, der fastsættes af socialministeren.  

 Ændringsloven og socialministeriets lovbekendtgørelse af 22. juli 1975 af lov  

 om styrelse af sociale og visse sundhedsmæssige anliggender er optaget i  

 nærværende cirkulære som bilag 1 og 2.
 Som følge af bestemmelserne i den sociale styrelseslovs §§ 18a og 18b om  

 etablering af amtsankenævn, er der endvidere gennemført ændringer i en række  

 sociale love med virkning fra 1. oktober 1975, således at amtsankenævnet  

 afløser amtmanden som klageinstans vedrørende afgørelser truffet af det  

 sociale udvalg, jfr. nedenfor pkt. 5-8.
Der er endvidere indført en række begrænsninger i adgangen til at  

 indbringe sager for den sociale ankestyrelse, jfr. nedenfor afsnit II.
Sager,  

 som er indbragt for amtsmændene, men hvis behandling ikke er afsluttet den 1.  

 oktober 1975, færdigbehandles af amtmændene.
Som bilag 3-13 til cirkulæret er optaget de afsnit af gennemførte  

 ændringslove, der vedrører ændret klageadgang.
Det drejer sig om ændringer i  

 følgende love:
Lov om offentlig forsorg Lov om omsorg for invalidepensionister og folkepensionister Lov om social bistand Lov om revalidering Lov om børne- og ungdomsforsorg Lov om dagpenge ved sygdom eller fødsel Lov om offentlig sygesikring Lov ombørnetilskud og andre familieydelser Lov om folkepension Lov om invalidepension m.v.
 Lov om pension og hjælp til enker m.fl.
 Nedenfor gennemgås de væsentligste ændringer, som er en følge af den  

 ændrede sociale styrelseslov (I) samt de ændringer i klageadgangen, der er  

 gennemført i en række sociale love (II) i forbindelse med oprettelsen af  

 amtsankenævnene.
 I.
 Ændringerne i den sociale styrelseslov.
 1. Følgende ændringer er trådt i kraft den 1. juli  

 1975:
 2. Følgende ændringer træder i kraft den 1. april  

 1976:
 Ændringer i udbygningsplanlægningen m.v.
 3.
 Ifølge den sociale styrelseslovs §§4 og 5, stk. 1, træffer  

 kommunalbestyrelsen uden forelæggelse for anden myndighed beslutning om den  

 kommunale anlægsvirksomhed samt om godkendelse af offentligt støttede private  

 eller selvejende institutioner eller private foranstaltninger inden for  

 kommunens virksomhed på det sociale og sundhedsmæssige område.  

 Kommunalbestyrelsens beslutninger træffes inden for rammerne af den fastsatte  

 udbygningsplan.
Da udbygningsplanerne ifølge § 11 skal optages til revision een gang om  

 året, vil der normalt ikke blive behov for en anlægs- eller  

 godkendelsesvirksomhed, der ikke har kunnet forudses under  

 planlægningsarbejdet.
Kan den sociale og sundhedsmæssige virksomhed  

 imidlertid ikke holdes inden for rammerne af den fastsatte udbygningsplan,  

 kan ændringer i planen kun ske gennem forslag til en revision af den  

 fastsatte udbygningsplan.
Dette betyder, at kommunalbestyrelsen må drøfte de  

 pågældende ændringer i lyset af den samlede virksomhed inden for området.  

 Endvidere skal forslaget til revision af planen indsendes til amtsrådet, der  

 herefter skal behandle den ændrede plan efter den i § 11 foreskrevne  

 procedure.
Med denne ændring af bestemmelsen om udbygningsplaner har man lovfæstet en  

 procedure, hvorefter det er pålagt kommunalbestyrelsen at udarbejde forslag  

 til udbygningsplan for vedkommende kommunes sociale og sundhedsmæssige  

 virksomhed, således at ansvaret for udarbejdelse ikke længere påhviler  

 amtsrådet.
Dette betyder bl.a., at kommunerne nu i henhold til loven er  

 forpligtet til at følge den i pjecen vedrørende orientering og vejledning om  

 udbygningsplaner foreskrevne procedure, hvorefter kommunalbestyrelsen skal  

 tage stilling til planen.
Planerne skal normalt ikke godkendes centralt, omend de fortsat skal  

 indsendes til socialstyrelsen.
I visse tilfælde (jfr. § 11, stk. 4) kan  

 socialministeren dog bestemme, at en udbygningsplan efter førstkommende  

 ordinære revision skal forelægges til central godkendelse.
I sådanne tilfælde er det tanken, at en anmodning om forelæggelse til  

 godkendelse skal begrundes.
Der er endvidere påbudt en forhandling mellem de  

 berørte ministerier, kommuner og amtskommuner, forinden der tages stilling  

 til spørgsmålet om godkendelse.
Den planlægning, der efter reglerne i § 11 skal udarbejdes for  

 amtskommunerne, skal ifølge § 19, stk. 2, også udarbejdes for Københavns og  

 Frederiksberg kommuner.
Herefter er i modsætning til tidligere også  

 Københavns kommune forpligtet til at udarbejde udbygningsplaner for den  

 sociale og sundhedsmæssige virksomhed i de pågældende kommuner efter de  

 retningslinier, der er fastsat i henhold til § 11.
 Ifølge § 12, sidste punktum, skal amtsrådet i øvrigt påse, at kommunernes  

 beslutninger efter §§ 4 og 5 er i overensstemmelser med udbygningsplanen,  

 hvilket indebærer, at amtsrådet skal underrettes om de beslutninger, som  

 kommunalbestyrelsen træffer inden for det sociale og sundhedsmæssige område,  

 jfr. §§ 4 og 5, stk. 1. Bestemmelsen i § 12, der træder i kraft på et  

 tidspunkt, der fastsættes af socialministeren (jfr. § 27), er en konsekvens  

 af vedtagelsen af lov om social bistand, hvorefter amtsrådet ikke skal  

 godkende skitseprojektet til institutionsbyggeri på det sociale og  

 sundhedsmæssige område, men derimod bistå kommunen med rådgivning om  

 projektering i det omfang, kommunen ønsker det.
 Revaliderings- og pensionsnævn.
 4. Der nedsættes et nævn i hvert amt samt et fælles  

 nævn for Københavns og Frederiksberg kommuner - revaliderings- og  

 pensionsnævnet - der træffer afgørelse i sager om sociale pensioner, dagpenge  

 og social bistand i det omfang, lovgivningen om disse ydelser henlægger  

 sådanne sager til nævnet.
Nævnet bestr af 1 formand og 7 medlemmer samt stedfortrædere, som udpeges  

 for en periode svarende til de kommunale råds funktionsperiode.
Formanden og  

 stedfortræderen for denne, der skal have bestået juridisk,  

 statsvidenskabelig, økonomisk eller anden dermed ligestillet eksamen, udpeges  

 af socialministeren.
 Nævnet er i amtskommunerne, jfr. § 18, i øvrigt sammensat af:
2 medlemmer, udpeget af amtsrådet blandt medlemmerne af amtsrådets social-  

 og sundhedsudvalg, 2 medlemmer, udpeget af vedkommende kommuneforening blandt medlemmerne af  

 kommunalbestyrelserne i amtskommunen, 2 medlemmer, udpeget af socialministeren efter indstilling fra vedkommende  

 arbejdsmarkedsnævn, og 1 medlem, udpeget af socialministeren efter indstilling fra De samvirkende  

 Invalideorganisationer.
 Nævnet for Københavns og Frederiksberg kommuner, jfr. § 19, er i øvrigt  

 sammensat af:
3 medlemmer, udpeget af Københavns borgerrepræsentation, 1 medlem, udpeget af Frederiksberg kommunalbestyrelse, 2 medlemmer, udpeget af socialministeren efter indstilling fra  

 arbejdsmarkedsnævnet for Københavnsområdet, og 1 medlem, udpeget af socialministeren efter indstilling fra De samvirkende  

 Invalideorganisationer.
 Bestemmelsen i § 18 om revaliderings- og pensionsnævnene sættes i kraft  

 ved en bekendtgørelse fra socialministeriet, jfr. styrelseslovens § 27.
Det tilføjes, at der af socialministeren vil blive fastsat en  

 forretningsorden for revaliderings- og pensionsnvnet, jfr. styrelseslovens §  

 18, stk. 3, og § 19, stk. 1. I forretningsordenen vil blive givet regler for  

 nævnets procedure samt givet nævnet bemyndigelse til efter nærmere fastsatte  

 regler at henvise sager, i hvilke afgørelser ikke skønnes at frembyde tvivl,  

 til formandens afgørelse.
Socialcentret yder nævnet den fornødne  

 sekretariatsmæssige bistand.
 For så vidt angår det fælles nævn for Københavns og Frederiksberg  

 kommuner, forudsættes de sociale forvaltninger i henholdsvis København og  

 Frederiksberg at yde den fornødne sekretariatsmæssige bistand.
 Amtsankenævnenes område.
 5. De sociale udvalgs afgørelser kan - med mindre  

 andet er bestemt i vedkommende lov - fra 1. oktober 1975 idnbringes for  

 amtsankenævnet, i Københavns og Frederiksberg kommuner for den sociale  

 ankestyrelse.
 Amtsankenævnets afgørelser kan indbringes for den sociale ankestyrelse,  

 medmindre andet er bestemt i loven.
 I de tilfælde, hvor amtmanden har truffet endelig afgørelse efter de  

 hidtil gældende regler, bliver også amtsankenævnets afgørelse endelig.
Amtsankenævnet erstatter fra den 1. oktober 1975 amtmanden som  

 klageinstans i klagesager vedrørende enkeltpersoners rettigheder og pligter  

 efter de sociale love, bortset fra klager over institutionsbehandling og  

 klager over forsorgens udøvelse.
Disse klager skal fortsat behandles af  

 tilsynsmyndigheden.
 Amtsankenævnet kan således fra denne dato tage stilling til det sociale  

 udvalgs afgørelser efter lov om offentlig forsorg, lov om revalidering, lov  

 om folkepension, lov om invalidepension m.v., lov om pension og hjælp til  

 enker m.fl., lov om offentlig sygesikring, lov om børnetilskud og andre  

 familieydelser samt lov om omsorg for invalidepensionister og  

 folkepensionister.
Afgørelser truffet af børne- og ungdomsværnet i henhold til børne- og  

 ungdomsforsorgslovens § 69, stk. 3, og § 100 om friplads og forældrebetaling  

 kan ligeledes indbringes for amtsankenævnet.
De øvrige afgørelser efter  

 børneforsorgsloven kan i samme omfang som hidtil indbringes direkte for den  

 sociale ankestyrelse.
 Fra den 1. april 1976 bliver amtsankenævnene tillige klageinstans for  

 afgørelser, truffet af det sociale udvalg i henhold til lov om dagpenge ved  

 sygdom eller fødsel.
 Der sker ingen ændring i de regler i den sociale lovgivning, hvorefter en  

 afgørelse træffes endeligt af det sociale udvalg, og således ikke kan  

 indbringes for anden administrativ myndighed.
 Klagefrister m.v.
 6. Berettiget til klage er den, hvem afgørelsen  

 vedrører eller hans repræsentant og i øvrigt enhver, der har en retlig  

 interesse i sagen, herunder offentlige myndigheder.
Børne- og ungdomsværnets afgørelser efter børne- og ungdomsforsorgslovens  

 §§ 69, stk. 3, og 100, det sociale udvalgs afgørelser efter sygesikringsloven  

 samt udvalgets afgørelser efter sygesikringsloven samt udvalgets afgørelser  

 om hjælpemidler efter revalideringslovens § 3, men ikke udvalgets øvrige  

 afgørelser efter revalideringsloven skal indbringes for amtsankenævnet inden  

 en frist på 4 uger, efter at klageren har fået meddelelse om kommunens  

 afgørelse.
Også for de afgørelser, der efter 1. april 1976 kan indbringes for  

 amtsankenævnet i henhold til dagpengelovens § 54, er der fastsat en  

 klagefrist på 4 uger.
 Amtsankenævnet kan se bort fra overskridelse af klagefristen, når der er  

 særlig grund til det.
 Efter de øvrige love gælder ingen frist for at indbringe afgørelser for  

 amtsankenævnet.
Amtsankenævnet kan i henhold til lovens § 18 b, stk. 2, afvse en klage  

 eller stadfæste, ophæve eller ændre en afgørelse.
Amtsankenævnet kan  

 endvidere henvise sagen til fornyet behandling eller henvise den til  

 behandling hos en myndighed, der ikke tidligere har truffet afgørelse i  

 sagen.
Amtsankenævnet er ved sin afgørelse ikke bundet af parternes påstande.  

 Dette betyder, at amtsankenævnet kan træffe en hvilken som helst afgørelse,  

 der må betragtes som den rigtige i den konkrete situation uden hensyn til, om  

 klageren selv har udtrykt ønske om en anden afgørelse.
En ydelse, der er  

 tilkendt af det sociale udvalg, kan således også nedsættes.
 Såfremt amtsankenævnet træffer en afgørelse, hvorefter klageren ikke har  

 været berettiget til en ydelse, som han allerede har modtaget, eler hvor  

 ydelsen nedsættes, skal der ikke ske tilbagebetaling, medmindre de  

 almindelige betingelser herfor er opfyldt d.v.s. normalt, når ydelsen er  

 modtaget mod bedre vidende.
 Amtsankenævnets afgørelser skal begrundes, jfr. den sociale styrelseslovs  

 § 18b, stk. 6. Da det er en forudsætning for sagsbehandlingen, at det er  

 oplyst, på hvilket grundlag kommunens afgørelse er truffet, bør alle de  

 sociale udvalgs afgørelser være ledsaget af en begrundelse.
 Socialministeriet skal ligeledes henstille, at kommunens social- og  

 sundhedsforvaltning i forbindelse med meddelelser til enkeltpersoner om  

 trufne afgørelser giver oplysning om klageadgang og om eventuelle  

 klagefrister.
 Amtsankenævnenes sammensætning.
7. Amtsankenævnet består af 1 formand og 2 medlemmer  

 samt stedfortrædere, som udpeges for en periode svarende til de kommunale  

 råds funktionsperiode.
De 2 medlemmer og stedfortrædere for disse udpeges af  

 amtsrådet blandt dettes medlemmer, medens formanden og stedfortræderen for  

 denne, der skal have bestået juridisk, statsvidenskabelig, økonomisk eller  

 anden hermed ligestillet eksamen, udpeges af socialministeren, jfr.  

 styrelseslovens § 18 a.
 I nævnets forretningsorden, der fastsættes af socialministeren, vil der  

 blive optaget regler for nævnets procedure m.v.
 Om inabilitet.
8. Som medlemmer - herunder formand - kan ikke udpeges  

 personer, der er ansat indenfor den offentlige social- og sundhedsforvaltning  

 eller på institutioner med socialt formål, og som deer er beskæftiget med  

 sagsbehandling, klientbehandling eller lignende.
I forretningsordenen vil der  

 blive fastsat regler om, at ingen må deltage i sagens afgørelse, når Reglerne svarer til de regler om speciel inhabilitet, der er fastsat for  

 personer, der deltager i behandlingen og afgørelsen af sager i den sociale  

 ankestyrelse.
 Det bemærkes, at det - for at sikre nævnets uafhængighed - i den sociale  

 styrelseslov er fastsat, at amtsankenævnet i sin virksomhed er uafhængig af  

 instruktioner vedrørende den enkelte sags behandling og afgørelse, jfr. §  

 18b, stk. 3.
9. Amtsrådets tilsynsforpligtelse over for kommunen  

 efter den sociale styrelseslov indskrænkes.
Således skal amtsrådet, som  

 konsekvens af gennemførelsen af den sociale bistandslov - ikke føre tilsyn  

 med institutionerne under kommunerne (bistandslovesn kap. 16), men kun kunne  

 yde vejledning og foretage undersøgelser i forbindelse med spørgsmål om  

 driften af disse institutioner.
Amtsrådet skal endvidere udøve den vejledende  

 virksomhed på bl.a. pensionsområdet, som amtmændene hidtil har udøvet overfor  

 kommunerne i pensionsspørgsmål.
 II.
 Begrænsninger i klageadgangen.
10. Samtidig med overførelsen af klagesager til  

 amtsankenævnene gennemføres der en række begrænsninger i adgangen til at  

 indbringe sager for den sociale ankestyrelse.
Efter disse ændringer træffer  

 amtsankenævnet endelig afgørelse på følgende områder:
 Afgørelser om hjælpemidler i henhold til revalideringsloven.
 Afgørelser om optagelse på institution og om betalingen herfor i henhold  

 til forsorgsloven og omsorgsloven, og afgørelser om betaling for  

 instutitionsophold i henhold til børneforsorgsloven.
 Afgørelser om personlige tillæg, forskud på pension og dispositionsret  

 over pensionen i henhold til folkepensionsloven, invalidepensionsloven og  

 enkepensionsloven.
 Afgørelser om samtlige ydelser efter børnetilskudsloven.
Afgørelser om befordringsgodtgørelse og begravelseshjælp og visse  

 afgørelser om indplacering i sygesikringssytemet i henhold til  

 sygesikringsloven.
På de områder inden for denne lov, hvor det sociale udvalg  

 træffer afgørelse på amtskommunens vegne, kan afgørelsen indbringes direkte  

 for den sociale ankestyrelse.
