Efterfølgende af- og nedskrivninger*) I medfør af § 13 A i Skatteministeriets  

 bekendtgørelse nr. 336 af 10. juni 1998 om sagsudlægning, som  

 ændret ved bekendtgørelse nr. 362 af 19. juni 1998 og  

 bekendtgørelse nr. 968 af 16. december 1998, har Ligningsrådet  

 fastsat nedenstående generelle bestemmelser for administrationen af  

 reglerne om ændring af af- og nedskrivninger efter afskrivningslovens  

 § 52, stk. 2, varelagerlovens § 7, stk. 2, og  

 husdyrsbesætningslovens § 5, stk. 2.
 Baggrunden for dette cirkulære er, at det hidtidige  

 cirkulære om efterfølgende afskrivninger, TSS-cirkulære  

 1998-3, fra og med 1. januar 1999 er forældet som følge af den  

 nye afskrivningslov og konsekvensændringerne som følge af denne  

 lov (lov nr. 433 og 434 af 26. juni 1998).
I modsætning til TSS-cirkulære 1998-3  

 indeholder dette cirkulære ikke bemyndigelsen til de  

 skatteansættende myndigheder, men alene generelle bestemmelser for  

 behandlingen af sager om efterfølgende ændring af af- og  

 nedskrivninger.
Dette skyldes, at de skatteansættende myndigheders  

 bemyndigelse nu fremgår direkte af  

 sagsudlægningsbekendtgørelsens § 3, stk. 1, nr. 1, 6  

 og 14, samt § 2 C, stk. 1, nr. 3. De generelle retningslinier  

 indeholdt i dette cirkulære er dog med nedennævnte undtagelser i  

 overensstemmelse med retningslinierne fastsat i TSS-cirkulære 1998-3 og  

 hidtidig praksis i øvrigt.
 I forhold til TSS-cirkulære 1998-3 og hidtidig  

 praksis er der foretaget følgende ændringer:
 -	Cirkulæret vedrører alene ændring af af- eller  

 nedskrivningssatser efter afskrivningsloven og husdyrbesætningsloven  

 samt ændring af opgørelsesmåde efter  

 husdyrbesætningsloven og varelagerloven. Ændringer af  

 afskrivningsgrundlaget efter afskrivningsloven og ændringer af  

 opgørelse af værdien af husdyrbesætninger og varelagre  

 efter henholdsvis husdyrbesætningsloven og varelagerloven uden  

 ændring af opgørelsesmåde, behandles efter  

 skattestyrelseslovens regler om genoptagelse.
-	Ændringer, hvorom der gives meddelelse senest 3 måneder  

 efter udløbet af selvangivelsesfristen for det indkomstår, for  

 hvilket ændringerne ønskes foretaget, er ikke omfattet af  

 cirkulæret.
Sådanne ændringer er derimod omfattet af  

 adgangen til ændring efter meddelelse af af- og nedskrivningssatser  

 efter afskrivningslovens § 52, stk. 1, og  

 husdyrbesætningslovens § 5, stk. 1, henholdsvis  

 opgørelsesmåder efter husdyrbesætningslovens § 5,  

 stk. 1, og varelagerlovens § 7, stk. 1.
-	I relation til afskrivningsloven omfatter cirkulæret fortsat  

 ændring af alle afskrivningssatser efter denne lov.
Da  

 afskrivningsloven er udvidet til også at omfatte en række  

 afskrivninger, som tidligere foretoges med hjemmel i andre love, er  

 cirkulærets anvendelsesområde udvidet til også at omfatte  

 disse afskrivninger.
-	Kompetencen til som første instans at behandle anmodninger om  

 ændring af af- og nedskrivninger tilkommer i alle tilfælde den  

 skatteansættende myndighed.
Den skatteansættende myndigheds  

 afgørelse kan påklages til Ligningsrådet.
Dette  

 følger af sagsudlægningsbekendtgørelsens § 2 C,  

 stk. 1, nr. 3, § 3, stk. 1, nr. 1, 6 og 14 samt § 13  

 A.
-	Der er ikke fastsat særlige regler for tilfælde, hvor der  

 foreligger bødegivende forhold.
Bødegivende forhold skal derfor  

 behandles efter samme retningslinier, som gælder for andre  

 tilfælde.
1. Når indkomstansættelsen ændres 1.1.	Påtænker den skatteansættende myndighed at  

 forhøje eller nedsætte den selvangivne eller ansatte indkomst,  

 har den skattepligtige adgang til inden for lovens rammer at få  

 ændret af- og nedskrivninger i et sådant omfang, at den  

 skattemæssige effekt af den påtænkte ændring udlignes  

 helt eller delvis.
 1.2.	Den skattepligtige skal gøres opmærksom på  

 adgangen til at få ændret af- og nedskrivninger.
 1.3.	Er ansættelsen påklaget til skatteankenævnet, og  

 anmoder den skattepligtige under behandlingen af klagesagen om ændring  

 af af- og nedskrivninger, gennemfører den skatteansættende  

 myndighed, der har foretaget den påklagede skatteansættelse,  

 ændringen efter samme retningslinier som anført under pkt. 1.1.  

 Skatteankenævnet underrettes om ændringen.
 1.4.	Er ansættelsen påklaget til Landsskatteretten, og  

 anmoder klageren under behandlingen af klagesagen om ændring af af- og  

 nedskrivninger, gennemfører den skatteansættende myndighed, der  

 har foretaget den påklagede ansættelse, ændringen efter  

 samme retningslinier som anført under pkt. 1.1. Landsskatteretten  

 underrettes om ændringen.
 1.5.	Hvor en ansættelse ændres ved en administrativ  

 afgørelse eller dom, har den skattepligtige i samme omfang som  

 nævnt under pkt. 1.1. adgang til at ændre af- og nedskrivninger.  

 Ansøgning herom skal senest indgives enten 3 år efter  

 udløbet af det indkomstår, som ansøgningen  

 vedrører, eller senest 3 måneder efter at den  

 skatteansættende myndighed har orienteret den skattepligtige i  

 medfør af pkt. 1.8.
1.6.	Stadfæstes en ansættelse af en administrativ  

 klageinstans eller domstol, og har den skattepligtige ikke tidligere anmodet  

 om ændring af af- og nedskrivninger til udligning af den  

 skatteansættende myndigheds ændring af den selvangivne eller  

 ansatte indkomst, jf. pkt. 1.1., har den skattepligtige adgang til at  

 foretage sådanne kompenserende af- og nedskrivninger, efter at  

 ansættelsen er stadfæstet.
Ansøgning herom skal indgives  

 inden for samme frist som nævnt i pkt. 1.5.
 1.7.	Hvis en administrativ klageinstans eller domstol giver den  

 skattepligtige helt eller delvis medhold, har den skattepligtige inden for  

 lovens rammer adgang til at tilbageføre efterfølgende af- og  

 nedskrivninger, der allerede er foretaget i medfør af pkt. 1.1.  

 Ansøgning herom skal fremsættes inden for samme frist som  

 nævnt i pkt. 1.5.
 1.8.	Det påhviler den skatteansættende myndighed at  

 gøre den skattepligtige opmærksom på adgangen til at  

 ændre af- og nedskrivninger i medfør af pkt. 1.5., 1.6., og  

 1.7.
 1.9.	Der kan efter et konkret skøn bortses fra undskyldelige  

 overskridelser af ansøgningsfristerne i pkt. 1.5., 1.6. og  

 1.7.
2. Når indkomstansættelsen ikke er ændret 2.1.	Indgives ansøgningen senere end tre måneder efter  

 udløbet af selvangivelsesfristen, men senest tre år efter  

 udløbet af det pågældende indkomstår, har den  

 skattepligtige adgang til efterfølgende ændring af af- og  

 nedskrivninger, når der foreligger særlige omstændigheder,  

 eller når af- eller nedskrivningerne er foretaget uden at have  

 skattemæssig effekt, ligesom den skattepligtige har adgang til  

 efterfølgende at foretage bundne afskrivninger, herunder  

 straksfradrag, jf. afskrivningslovens § 18, stk. 2,  

 nedrivningsfradrag efter afskrivningslovens § 22, og afskrivninger  

 på fast ejendom, hvorpå der hviler en hjemfaldsforpligtelse eller  

 anden forpligtelse af lignende art, jf. afskrivningslovens § 25,  

 stk. 3. Dette gælder dog ikke i de i pkt. 2.2. nævnte  

 tilfælde.
 2.2.	Hvor virksomheden er ophørt, eller aktivet er  

 afhændet, og ansøgningen indgives efter fristen for indgivelse  

 af selvangivelse for ophørs- eller afståelsesåret, har den  

 skattepligtige kun adgang til ændring af af- og nedskrivningerne,  

 når der foreligger særlige omstændigheder.
 2.3. Hvis ansøgningen om ændring af af- og nedskrivninger  

 indgives senere end tre år efter udløbet af det  

 pågældende indkomstår, kan ansøgningen kun  

 imødekommes, hvis der foreligger særlige  

 omstændigheder.
3. Påklage Hvor den skatteansættende myndighed ikke fuldt ud  

 imødekommer ansøgningen, kan afgørelsen påklages  

 til Ligningsrådet, jf. sagsudlægningsbekendtgørelsens  

 § 13 A.
Klagen indsendes til den skatteansættende myndighed.
Hvis  

 den skatteansættende myndighed er en kommunal skattemyndighed, afgiver  

 den en udtalelse til told- og skatteregionen.
4. Ikrafttræden Cirkulæret har virkning for ansøgninger, der  

 modtages den 1. januar 1999 eller senere.
Samtidig ophæves  

 TSS-cirkulære 1998-3.
