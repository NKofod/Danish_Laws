(Til stiftsøvrighederne) Finansministeriet, Administrations- og Personaledepartementet, har den 28.  

 december 1989 udsendt det som bilag 1 optrykte cirkulære om jubilæumsgratiale  

 til personale i statens tjeneste.
 Tilsvarende regler finder direkte anvendelse på personale i folkekirkens  

 tjeneste.
 Opmærksomheden henledes på, at ansatte med en beskæftigelsesgrad på mindre  

 end 1/4 af fuldtidsbeskæftigelse indtil 1. april 1989 alene optjener  

 jubilæumsanciennitet med en forholdsmæssig del fastsat på grundlag af  

 beskæftigelsesgraden.
 Dette cirkulære har virkning fra den 1. april 1989. Samtidig ophæves  

 Kirkeministeriets cirkulære af 27. august 1956 om jubilæumsgratiale,  

 Kirkeministeriets cirkulære af 16. april 1957 om jubilæumsgratiale til  

 præster og tjenestemandsansatte kirkebetjente samt Kirkeministeriets  

 cirkulære af 29. april 1964 om jubilæumsgratiale.
 Dette cirkulære bedes fordelt til menighedsråd og provstiudvalg.
Kirkeministeriet, den 9. februar 1990 P.M.V.
 E.B.
Steffen Brunes /Anne Sophie Hilbard fuldmægtig Bilag 1.
 Cirkulære om jubilæumsgratiale til personale i statens tjeneste.
 1. Til ansatte i statens tjeneste gives ved 25, 40 og  

 50 års tjeneste et gratiale i overensstemmelse med reglerne nedenfor.
 I forbindelse med jubilæet kan udstedes et diplom underskrevet af  

 vedkommende styrelses chef.
 Diplomets udseende og indhold bestemmes af den enkelte styrelse.
 Gratiale og diplom gives kun til ansatte, der har udført tilfredsstillende  

 tjeneste.
 Afgørelse af, om gratiale og diplom skal gives, træffes af vedkommende  

 styrelses chef.
 2. Jubilæumsgratialet udgør 4.000 kr. ved 25 års  

 tjeneste, 5.000 kr. ved 40 års tjeneste og 6.000 kr. ved 50 års tjeneste  

 uanset beskæftigelsesgrad.
Jubilæumsancienniteten regnes fra den første ansættelse i den danske stats  

 tjeneste.
Er der sket afbrydelse af tjenesten, sammenlægges  

 ansættelsesperioderne.
Som ansættelse anses beskæftigelse i samtlige statslige institutioner og  

 virksomheder.
Endvidere medregnes beskæftigelse i folkeskolen og folkekirken.  

 Beskæftigelse i private/selvejende institutioner medregnes derimod ikke  

 uanset eventuelt statstilskud.
Ved opgørelsen af jubilæumsancienniteten medregnes feriedage og sygedage  

 under beskæftigelsen.
Endvidere medregnes fravær på grund af militærtjeneste,  

 hvis den pågældende på tidspunktet for aftjening af værnepligt var  

 statsansat.
 Rådighedsløn- eller ventepengeperioder, medregnes i  

 jubilæumsancienniteten, hvis der i umiddelbar forlængelse af perioden sker  

 genansættelse i statens tjeneste.
 Den tid, hvor en ansat har tjenestefrihed uden løn, medregnes ikke i  

 jubilæumsancienniteten, medmindre vedkommende har været ansat i en anden  

 statsinstitution, eller tjenestefriheden medregnes i lønancienniteten.
Jubilæumsancienniteten opgøres af styrelsen.
Hvis denne ikke er i  

 besiddelse af nøjagtige oplysninger om tidspunktet for første ansættelse  

 eller om varigheden af tidligere beskæftigelsesperioder, fastsættes  

 ancienniteten på grundlag af de for styrelsen foreliggende oplysninger.
 Tjeneste efter det fyldte 70. år kan ikke medregnes ved opgørelsen af  

 jubilæumsancienniteten.
 3. Som jubilæumsdag regnes den dag, hvor den ansatte  

 har gjort henholdsvis 25, 40 og 50 års tjeneste i den danske stat.
 4. Der gives den ansatte en fridag med løn i anledning  

 af jubilæet.
 5. Udgiften til jubilæumsgratiale afholdes af  

 lønkontoen.
 6. Gratialerne reguleres fremtidig hvert andet år,  

 første gang pr. 1. april 1991, med en procent svarende til udviklingen i den  

 forløbne 2-års periode i lønnen på skalatrin 26, stedtillægssats 3.  

 Finansministeriet udsender meddelelse om nye gratialesatser.
 7. Dette cirkulære træder i kraft den 1. april 1989,  

 og samtidig ophæves Finansministeriets cirkulære af 2. juni 1956 og  

 cirkulæreskrivelse af henholdsvis 21. marts 1964 og 29. juni 1976.
 Ved ikrafttrædelsen af cirkulæret skal hidtidig opnået  

 jubilæumsanciennitet opgøres efter de før 1. april 1989 gældende regler og  

 tillægges den anciennitet, der opnås i henhold til dette cirkulære.
