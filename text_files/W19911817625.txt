En bank havde truffet aftale om køb af et holdingselskab med 2  

 datterselskaber, det ene et bankaktieselskab og det andet et  

 børsmæglerselskab.
Bankaktieselskabet blev købt ca. 14 dage før  

 holdingselskabet og børsmæglerselskabet.
Bankaktieselskabet blev kort efter  

 ændret til et finansieringsselskab, aktiekapitalen nedsat med udlodning til  

 den købende bank og den nedsatte aktiekapital solgt.
Landsskatteretten  

 stadfæstede Ligningsrådets bindende forhåndsbesked, hvorefter tabet på de  

 solgte aktier ikke kunne fradrages som tab på næringsaktier.
Der var herved  

 bl.a.
 lagt vægt på, at aktierne ikke var købt for at opnå fortjeneste ved  

 videresalg, men derimod for at konstatere et tab ved salget.
 A Bank A/S klagede over den af Ligningsrådet afgivne bindende  

 forhåndsbesked, hvorefter banken ikke efter § 3 i lov om beskatning af  

 fortjeneste ved afståelse af aktier ville kunne fradrage tab ved afståelse af  

 aktiebeholdningen i B bankaktieselskab, der var under navneændring til  

 Financieringsselskabet C A/S.
 Det fremgik af sagens oplysninger, at det klagende selskab, der i henhold  

 til sine vedtægter drev bankvirksomhed, og A/S D, i november måned 1989 efter  

 forudgående forhandlinger havde indgået aftale om selskabets erhvervelse af  

 det af A/S D ejede holdingselskab E A/S med tilhørende datterselskaber,  

 henholdsvis E A/S' Børsmæglerselskab og E A/S' Bankaktieselskab.
 Pr. 30. november 1989 havde det klagende selskab således købt E A/S'  

 Bankaktieselskab af holdingselskabet og pr. 15. december havde det klagende  

 selskab købt holdingselskabet med det tilhørende E A/S' Børsmæglerselskab.
Videre fremgik det, at det på den ordinære generalforsamling i januar 1990  

 blev besluttet at ændre vedtægterne for E A/S' Bankaktieselskab, hvorefter  

 banken blev omdannet til et finansieringsselskab med formål at drive  

 investerings- og finansieringsvirksomhed.
Ved samme lejlighed blev bankens  

 aktiekapital, der pr. 31. december 1989 udgjorde nom. 75 mio. kr. nedsat til  

 nom. 300.000 kr.
Kapitalnedsættelsen blev anvendt til udlodning til det  

 klagende selskab.
 Endelig fremgik det, at Finanstilsynet i marts 1990 havde imødekommet en  

 ansøgning om inddragelse af tilladelsen til at drive bankvirksomhed i medfør  

 af Bank- og Sparekasselovens § 43.
 Selskabet blev herefter solgt pr. 31. december 1990.
Ligningsrådet havde fundet, at de omhandlede aktier ikke var omfattet af  

 lov om beskatning af fortjeneste ved afståelse af aktier, § 3, ud fra en  

 samlet bedømmelse af omstændighederne ved det klagende selskabs erhvervelse  

 af holdingselskabet og de to datterselskaber.
Der var herved henset til, at  

 erhvervelsen af holdingselskabet og de to datterselskaber reelt var sket  

 under et i henhold til en med det sælgende selskab i november 1989 indgået  

 aftale, at aktierne ikke, når erhvervelsessituationen blev taget i  

 betragtning, kunne anses for omfattet af det klagende selskabs egentlige  

 bankvirksomhed, og at aktieposten - under hensyn til den i forbindelse med  

 aktiekapitalens nedsættelse foretagne udlodning - ikke kunne anses for  

 udelukkende erhvervet med et umiddelbart videresalg for øje.
Ligningsrådet  

 havde yderligere konstateret, at købet af aktieposten og det senere salg af  

 denne efter kapitalnedskrivning - når anskaffelsessum, afståelsessum og det  

 udloddede beløb blev taget i betragtning - var tilrettelagt således, at der  

 ikke fremkom en fortjeneste.
Det klagende selskabs revisor gjorde over for Landsskatteretten gældende,  

 at de omhandlede aktier var erhvervet som led i bankens næringsvej, hvorefter  

 tab ved afståelse heraf var fradragsberettiget i selskabets skattepligtige  

 indkomst.
Til støtte herfor anførtes, at uanset at der samtidig var erhvervet  

 anlægsaktier, måtte det afgørende være, at visse aktier var købt for at blive  

 beholdt og andre med videresalg for øje.
Det klagende selskabs revisor  

 henviste i den forbindelse til, at købet af aktierne havde krævet en  

 dispensation fra Finanstilsynet, idet en bank ikke måtte eje mere end 30% af  

 en anden bank, og at denne dispensation blev givet, blandt andet under  

 forudsætning af, at aktierne ikke indgik i anlægsbeholdningen.
Videre anførte  

 det klagende selskabs revisor, at det var uden betydning for næringsbegrebet,  

 om aktierne var erhvervet med et umiddelbart salg for øje.
Endelig henviste  

 det klagende selskabs revisor til en af Ligningsrådet truffen afgørelse af  

 24. april 1990, hvorefter en person var næringsdrivende indenfor salg af fast  

 ejendom, uanset at vedkommende i hele sit liv alene havde solgt 5 ejendomme.
Landsskatteretten var enig med Ligningsrådet i, at de omhandlede aktier  

 ikke kunne anses for erhvervet som led i det klagende selskabs  

 næringsvirksomhed.
Retten lagde herved afgørende vægt på, at der efter  

 rettens opfattelse ikke kunne anses at foreligge næring i et tilfælde som det  

 foreliggende, hvor erhvervelsen af aktierne ikke var sket med henblik på at  

 opnå en fortjeneste ved videresalg, men derimod for at konstatere et tab ved  

 salg af aktierne.
Det klagende selskab var således ikke berettiget til at  

 fradrage tab ved afståelse af aktiebeholdningen i E A/S' Bankaktieselskab  

 efter § 3 i lov om beskatning af fortjeneste ved afståelse af aktier.
Den af  

 Ligningsrådet afgivne forhåndsbesked blev herefter stadfæstet.
 LV 1990, SH 2.3.
