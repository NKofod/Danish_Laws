Vilkårene for oprettelse og benyttelse af radioanlæg til fjernstyring af  

 modeller m.m. findes i »Bekendtgørelse om radioanlæg til fjernstyring af  

 modeller m.m.«.
Denne vejledning indeholder et optryk af bekendtgørelsen  

 samt nogle oplysninger til supplering af bestemmelserne i bekendtgørelsen.
Hvad forstås der ved »generel tilladelse« og  

 »enkeltanlæg«? En generel tilladelse gives til typegodkendte anlæg og består af en  

 mærkning af hvert enkelt anlæg med et tilladelsesnummer, som meddeles af  

 Teleinspektionen i forbindelse med typegodkendelsen.
Til godkendte enkeltanlæg udstedes individuelle tilladelser.
Disse anlæg  

 skal ikke være mærket med tilladelsesnummer.
 Tilladelserne giver ret til at bruge anlæggene i Danmark, herunder  

 Færøerne og Grønland.
Må udenlandske anlæg bruges i Danmark? Udenlandske radiofjernstyringsanlæg må bruges i Danmark, hvis  

 Teleinspektionen har givet tilladelse til det.
Må danske anlæg bruges i udlandet? Danske radiofjernstyringsanlæg må bruges i udlandet, hvis  

 teleadministrationen i det pågældende land har givet tilladelse til det.
Hvordan skal typegodkendte anlæg være mærket? Udover Teleinspektionens tilladelsesnummer skal typegodkendte anlæg (såvel  

 sender som modtager) være mærket med fabrikat- og typeangivelse.
Nogle  

 anlægstyper skal desuden være forsynet med et fabrikations- eller løbenummer  

 (apparat- eller serienummer).
Tilladelsesnummeret består af et 5-cifret tal.
De 2 første cifre angiver  

 det år, hvori typegodkendelsen er udstedt.
Et eller flere af bogstaverne  

 K-L-M-R efter tallet angiver, hvilke frekvensgrupper anlægstypen er godkendt  

 til.
For anlæg med udskiftelige sender- og modtagermoduler skal  

 tilladelsesnummeret være anført både på den faste del (grundenheden) og på de  

 udskiftelige moduler.
For sådanne anlæg skal bogstavangivelsen for de  

 tilladte frekvensgrupper kun være anbragt efter tilladelsesnummeret på  

 modulerne.
På hvilke frekvenser må anlæggene anvendes? Til radiofjernstyring af modeller m.m. har Teleinspektionen anvist  

 nedennævnte frekvenser.
Anlæg, der er mærket med tilladelsesnummer, må bruges  

 på frekvenserne i de grupper, som fremgår af bogstaverne efter  

 tilladelsesnummeret.
Enkeltanlæg må bruges på de frekvenser, der er anført i  

 den individuelle tilladelse.
Frekvensgrupper og frekvenser Hvad kan forårsage forstyrrelser i brugen af anlæggene? Radiofjernstyringsfrekvenserne benyttes af et stort antal brugere.  

 Signaler på disse frekvenser udbredes under visse omstændigheder over store  

 afstande.
Frekvenserne benyttes endvidere til andre formål, som i henhold til  

 internationale aftaler har fortrinsret.
Forekommende forstyrrelser må derfor  

 accepteres, og der må vises hensyn over for de andre brugere af frekvenserne.
Yderligere oplysninger Yderligere oplysninger kan fås ved henvendelse til Teleinspektionen.
