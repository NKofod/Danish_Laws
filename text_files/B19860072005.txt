 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Miljøministeren har i dag godkendt  

 frikommuneregulativ nr. 7 for Esbjerg kommune om anvisning af private  

 modtagere af olie- og kemikalieaffald.
 § 2.  Det i § 1 nævnte frikommuneregulativ indebærer,  

 at Esbjerg byråd - uanset bestemmelserne i § 5, stk. 1 i bekendtgørelse nr.  

 410 af 27. juli 1977 om olieaffald og § 6, stk. 1. i bekendtgørelse nr. 121  

 af 17. marts 1976 om kemikalieaffald, hvorefter virksomheder, på hvilke der  

 fremkommer olie- eller kemikalieaffald, skal aflevere dette på et af  

 kommunalbestyrelsen anvist sted - tillige kan anvise private modtagere af  

 olie- og kemikalieaffald.
 § 3.  Det i § 1. nævnte frikommuneregulativ træder i  

 kraft den 1. november 1986. Frikommuneregulativet gælder til og med den 31.  

 december 1989.
 Stk. 2.  Det i § 1. nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jfr. lov  

 om kommunernes styrelse § 8, stk. 4.
