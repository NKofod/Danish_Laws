 I overensstemmelse med lov nr. 381 af 7. juni 1989 om ændring af lov om  

 landbrugsejendomme ændres en række af landbrugslovens bestemmelser med  

 virkning fra 1. september 1989.
 Landbrugsministeren har over for Folketinget Landbrugs- og Fiskeriudvalg  

 tilkendegivet, at de i lovforslaget indeholdte lempelser i videst muligt  

 omfang vil indgå ved behandlingen af dispensationssager i tiden, indtil de  

 nye bestemmelser træder i kraft.
Administration i overensstemmelse med ændringsloven kan i vidt omfang ske  

 i kraft af den nugældende lovs dispensationsmuligheder.
Visse bestemmelser i  

 ændringsloven forudsætter dog udfyldende retningslinier, der forventes  

 udstedt i forbindelse med lovens ikrafttræden.
 I tilfælde af tvivl om den nye retsstilling vil behandlingen af sager  

 efter aftale med ansøgeren kunne stilles i bero indtil 1. september 1989.
 Som vejledning for praksis indtil 1. september 1989 fastsættes følgende  

 retningslinier:
Områder, hvor dispensationspraksis umiddelbart kan tilrettelægges i  

 overensstemmelse med det vedtagne lovforslag.
Landbrugspligten kan efter  

 ansøgning ophæves på ejendomme under 2 ha og på fredskovsarealer over 35 ha.
 Der kan meddeles tilladelse til frastykning af bygningssættet på en  

 landbrugsejendom, der ejes som ejendom nr. 2. Det er en betingelse, at der på  

 begge ejendomme tinglyses deklaration i overensstemmelse med § 8, stk. 4, i  

 den ændrede lov.
 Samdrift kan tillades inden for rammerne af § 9, stk. 1 og 2, således som  

 disse bestemmelser fremstår efter lovændringen: Afstanden mellem ejendommenes  

 jorder må ikke overstige 10 km, og antallet af ejendomme i samdriften må som  

 hovedregel ikke overstige 5.
Forpagtning kan tillades inden for rammerne af § 11, stk. 1, således som  

 bestemmelsen fremstår efter lovændringen: Der bortses fra uddannelseskrav,  

 hvis ejendommens areal ikke overstiger 30 ha, og hvis der ikke er tale om  

 samdrift af mere end 30 ha.
Afstandsgrænsen er forhøjet til 10 km.  

 Forpagtning kan desuden ske til et fællesskab, der opfylder betingelserne for  

 erhvervelse af ejendommen efter § 18 a, stk. 2, således som denne bestemmelse  

 fremstår efter lovændringen.
 Landbrugsejendomme kan tillades nedlagt, uanset om der efter den gældende  

 lovs § 13 er tale om en »bevaringsværdig driftsenhed«.
 Landbrugsejendomme kan tillades suppleret, uanset:
- den efter praksis gældende afstandsgrænse på 1 km (for dyrkningsjorder),  

 hvis afstanden fra ejendommens bygninger til de tilkøbte jorder ikke  

 overstiger 2 km - den gældende arealgrænse for den supplerede ejendoms størrelse på 100  

 ha, hvis arealet ikke overstiger 125 ha, og - den gældende arealgrænse for ejerens samlede arealbesiddelse på 100 ha,  

 hvis ejerens arealbesiddelse ikke overstiger 250 ha.
 Ved erhvervelse af 1. ejendom kan dispenseres fra kravene om egen drift og  

 landmandsuddannelse, hvis arealet af ejendommen ikke overstiger 30 ha.
Ved erhvervelse af ejendom nr. 2 kan bortses fra kravet om jordbrug som  

 væsentligste erhverv.
Hvis de 2 ejendommes areal tilsammen ikke overstiger 30  

 ha kan endvidere bortses fra kravene om egen drift og landmandsuddannelse.  

 Erhvervelse af ejendom nr. 2 kan tillades uanset overskridelse af  

 afstandsgrænsen på 5 km, hvis afstanden ikke overstiger 10 km.
Særligt om de i den nye lov indeholdte »båndbestemmelser« På 3 punkter rummer den ændrede lov mulighed for meddelelse af tilladelse  

 udover lovens basisbestemmelser inden for forhøjede grænser, de såkaldte  

 båndbestemmelser.
Der er således mulighed for at meddele tilladelse til - samdrift inden for en afstandsgrænse på 25 km - sammenlægning inden for en afstandsgrænse på 3 km og -erhvervelse af en eller to ejendomme op til et samlet areal af 50 ha  

 uanset manglende opfyldelse af kravene om egen drift og en  

 landmandsuddannelse.
 Det fremgår af bemærkningerne til lovforslaget, at tilladelse i disse  

 tilfælde meddeles, medmindre særlige forhold taler imod.
Det har ikke været hensigten, at der centralt skal fastsættes bindende  

 retningslinier for udøvelsen af dette skøn, der efter ikrafttrædelsen af  

 ændringslovens administrationsbestemmelser vil blive udøvet af de stedlige  

 jordbrugskommissioner.
Indtil gennemførelsen af den ændrede administration  

 finder Landbrugsministeriet, at tilladelser som hovedregel bør meddeles inden  

 for de angivne rammer, dog således at tilladelse ikke gives, hvis  

 jordlovsmyndighederne finder, at sagen rummer sådanne særlige omstændigheder,  

 der taler imod det ansøgte.
Områder, hvor der ikke findes grundlag for at ændre praksis i medfør af  

 den nugældende landbrugslov I forbindelse med, at der gives mulighed for ophævelse af landbrugspligten  

 på ejendomme under 2 ha, tilsigtes i overensstemmelse med bemærkningerne til  

 lovforslaget en noget mere restriktiv praksis med hensyn til genoprettelse af  

 landbrugsejendomme, som efter supplering vil være under 2 ha.
Denne stramning  

 af praksis vil først ske ved lovændringens ikrafttræden.
 Der kan ikke meddeles tilladelse til skovtilplantning udover de fastsatte  

 begrænsninger i den gældende lov, idet der forventes udstedt en  

 bekendtgørelse, som nærmere regulerer adgangen til skovtilplantning.
 Der findes ikke hjemmel til at dispensere fra den nugældende lovs  

 bestemmelser om de tidsrum, for hvilke forpagtningskontrakter vedrørende en  

 del af en landbrugsejendom kan indgås.
 De nye regler om andelsbrug i § 18 a, stk. 2, kan først iværksættes, når  

 det ved bekendtgørelse er fastlagt, hvorledes kravet om deltagelse i den  

 daglige drift kan opfyldes.
Der er ikke grundlag for at meddele tilladelse til selskabers erhvervelse  

 af landbrugsejendomme i videre omfang end efter gældende praksis.
En  

 bekendtgørelse om indberetningspligt i forbindelse med selskabserhvervelse er  

 under udarbejdelse.
Reglerne om fortrinsstilling til suppleringsjord Ansøgninger, der medfører stilingtagen til naboers eventuelle  

 fortrinsstilling til suppleringsjord, rummer særlige vanskeligheder, dels  

 fordi sagerne berører flere parter med modstående interesser, dels fordi  

 lovændringen på visse punkter giver erhververen en bedre retsstilling, men  

 samtidig - med hensyn til muligheden for supplering op til 70 ha i kraft af  

 fortrinsstilling - tilgodeser naboerne.
 Hvis ansøgningen om supplering eller erhvervelse af ejendom nr. 2 hviler  

 på en retshandel, der er indgået før lovforslagets fremsættelse den 22.  

 februar 1989 bedømmes spørgsmålet om fortrinsstilling normalt efter de  

 gældende regler.
 Hvis retshandelen er indgået den 22. februar 1989 eller senere, men inden  

 ændringslovens ikrafttræden den 1. september 1989, følger det af  

 bemærkningerne til lovforslagets ikraftrædelsesbestemmelser, at en ansøgning  

 fra erhververen om anvendelse af de nye regler normalt vil kunne imødekommes.  

 Tilsvarende gælder i tilfælde, hvor ansøgningen ikke hviler direkte på nogen  

 retshandel (ved sammenlægning af to i forvejen lovligt ejede ejendomme).
 Der er imdilertid ikke grundlag for på dette område allerede nu at træffe  

 afgørelser i overensstemmelse med de nye regler, og i sager, hvor disse skal  

 anvendes må meddelelse af afgørelse derfor bero til den 1. september 1989.
Vilkår efter den hidtidige lovgivning I det omfang kravene om jordbrug som væsentligste erhverv og om egen drift  

 (selv drive ejendommen) er ophævet ved ændringsloven, vil dette krav også  

 kunne bortfalde for personer, der i henhold til den hidtidige landbrugslov  

 var forpligtet til at opfylde dem.
 Betingelser, der er stillet som vilkår i dispensationer og tilladelser, og  

 som ikke vil kunne stilles efter ændringslovens ikrafttræden, vil ligeledes  

 kunne bortfalde.
Opmærksomheden henledes på, at aldersgrænsen for medlemmerne af  

 Jordlovsudvalget og de hidtidige jordbrugskommissioner er ophævet i  

 overensstemmelse med Landbrugsministeriets bekendtgørelse nr. 395 af 7. juni  

 1989. Landbrugsministeren har anmodet Søren Jensen om påny at varetage  

 opgaven som Jordlovsudvalgets formand.
De øvrige medlemmer af  

 Jordlovsudvalget og jordbrugskommissionerne anmodes ligeledes om at fortsætte  

 deres virke uanset den tidligere gældende aldersgrænse.
Jordbrugsdirektoratet  

 anmodes om at henlede jordbrugskommissionernes opmærksomhed på denne  

 anmodning.
 Jordlovsudvalget og Jordbrugsdirektoratet er meddelt ovenstående i  

 ligelydende skrivelser.
P.
M.
V.
 e.b.
