 Ankenævnet udtalte:
Som sagen er forelagt for nævnet, ses den tekniske effekt af det  

 ansøgte ikke beskrevet på en sådan måde, at der er  

 grundlag for at tilsidesætte Direktoratets afgørelse.  

  ." Ansøgning om patent på  

 lægemiddel og anvendelser deri af hyaluronsyre eller et farmakologisk  

 acceptabelt salt deraf afslået År 1996, den 19. december afsagde  

 Patentankenævnet (Grønning-Nielsen, Herborg, A.
Holm, Lindberg  

 Møller) følgende KENDELSE i sagen j.nr.
P 1/95:
Klage fra MOBAY CORPORATION, v/Patentbureauet Budde, Schou  

 & Co.
A/S over Patentdirektoratets afgørelse af 8. november 1994  

 vedrørende patentansøgning nr. 2125/1987.
 Den 27. april 1987 indleverede klageren en  

 ansøgning om patent på lægemiddel og anvendelser deri af  

 hyaluronsyre eller et farmakologisk acceptabelt salt deraf.
 Ansøgningens krav lød  

 således:
 "1. Lægemiddel til formindskelse og lindring af betændelse,  

 smerter og andre følger af et trauma i irriteret væv hos  

 pattedyr til indgivelse på steder i eller på pattedyrets legeme,  

 hvilke steder ligger i afstand fra det pågældende væv,  

kendetegnet ved, at det indeholder hyaluronsyre eller et farmakologisk  

 uskadeligt salt deraf.
 2. Anvendelse af hyaluronsyre eller et farmakologisk uskadeligt salt deraf  

 til fremstillingen af lægemidler til formindskelse og lindring af  

  betændelser, smerter og andre følger af et trauma i irriteret  

 væv hos pattedyr på et sted i eller på pattedyrets legeme,  

 som ligger i afstand fra det pågældende væv.
 3. Anvendelse ifølge krav 1 eller 2, kendetegnet ved, at  

 dosen, baseret på legemsvægten, andrager mindst 0,044 mg/kg,  

 fortrinsvis 0,088 mg/kg.
 4. Anvendelse ifølge krav 1-3, kendetegnet ved, at der til  

 fremstillingen af en injektionsopløsning anvendes hyaluronsyre i form  

 af en vandig opløsning af 0,5-3,0 vægtprocent med en viskositet  

 på mindre end ca. 200 cSt ved 37°  

 C.
 5. Anvendelse ifølge krav 1-4, kendetegnet ved, at  

 hyaluronsyren har en ved FPLC bestemt molekylvægtsfordeling, som  

 næsten fuldstændig ligger mellem 1,5 og 4 x 106  

 Dalton).
 6. Anvendelse ifølge krav 1-5, kendetegnet ved, at  

 hyaluronsyren ikke er pyrogen og udviser et ved UV-ekstinktion bestemt,  

 kombineret aminosyre- og proteinindhold på mindre end ca. 1,25 mg/ml og  

 et nucleinsyreindhold på mindre end ca. 0,06 mg/ml.
 7. Anvendelse ifølge krav 1-6, kendetegnet ved, at der til  

 fremstillingen af en injektionsopløsning til intramuskulær  

 injektion anvendes en vandig opløsning af ca. 1 vægtprocent  

 natriumhyaluronat med en viskositet på mindre end ca. 200 cSt ved  

 37°  

 C og en ved FPLC bestemt molekylvægtsfordeling, som afbildes ved en  

 enkelt signifikant, mellem ca. 1,5 og 4 x 106 u (1,5 og 4 x  

 106 Dalton) liggende spids.
 8. Anvendelse ifølge krav 1-3, 5 og 6, kendetegnet ved, at  

 hyaluronsyren til fremstilling af et topisk præparat anvendes i  

 kombination med et transdermalt bærestof.
 9. Anvendelse ifølge krav 8, kendetegnet ved, at  

 hyaluronsyren anvendes i form af en vandig opløsning på ca.  

 0,5-3,0 vægtprocent og blandes med op til ca. 30 volumenprocent af et  

 transdermalt bærestof.
10. Anvendelse af hyraluronsyre eller et farmakologisk uskadeligt salt  

 deraf til formindskelse eller lindring af betændelser, smerter eller  

 andre følger af et trauma i irriteret væv hos pattedyr ved  

 anvendelse på et sted i eller på pattedyrets legeme, hvilket sted  

 ligger i afstand fra det pågældende væv." Patentdirektoratet udtalte i skrivelse af 14. april  

 1993:
"1. Vi har nyhedsundersøgt Deres ansøgning  

 og mener, at den opfindelse, De søger patent på, er ny.
Vi kan  

 dog ikke vurdere, om opfindelsen er patenterbar, da vi ikke kan se, om den  

 adskiller sig væsentligt fra kendt teknik.
 2. Den nærmeste liggende kendte teknik er beskrevet  

 i Chemical Abstracts, vol. 102, 1985, abstract nr. 89817s.
Det er kendt herfra, at natriumhyaluronat har nyttig  

 antiarthritisk virkning ved intraperitonel indgivelse.
Vi mener derfor ikke,  

 at det i sig selv er overraskende, at lægemidler indeholdende  

 hyaluronsyre eller farmakologisk uskadelige salte deraf er nyttige til  

 behandling af arthritis i led hos heste og mennesker ved fjernindgivelse.
 3. Hvis De mener, at der opnås en uventet, nyttig  

 terapeutisk effekt, når et lægemiddel indeholdende hyaluronsyre  

 eller et farmakologisk salt deraf indgives intravenøst,  

 intramuskulært eller topisk i stedet for intraperitonelt ved behandling  

 af arthritis i led hos heste og mennesker, må De omarbejde  

 ansøgningen sådan, som vi anfører nedenfor.
 - De må i beskrivelsens indledning omtale den ovennævnte  

 kendte teknik tydeligt, og De må angive tydeligt, hvilken uventet,  

 nyttig terapeutisk effekt der opnås, når et lægemiddel  

 indeholder hyaluronsyre eller et farmakologisk uskadeligt salt deraf indgives  

 intravenøst, intramuskulært eller topisk i stedet for  

 intraperitonelt ved behandling af arthritis i led hos heste og mennesker.
 - De må for hver af de i krav 1 nævnte indgivelsesformer  

 dokumentere, at en sådan uventet, nyttig terapeutisk effekt  

 opnås.
- Hvis dokumentationen er mindre omfattende, må De begrænse  

 ansøgningen tilsvarende.
Det betyder, at de af de i krav 1  

 nævnte indgivelsesformer, for hvilke den uventet, nyttige terapeutiske  

 effekt ikke er dokumenteret, må udgå af krav 1. De tilsvarende  

 dele af beskrivelsen må ligeledes udgå.
4. Krav 2 er utydeligt affattet.
De må derfor  

 tydeliggøre dette krav, f.eks. som vi har vist.
5. De må tilpasse beskrivelsen efter de  

 ændrede krav." Klageren indleverede derefter ved skrivelse af 14. oktober  

 1993 følgende nye krav:
 "1.	Anvendelse af hyaluronsyre eller et farmakologisk uskadeligt salt  

 deraf til fremstilling af intravenøst, intramuskulært eller  

 topisk indgivelige lægemidler til behandling af arthritis i led hos  

 heste og mennesker.
 2.	Anvendelse ifølge krav 1, kendetegnet ved, at de  

 intravenøst eller intramuskulært indgivelige lægemidler er  

 0,5-3,0 vægtprocents vandige injektionsopløsninger med en  

 viskositet på mindre end ca. 200 cSt ved 37°  

 C af hyaluronsyre.
 3.	Anvendelse ifølge krav 1, kendetegnet ved, at  

 hyaluronsyren har en ved FPLC bestemt molekylvægtsfordeling, som  

 næsten fuldstændig ligger mellem 1,5 og 4 x 106 u (1,5  

 og 4 x 106 Dalton).
4.	Anvendelse ifølge krav 1, kendetegnet ved, at  

 hyaluronsyren ikke er pyrogen og udviser et ved UV-ekstinktion bestemt,  

 kombineret aminosyre- og proteinindhold på mindre end ca. 1,25 mg/ml og  

 et nucleinsyreindhold på mindre end ca. 0,06 mg/ml." I skrivelsen bemærkede klageren endvidere:
 "De ændrede beskrivelsessider er af os konfereret  

 som værende identiske med de tilsvarende sider af den hidtidige  

 beskrivelse med de viste ændringer, og der er efter vor formening ikke  

 med de foretagne ændringer indført noget nyt i sagen.
 Krav 2 er ændret som foreslået af  

 Direktoratet, og de øvrige krav er videreført  

 uændrede.
 Med de ændrede beskrivelsessider er beskrivelsen  

 ændret svarende til ændringerne i krav 2.
 Det i betænkningens pkt. 2, 2. afsnit,  

 anførte ses ikke at være korrekt.
I modholdet beskrives en screening-metode til bestemmelse  

 af analgesi hos mus, hvorved hyaluronsyre indgives intraperitonealt, dvs. i  

 bughulen.
Der beskrives desuden en screening-metode til bestemmelse hos  

 rotter og kaniner af virkninger mod allergi og arthritis, hvorved  

 hyaluronsyre indgives intraperitonealt sammen med bestemte antigener.  

 Imidlertid fremgår der intet af litteraturstedet vedrørende  

 behandling af kronisk arthritis hos mennesker og heste.
Det er overraskende,  

 at der hos mennesker og heste kan opnås en virkning af hyaluronsyre ved  

 intravenøs, intramuskulær eller topisk indgivelse, og dette er  

 så meget mere som alle på ansøgningstidspunktet i handelen  

 værende midler til behandling af arthritiske ledsygdomme med  

 hyaluronsyre er indgivet intraartikulært, dvs. direkte i leddet.
Da  

 denne måde at anvende hyaluronsyre på er ny og også  

 overraskende virksom, må opfindelsens patenterbarhed kunne  

 anerkendes.
 I øvrigt henvises til, hvad der er anført i  

 beskrivelsen, f.eks. side 3, linie 30, til side 4, linie 28.
 Vedrørende betænkningens pkt. 3, 3. afsnit,  

 bemærkes, at når den intramuskulære anvendelighed er  

 dokumenteret, må den intravenøse anvendelighed være  

 tilstrækkelig sandsynliggjort.
Vi mener, at den foreliggende ansøgning herefter  

 kan underkastes imødekommende viderebehandling." Efter på ny at have behandlet ansøgningen  

 udtalte Direktoratet udtalte i skrivelse af 5. januar 1994:
 "1. Vi har behandlet Deres ansøgning igen og kan  

 meddele Dem, at vi forsat ikke kan vurdere, om opfindelsen er patenterbar, da  

 vi stadig ikke kan se, om den adskiller sig væsentligt fra kendt  

 teknik.
 2. Den nærmest liggende, kendte teknik er - som  

 tidligere meddelt herfra - beskrevet i Chemical Abstracts, vol. 102, 1985,  

 abstract nr. 89817s.
 Det angives heri, se især spalte 2, linie 11-14, at  

 natriumhyaluronat udviser nyttig aktivitet overfor adjuvant arthritis i et  

 velkendt dyremodelforsøg ved intraperitonel indgivelse 3 gange om ugen  

 i en dosis på 100 mg/kg.
 Det er almindeligt kendt, at en kemisk forbindelse, som  

 udviser nyttig antiarthritisk aktivitet i det nævnte  

 modelforsøg, også udviser denne aktivitet overfor andre pattedyr  

 ved systemisk indgivelse, herunder heste og mennesker.
 Vi mener derfor stadig ikke, at det i sig selv er  

 overraskende, at lægemidler indeholdende hyaluronsyre eller  

 farmakologiske uskadelige salter deraf er nyttige til behandling af arthritis  

 i led hos heste og mennesker ved fjern-indgivelse.
3. Hvis De mener, at der opnås en uventet, nyttig  

 terapeutisk effekt, når et lægemiddel indeholder hyaluronsyre  

 eller et farmakologisk salt deraf indgives intravenøst,  

 intramuskulært eller topisk i stedet for intraperitonelt ved behandling  

 af arthritis i led hos heste eller mennesker, må De nu omarbejde  

 ansøgningen, som anført under punkt 3 i vores brev af 14 apr  

 1993." Klageren fremsendte derefter i skrivelse af 5. juli 1994  

 yderligere ændrede krav som følger:
 "1. Anvendelse af hyaluronsyre eller et farmakologisk uskadeligt salt  

 deraf til fremstilling af intravenøst, intramuskulært eller  

 topisk indgivelige lægemidler til behandling af arthritis i led hos  

 heste.
 2. Anvendelse ifølge krav 1, kendetegnet ved, at de  

 intravenøst eller intramuskulært indgivelige lægemidler er  

 0,5-3,0 vægtprocents vandige injektionsopløsninger med en  

 viskositet på mindre end ca. 200 cSt ved 37°  

 C af hyaluronsyre.
 3. Anvendelse ifølge krav 1, kendetegnet ved, at  

 hyaluronsyren har en ved FPLC bestemt molekylvægtsfordeling, som  

 næsten fuldstændig ligger mellem 1,5 og 4 x 106 u (1,5  

 og 4 x 106 Dalton).
4. Anvendelse ifølge krav 1, kendetegnet ved, at  

 hyaluronsyren ikke er pyrogen og udviser et ved UV-ekstinktion bestemt,  

 kombineret aminosyre- og proteinindhold på mindre end ca. 1,25 mg/ml og  

 et nucleinsyreindhold på mindre end ca. 0,06 mg/ml." I skrivelsen bemærkede klageren:
"Krav 1 er begrænset til behandling af heste, som er  

 målgruppen for den omhandlede anvendelse.
Herudover er kravene  

 videreført uændrede.
 Vedrørende betænkningens pkt. 2-3  

 bemærkes følgende:
Det er ganske vist kendt fra modholdet, at  

 natriumhyaluronat er virksomt over for adjuvans-arthritis ved intraperitoneal  

 indgivelse.
Den intraperitoneale indgivelse anvendes imidlertid udelukkende  

 til laboratoriemus og -rotter.
Det må være klart, at der ikke ud  

 fra resultater opnået med mus og rotter ved intraperitoneal indgivelse  

 kan sluttes noget om, hvorledes forholdende vil være hos heste.
Der  

 skal herved dels tages hensyn til, at dyrearterne er så forskellige, at  

 de ikke umiddelbart kan sidestilles, og dels tages hensyn til, at  

 behandlingsmåderne er så forskellige, at de ikke umiddelbart kan  

 sidestilles.
Forskellighederne må i forening betragtes som  

 væsentlige.
Forenklet sagt må det være klart, at  

 intraperitoneal behandling af mus adskiller sig væsentligt fra topisk  

 behandling af heste.
Dyrearterne kan naturligvis sammenfattes under  

 betegnelsen "pattedyr", og behandlingerne kan sammenfattes under betegnelsen  

 "systemiske", således som det er gjort af Direktoratet, men vi mener,  

 at dette er en "kunstig" forenkling, som ikke afspejler de relle forhold.  

 Direktoratets argumentation i betænkningens pkt 2, 2. del, 2. afsnit,  

 er da heller ikke underbygget nærmere, og der henvises blot til, at det  

 anførte skulle være "almindelig kendt".
 Vi mener derfor, at den foreliggende ansøgning vil  

 kunne godkendes på grundlag af de ændrede krav og en beskrivelse,  

 der er tilpasset efter kravene, og hvori der er indføjet en forklaring  

 af opfindelsen på baggrund af modholdet svarende til det ovenfor  

 anførte.
 Såfremt Direktoratet kan dele denne opfattelse, er  

 vi indstillet på at indlevere en omarbejdet beskrivelse inden for en  

 kort frist.
Vi mener, at den foreliggende ansøgning herefter  

 kan viderebehandles imødekommende.
Såfremt Direktoratet mener,  

 at en omarbejdet beskrivelse er en nødvendig forudsætning for  

 viderebehandling, beder vi om meddelelse herom." Direktoratet afslog i skrivelse af 8. november 1994  

 ansøgningen med følgende begrundelse:
"1. Vi har tidligere meddelt Dem, at vi af en  

 nærmere angiven grund ikke kunne imødekomme Deres  

 ansøgning om patent.
Vi mener, at denne grund stadigvæk er til  

 hinder for, at ansøgningen kan imødekommes, og vi har derfor  

 afslået den under henvisning til patentlovens § 16. Den nærmere  

 begrundelse følger nedenfor.
 2. Ifølge patentlovens § 2, stk. 1 kan vi kun  

 meddele patent på opfindelser, der er nye og som tillige adskiller sig  

 væsentligt fra kendt teknik.
Vi mener, som tidligere meddelt, at Deres opfindelse er  

 ny.
Den kendte teknik, som er mest relevant i relation til Deres opfindelse,  

 er beskrevet i Chemical Abstracts, vol. 102, 1985, abstract nr. 89817s.
Det  

 angives heri, se især spalte 2, linie 11-14, at natriumhyaluronat  

 udviser nyttig aktivitet i det nævnte bagpote modelforsøg,  

 også udviser denne aktivitet overfor forskellige andre pattedyr.  

 På prioritetstidspunktet for Deres ansøgning var der os bekendt  

 ingen fordomme imod, at denne sammenhæng ikke også skulle  

 gælde for heste.
 Vi mener derfor stadig ikke, at det i sig selv er  

 overraskende, at lægemidler indeholdende hyaluronsyre eller  

 farmakologisk uskadelige salte deraf er nyttige til behandling af arthritis i  

 led hos heste ved fjernindgivelse.
For at få klarlagt, om Deres opfindelse opfyldte  

 patentlovens krav om væsentlig adskillelse fra kendt teknik,  

 altså om den udviser den nødvendige "opfindelseshøjde",  

 bad vi Dem i vores tidligere breve af 14 apr 1993 og 05 jan 1994 om, i  

 beskrivelsens indledning, at angive tydeligt, hvilken uventet, nyttig  

 terapeutisk effekt der opnås, når et lægemiddel  

 indeholdende hyaluronsyre eller et farmakologisk uskadeligt salt deraf  

 indgives intravenøst, intramuskulært eller topisk i stedet for  

 intraperitonealt, ved behandling af arthritis i led hos heste.
For hver af de  

 tre indgivelsesformer bad vi Dem endvidere dokumentere, at den angivne  

 uventede, nyttige terapeutiske effekt rent faktisk opnåedes.
De har ved besvarelsen af vores breve undladt dette.
I  

 Deres seneste indlæg har De med få tilføjelser blot  

 gentaget den uacceptable forklaring, som allerede fandtes i Deres  

 første indlæg af 14 okt 1993. Vi kan derfor stadig ikke vurdere,  

 om Deres opfindelse er patenterbar, da vi fortsat ikke kan se, om den  

 adskiller sig væsentligt fra kendt teknik, som forlangt i patentloven.  

 Vi ser os derfor nødsaget til at afslå Deres ansøgning om  

 patent." Denne afgørelse har klageren ved skrivelse af 5.  

 januar 1995 indbragt for Patentankenævnet med påstand om, at den  

 påklagede afgørelse omstødes.
 I klagebegrundelse af 17. marts 1995 anfører  

 klageren følgende:
 "Patentdirektoratets afslag er begrundet med, at den  

 foreliggende opfindelse ikke adskiller sig væsentligt fra, hvad der er  

 beskrevet i Chemical Abstracts, vol. 102, 1985, abstract nr. 89817s,  

 især i spalte 2, linie 11-14, på den pågældende side.  

 Vi skal derfor i det følgende kommentere det nævnte modhold i  

 enkeltheder.
 I abstractet beskrives flere prøver, som  

 udføres på mus under anvendelse af intraperitoneale injektioner.  

 Grundene til, at abstractet ikke er relevant for den foreliggende opfindelse  

 eller foregriber, at hyaluronsyre eller salte deraf kan anvendes hos pattedyr  

 (heste) til såkaldt fjernbehandling af arthritis, dvs. ved  

 intravenøs eller intramuskulær eller subcutan injektion eller  

 ved topisk anvendelse, er følgende:
1. Intraperitoneal injektion stimulerer en anden type af  

 fysiologisk/immunologisk reaktion end intramuskulær, intravenøs  

 eller subcutan injektion.
Når lægemidler etc. injiceres  

 intraperitonealt, påvirker de direkte cellerne af tarmnettet (omentum,  

 også betegnet mavenettet) eller peritonealhulen, som er hovedstedet for  

 det immunologiske system betegnet GALT (gut asscociated lymphoid tissue). Den  

 er også stedet for det lacteale system (de såkaldte  

 mælkekar, dvs. lymfekar, der udspringer fra tarmtrævlerne), som  

 frit fordeler lægemidler etc. i hele kroppen.
Peritonealhulen er  

 stærkt vaskulariseret, hvilket også muliggør  

 omgående fordeling af lægemidler.
I modsætning hertil  

 når injektion i en muskel eller i et subcutant lag kun få celler  

 af immunsystemet, og der sker en meget langsom fordeling i kroppen, idet  

 denne fordeling kun sker, når lægemidlet passerer gennem  

 væggene af blodkar, som findes i vævet.
Det er altid blevet  

 antaget (forud for den foreliggende opfindelse), at natriumhyaluronat (SPH)  

 på grund af molekylets størrelse og høje  

 molekylvægt ikke kan passere gennem væggene af blodkar og  

 således ikke kan fordeles i kroppen.
I bedste fald skulle en  

 sådan fjernindgivelse kræve en væsentlig større  

 dosis til tilvejebringelse af en reaktion end, hvad der er nødvendigt  

 til intraperitoneal injektion.
Når lægemidler injiceres intravenøst,  

 intramuskulært eller subcutant, skal de passere gennem væv til  

 blodkar og derefter gennem blodkarvægge for at nå immunoreaktive  

 celler.
Det blev antaget forud for den foreliggende opfindelse, at  

 natriumhyaluronat er et så stort molekyle, at det ikke kan  

 gennemtrænge sådanne væv og blodkarvægge.  

 Intraperitoneal injektion viser intet om permeabiliteten af  

 natriumhyaluronat.
2. Den første type af forsøg nævnt i  

 abstractet er et forsøg med eddikesyreinduceret vridning hos mus.
Den  

 beskrevne intraperitoneale virkning er en analgetisk virkning og  

 vedrører ikke behandling af arthritis.
Desuden er dosen, som indgives  

 intraperitonealt, 100 mg/kg, medens dosen anvendt ved opfindelsen hos  

 pattedyr (heste) til behandling af arthritis typisk er i området 0,04  

 til 0,3 mg/kg.
På grund af sammenhængen nævnt under punkt  

 1. ovenfor, skulle en intramuskulær, intravenøs eller subcutan  

 dosis være væsentligt højere for at give en effekt end den  

 dosis, der kræves ved intraperitoneal injektion.
Ved forsøget er  

 den intraperitoneale dosis imidlertid ca. 1000 gange højere end den  

 intramuskulære, intravenøse eller subcutane dosis, der anvendes  

 ved opfindelsen.
Doserne kan således slet ikke sidestilles.
3. Den anden type af forsøg, som nævnes, er  

 et forsøg med bradykinin-induceret smerte hos rotter.
SPH giver ingen  

 analgesi ved en dosis på 100 mg/kg.
Når SPH blandes med  

 bradykinin før injektion, er der en væsentlig analgetisk  

 virkning.
Dette betyder ikke, at SPH har nogen virkning alene.
SPH kan blot  

 være blevet bundet til bradykinin og have blokeret effekten.
Der er  

 således ikke tale om fjernindgivelse til behandling af arthritis.
Dette  

 forsøg beskriver igen en analgetisk virkning, som ikke vedrører  

 behandling af arthritis.
4. Den tredie beskrevne type af forsøg viser, at  

 SPH i en dosis på 100 mg/kg tydeligt forhindrer vaskulær  

 permeabilitet fremkaldt af eddikesyre.
Igen er dosen ca. 1000 gange  

 højere end doserne, der er beskrevet i den foreliggende  

 ansøgning.
Igen har forhindring af vaskulær permeabilitet intet  

 at gøre med behandling af arthritis.
5. Den fjerde type af forsøg beskriver en  

 ABA-AcBSA-induceret allergisk "pouch"-test med rotter eller EWA-induceret  

 arthritis hos kaniner.
Herved sker injektionen af natriumhyaluronat  

 imidlertid intra-"pouch" eller intra-artikulært.
Igen observeres der  

 ingen fjerneeffekt.
SPH blandes med antigen (ABA-AcBSA eller EWA), og  

 derefter måles der ved forsøget vandringshastighederne af  

 polymorfnukleære leukocyter.
Dette demonstrerer ikke fjernbehandling af  

 arthritis, men kan eventuelt blot måle bindingen af SPH til antigen,  

 hvilket forårsager en inhibering af antigenets evne til at aktivere  

 leukocyter.
6. Den femte type af forsøg beskriver anvendelse af  

 SPH i en dosis på 100 mg/kg indgivet intraperitonealt 3 gange pr. uge.  

 I dette tilfælde forhindrer flere intraperitoneale injektioner  

 forstærkning af systemiske reaktioner på adjuvansarthritis,  

 opsvulmning af den højre pote og stigning af en type af arthritis-tal.  

 Dosen er ikke repræsentativ for doserne, som er beskrevet i den  

 foreliggende ansøgning.
Desuden er injektionen intraperitoneal, og den  

 når således direkte immunologiske celler som diskuteret ovenfor.  

 En sådan type af injektion foregriber ikke, at arthritis hos pattedyr  

 kan behandles ved intravenøs, intramuskulær eller subcutan  

 injektion af natriumhyaluronat.
7. Den sjette type af forsøg beskriver en  

 inhibering af vandringen af polymorfnukleære leukocyter fra marsvin ind  

 i mikroporefiltre som reaktion på casein.
Dette forsøg  

 involverer naturligvis slet ikke dyr og er et rent in vitro-forsøg.  

 Desuden kan den store størrelse af natriumhyaluronat blokere filtret  

 og derved forårsage nedsat vandring.
8. Det sidste beskrevne forsøg vedrører en  

 inhibering af fagocytose af zymosan af muse-makrofager eller  

 polymorfnukleære leukocyter, som bevirkes af SPH.
At SPH inhiberer  

 fagocytose af zymosan af muse-makrofager eller polymorfkernede leukocyter,  

 når SPH injiceres intraperitonealt, indebærer ikke, at  

 fjernindgivet natriumhyaluronat (intravenøst, intramuskulært,  

 subcutant) ville kunne behandle arthritis hos pattedyr.
Det er også  

 muligt, at SPH ved dette forsøg blot maskerer zymosan, og at  

 fagocyterne derfor ikke genkender zymosan.
 Det er væsentligt, at der ifølge abstractet  

 anvendes doser på 100 mg/kg, medens der ifølge den foreliggende  

 ansøgnings beskrivelse anvendes langt lavere doser, typisk 0,04-0,3  

 mg/kg, jf. beskrivelsen, side 9, 2. afsnit.
 Det må således sammenfattende konkluderes, at  

 modholdet på ingen måde foregriber den foreliggende opfindelse,  

 og at kravet om, at opfindelsen skal adskille sig væsentligt fra kendt  

 teknik, således er opfyldt.
 Hvad angår pkt. 2, 5. og 6. afsnit, i  

 Patentdirektoratets afslag bemærker vi, at når den  

 intramuskulære anvendelighed (som må betragtes som overraskende  

 på baggrund af den kendte teknik, jf. det ovenfor anførte) er  

 dokumenteret i beskrivelsen, hvilket ikke er bestridt af Patentdirektoratet,  

 må den intravenøse eller topiske anvendelighed være  

 tilstrækkelig sandsynliggjort, jf. den ovenfor givne forklaring  

 vedrørende vævspermeabiliteten af hyaluronsyre eller salte  

 deraf.
Vi henstiller således til Ankenævnet, at vor  

 påstand tages til følge." Patentansøgningen er den 17. oktober 1995  

 overdraget til Bayer Corporation, USA.
 Ankenævnet har behandlet sagen på sit  

 møde den 15. august 1996.
 Klageren gav ikke møde.
 Ankenævnet skal udtale:
 Som sagen er forelagt for nævnet, ses den tekniske  

 effekt af det ansøgte ikke beskrevet på en sådan  

 måde, at der er grundlag for at tilsidesætte Direktoratets  

 afgørelse.
 Herefter bestemmes:
 Den påklagede afgørelse stadfæstes.
