 Ved noteveksling i Maputo henholdsvis den 23. september og 2. oktober 1996  

 er der indgået en aftale mellem Danmark og Mozambique, ifølge hvilken den  

 danske regering yder 5 mio. kr. i støtte til et landminerydningsprojekt i  

 Mozambique under gennemførelse af Norsk Folkehjælp.
Projektets overordnede formål er at mindske menneskelige lidelser og  

 fremme den økonomiske og sociale udvikling i landdistrikterne ved at reducere  

 faren for landmineulykker.
Projektets umiddelbare formål er at støtte  

 minerydningsaktiviteter og opbygning af lokal kapacitet til fortsatte  

 minerydnings- og afhjælpningsaktiviteter i det centrale Mozambique gennem  

 Norsk Folkehjælps minerydningsprogram.
 Overenskomsten trådte i kraft den 2. oktober 1996 og forventes afsluttet  

 ved udgangen af 1997.
