Retsforskriften vedrører følgende lovgivning: R LOV nr 390 af  

 20/05/1992 Lov om forsikring mod følger af arbejdsskade (arbejdsskadeloven)  

 Retsforskriften administreres af: Senere ændringer: Ingen -EMNE Om ulykkesbegrebet og afgørelsesgrundlaget i arbejdsskadesager.
SAGEN En hjemmehjælper pådrog sig en lidelse i ryg og lænd i forbindelse med  

 vask af en klient.
Hjemmehjælperen havde været beskæftiget hos samme klient i  

 weekendvagter gennem ca. et halvt år.
 Arbejdsskadestyrelsen afviste, at der var tale om et ulykkestilfælde, idet  

 skaden ikke opstod som følge af nogen adskilt hændelse, der afveg fra det  

 normale forløb af hjemmehjælperens arbejde.
 Vi traf afgørelsen på grundlag af en anmeldelse fra arbejdsgiveren, en  

 lægeerklæring og 2 spørgeskemaer, der var udfyldt af hjemmehjælperens  

 fagforbund på hjemmehjælperens vegne.
Det fremgik af spørgeskemaerne, at hjemmehjælperen »var alene om løft  

 og vask af tung halvsidig lammet (ca. 100 kg) klient.
Hustruen kunne den dag  

 ikke hjælpe til, idet hun var »sur og gal«».
Det fremgik endvidere af spørgeskemaerne, at byrden »var tungere end  

 ventet, idet klienten var vred og dermed ikke samarbejdsvillig.
Løftet var  

 anderledes, idet der ikke var 2 hjemmehjælpere, som der skulle være«.  

 Det blev anført, at arbejdet derfor var »særligt anstrengende«. 2 Afgørelsen blev anket til Den Sociale Ankestyrelse, der var enig i  

 afgørelsen.
I klagen til Ankestyrelsen blev det bl.a. fremhævet, at  

 Arbejdsskadestyrelsen ikke havde indhentet helbredsoplysninger fra  

 hjemmehjælperens egen læge eller fra specialist, efter at det var blevet  

 konstateret, at hjemmehjælperen havde fået en diskusprolaps.
Der blev  

 endvidere henvist til, at der endnu ikke var taget stilling til, om  

 hjemmehjælperen skulle opereres, ligesom det var uvist, om hjemmehjælperen  

 skulle revalideres, eller om der skulle søges om førtidspension.
 Hjemmehjælperen klagede derefter til Folketingets Ombudsmand, der ikke  

 fandt grundlag for kritik.
Ombudsmanden henviste til den praksis, der gælder for, at en lidelse kan  

 anerkendes som forårsaget ved et ulykkestilfælde.
Efter denne praksis kræves  

 det, at lidelsen er opstået som følge af en særskilt hændelse, der afviger  

 fra det normale forløb af arbejdet.
Til belysning af praksis blev der henvist  

 til en dom afsagt af Højesteret i januar 1993, der er omtalt i Ugeskrift for  

 Retsvæsen.
Ombudsmanden uddybede ulykkesbegrebet ved at henvise til, at spørgsmålet,  

 om en given hændelse kan anerkendes som et ulykkestilfælde i  

 arbejdsskadeforsikringslovens forstand, beror 1) på en bevismæssig bedømmelse af de foreliggende oplysninger, først og  

 fremmest den tilskadekomnes egen og eventuelle andre tilstedeværendes  

 forklaring, og 2) på, om der - efter en lægelig vurdering - kan antages at være  

 årsagssammenhæng imellem den tilkomne skade og et eventuelt fastslået  

 ulykkestilfælde.
KOMMENTAR Arbejdsskadestyrelsen skal skaffe de oplysninger, der skønnes nødvendige  

 for, at der på forsvarligt grundlag kan træffes en afgørelse.
Dette følger af  

 den såkaldte officialmaksime.
Som led i sagens oplysning skal den, der mener  

 at havde pådraget sig en skade, naturligvis medvirke. 3 Det sker - som i denne sag - ved, at vi får oplysninger fra den pågældende  

 selv, arbejdsgiveren, læger og andre alt efter sagens karakter.
 For at der skal foreligge et ulykkestilfælde, skal skaden skyldes en  

 udefra kommende og pludselig indtrædende begivenhed, som den pågældende ikke  

 har indflydelse på, og som fører til en skadelig påvirkning af helbredet.
 Den første betingelse, dvs. betingelsen om begivenhedens indtræden, er en  

 ren juridisk vurdering, medens den anden, dvs. betingelsen om  

 årsagssammenhængen mellem begivenheden og følgevirkningerne, er en blandet  

 medicinsk, juridisk vurdering.
 Begge betingelser skal være opfyldt, før der er tale om et  

 ulykkestilfælde.
 I den aktuelle sag var den første betingelse om en begivenhed ikke  

 opfyldt, da der ikke ved hjemmehjælperens løft af klienten skete nogen  

 hændelse, der afveg fra det normale forløb af arbejdet.
Når Arbejdsskadestyrelsen har foretaget en vurdering af, hvordan skaden er  

 sket, og på grundlag af denne vurdering fastslået, at der ikke skete noget,  

 der adskilte situationen fra den sædvanlige arbejdssituation, er den første  

 betingelse om en begivenhed ikke opfyldt.
Der er derfor ingen grund til at  

 undersøge den anden betingelse om eventuelle følger, f.eks. ved at indhente  

 lægeerklæringer om lidelsens art eller udvikling.
 Den anden betingelse får i disse tilfælde ikke nogen selvstændig  

 betydning, og kan altså ikke begrunde yderligere sagsbehandling.
 Yderligere oplysninger kan fås hos kontorchef Christen Christensen.
