Nr BTL 14 Betænkning over Forslag til lov om ændring af ligningsloven (Tilskud til  

 strukturprojekter inden for jordbrug og fiskeri)   

 Nr L 14 1991-92, 1. samling Afgivet af Skatteudvalget Afgivet: 19911211 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
Et af udvalgets spørgsmål til skatteministeren og dennes besvarelse heraf er optrykt som bilag til betænkningen.
 Der er af et flertal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Fremskridtspartiets og Det Radikale Venstres medlemmer af  

 udvalget) lovforslaget til vedtagelse med de stillede ændringsforslag.
Et mindretal inden for flertallet (Fremskridtspartiets medlem af udvalget)  

 er generelt imod tilskud til forskellige erhverv.
Mindretallet mener, at  

 tilskud i bund og grund er med til at ødelægge erhvervene.
En  

 straksbeskatning af tilskuddene vil formindske denne dårligdom.
 Et andet mindretal inden for flertallet (Det Radikale Venstres medlem af  

 udvalget) lægger vægt på at undgå uhensigtsmæssige ophobninger af udskudte  

 skatter.
 Et mindretal (Det Konservative Folkepartis, Venstres,  

 Centrum-Demokraternes og Kristeligt Folkepartis medlemmer af udvalget)  

 indstiller lovforslaget til vedtagelse og vil redegøre for sin  

 stilling til de stillede ændringsforslag ved 2. behandling.
Ændringsforslag Af et flertal (S, SF og FP), tiltrådt af et mindretal (RV):
Til § 1 1) Nr. 1-4 udgår, og i stedet indsættes: »§ 27 B  

 ophæves.« Til § 2 2) Paragraffen affattes således:
»§ 2 Loven har virkning for tilskud, der erhverves fra og med indkomståret  

 1993.« Bemærkninger Til nr. 1 og 2 Ændringsforslagene indebærer, at visse tilskud ikke længere kan tages til  

 indtægt efter modtagerens eget valg inden for en 10-års-periode.
For at sikre  

 en rimelig overgangsperiode går ændringsforslag nr. 2 ud på, at ændringen  

 først får virkning for tilskud, der erhverves fra og med indkomståret 1993.
De eksisterende regler betyder, at modtagere af visse tilskud selv kan  

 afgøre, hvornår de skattemæssigt vil indtægtsføre tilskud inden for en  

 10-års-periode.
På trods heraf er de omkostninger, som et tilskud medgår til  

 at dække, fuldt ud fradragsberettigede efter de sædvanlige skatteregler.
Som  

 det bl.a. fremgår af svaret på spørgsmål 3, betyder det, at der kan opstå en  

 udskudt skat, som senest fremkommer 10 år efter modtagelsen af et tilskud.
Det er en klart uhensigtsmæssig skattemæssig måde at behandle tilskud på.  

 Derfor indebærer ændringerne, at tilskud vil være skattepligtigt i det år,  

 hvor det modtages.
Dette modsvares så af, at de afholdte udgifter, som  

 berettiger til et tilskud, vil være fradragsberettigede eller  

 afskrivningsberettigede det pågældende år.
Pia Gjellerup (S) fmd.
Klaus Hækkerup (S) Anne-Marie Meldgaard  

 (S) Poul Nielson (S) Stavad (S) Ove Fich (S) Jes Lunde (SF) Jens Thoft (SF)  

 Bente Juncker (CD) Aagaard (KF) Pernille Sams (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Et af udvalgets spørgsmål til skatteministeren og dennes besvarelse heraf:
 Spørgsmål:
Udvalget udbeder sig en redegørelse for, hvor mange af  

 tilskudsordningerne der giver en dækning på over 100 pct. i investeringsåret  

 som følge af skattebesparelsen og det opnåede tilskud, der er skattefrit i  

 det år, man modtager det.
Det forudsættes, at den virksomhed, der modtager  

 tilskuddet, er personligt drevet med en årlig indkomst på over 230.000 kr.
 Svar:
Reglerne i ligningslovens § 27 B indebærer, at visse tilskud kan  

 indtægtsføres over en 10-årig periode, der begynder med det indkomstår, hvor  

 tilskuddet erhverves.
Herved kan indkomstbeskatningen udskydes, således at  

 tilskudsmodtageren opnår en likviditetsforbedring og dermed en rentegevinst.  

 Tilskuddet er således ikke skattefrit.
 Tilskudsmodtagerens dækning i tilskudsåret vil afhænge af summen af  

 tilskudsprocent og skatteværdien af fradrag for udgifterne, når de afskrives  

 over en årrække eller fradrages straks i tilskudsåret.
I nedenstående oversigt er det beregnet, hvor stor tilskudsprocenten skal  

 være, for at summen af skattebesparelse i tilskudsåret og tilskud giver en  

 dækning på 100 pct. af udgiften ved projektet ved forskellige  

 skatteprocenter, dels når udgifterne afskrives med 30 pct. årlig, dels når  

 modtageren straks kan fradrage udgiften.
Beregningerne er foretaget ved  

 skatteprocenter fra 40 til 68.
 Tilskudsprocent, der giver dækning på 100 pct.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller et flertal (Socialdemokratiets, Socialistisk  

 Folkepartis, Fremskridtspartiets og Det Radikale Venstres medlemmer af  

 udvalget) lovforslaget til vedtagelse i den affattelse, hvori det  

 foreligger efter 2. behandling.
 Flertallet skal tilkendegive, at såfremt skatteministeren fremkommer med  

 et forslag, som indebærer, at ydede tilskud kan forskudsafskrives i de  

 aktivers anskaffelsespris, som danner baggrund for et tilskud, vil flertallet  

 kunne støtte et forslag med et sådant hovedindhold.
 Konsekvensen af en sådan ændring vil være, at tilskuddet ikke vil udløse  

 en skattebetaling i modtagelsesåret, men at afskrivningsgrundlaget bliver  

 reduceret med et beløb svarende til det modtagne tilskud.
 En sådan ændring vil være logisk, let at administrere, give et tilskud  

 fuld effekt og modvirke uhensigtsmæssige skatteudskydelser, som kan medføre  

 restancer.
 Da reglen om, at et tilskud efter modtagerens eget frie valg kan tages til  

 indtægt inden for en tiårsperiode, først får virkning for tilskud, der  

 udbetales i 1993 og fremefter, er der rigelig tid til, at skatteministeren  

 kan tage et initiativ, hvis regeringen ønsker at ændre den retstilstand, som  

 en vedtagelse af lovforslaget efterlader.
 Et mindretal (Det Konservative Folkepartis, Venstres,  

 Centrum-Demokraternes og Kristeligt Folkepartis medlemmer af udvalget)  

 indstiller lovforslaget til forkastelse.
