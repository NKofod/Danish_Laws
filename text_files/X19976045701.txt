Hjemmearbejdspladser En del virksomheder etablerer i disse år hjemmearbejdspladser.  

 Virksomhederne flytter arbejdspladsen hjem i medarbejdernes private boliger,  

 der indrettes med henblik på arbejdet.
 Skader, der indtræder i medarbejderens bolig, kan være arbejdsskader, også  

 selv om skaden har sammenhæng med forholdene i boligen.
 For at afgøre om der er tale om en arbejdsskade, er det nødvendigt at  

 adskille de forhold, som medarbejderen som privatperson har ansvaret for, fra  

 de forhold, som arbejdsgiveren har ansvaret for.
Det er ikke afgørende, om arbejdsgiveren har samme vidtrækkende  

 indflydelse på de ydre forhold for hjemmearbejdet som på den almindelige  

 arbejdsplads.
Typisk vil medarbejderen selv have ansvaret for en del af  

 indretningen af hjemmearbejdspladsen, for arbejdsredskaberne og for  

 tidspunkterne og formerne, hvorunder arbejdet foregår.
 Det er derimod afgørende, om skadelidtes adfærd var bestemt af  

 ansættelsesforholdet eller ej.
 Rammerne for arbejdet vil typisk fremgå af den aftale, som arbejdsgiver og  

 medarbejder indgår i forbindelse med hjemmearbejdet.
 Det vil altid bero på en konkret vurdering, om en skade vil være en  

 arbejdsskade efter lov om forsikring mod følger af arbejdsskade.
Ved siden af arbejdspladsen i boligen vil medarbejderen ofte kunne trække  

 på forskellige faciliteter på virksomheden, for eksempel  

 kopieringsfaciliteter.
Det indebærer, at transport mellem boligen og  

 virksomheden undertiden anses for transport mellem 2 arbejdssteder i samme  

 ansættelsesforhold.
Det har den følge, at transporten mellem de 2  

 arbejdssteder kan være omfattet af loven.
 NOGLE EKSEMPLER:
1. En medarbejder udfører normalt det daglige arbejde med computer i sin  

 bolig mellem kl. 9 og 15. Computeren er forbundet med arbejdsgiverens  

 edb-anlæg.
Hun sætter uden for normal (hjemme)arbejdstid en omfattende  

 edb-kørsel i værk og forlader computeren for at sætte en vask over.
Mens hun  

 er beskæftiget med det, ringer arbejdsgiveren, og der opstår en skade, mens  

 hun løber til telefonen.
Der vil være tale om en arbejdsskade, fordi skaden  

 skete i sammenhæng med arbejdet.
2. En medarbejder har en aftale om at arbejde hjemme hver dag mellem kl. 9  

 og 17. En dag forlader han sin bolig kl. 13 i forbindelse med frokostpausen  

 for at købe ind.
Under indkøbsturen bliver han kørt ned.
Der er ikke tale om  

 en arbejdsskade, idet der var tale om en privat aktivitet.
3. En ingeniør arbejder normalt i sin bolig, men benytter ofte  

 arbejdsgiverens kopieringsfaciliteter.
Han har udarbejdet forskelligt  

 materiale, der skal kopieres.
På vej til virksomheden bliver han kørt ned.  

 Der er tale om en arbejdsskade.
4. En sælger har en aftale om at arbejde hjemme 2 dage om ugen og på  

 virksomheden de øvrige dage.
På vej hjem fra virksomheden efter en  

 traditionel arbejdsdag (det vil sige ikke en hjemmearbejdsdag) bliver han  

 kørt ned.
Der er ikke tale om en arbejdsskade, da der er tale om sædvanlig  

 transport mellem hjem og arbejdsplads.
 Yderligere oplysning kan fås hos kontorchef Ole Pontoppidan.
