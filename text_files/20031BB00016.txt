Fremsat den 22. oktober 2003 af Line Barfod (EL),  

 Keld Albrechtsen (EL), Pernille Rosenkrantz-Theil (EL) og  

  

 Søren Søndergaard (EL) Forslag til folketingsbeslutning om en miljølov for børn (sikkerhed og sundhed for børn i  

  

 daginstitutioner m.v.) Folketinget pålægger regeringen senest ved udgangen af dette  

 folketingsår at tage de nødvendige initiativer til at sikre sikkerhed og  

 sundhed for børn i såvel offentlige som i private daginstitutioner,  

 skolefritidsordninger og udvidede skolefritidsordninger m.v, ved 1.  

 	  

    

 at samle  

 bestemmelserne om sikkerhed og sundhed for børn i ét regelsæt, en »miljølov  

 for  

 børn«, således at reglerne på området gøres mere overskuelige, og således at  

 forældre og ansatte m.fl. får reel mulighed for at kontrollere, om  

 lovgivningen  

 overholdes, 2.  

 	  

    

 at opstille og  

 lovfæste regler vedrørende sikkerhed og sundhed i alle typer institutioner,  

 f.eks. arealkrav, krav til udearealernes miljømæssige tilstand, krav til de  

 materialer, børnene beskæftiger sig med (f.eks. lim, maling og lign.) m.v., 3.  

 	  

    

 at sikre et uvildigt  

 og effektivt tilsyn med sikkerhed og sundhed i daginstitutioner ved at udvide  

 embedslægernes opgaver i forbindelse hermed, således at embedslægerne får  

 hjemmel til at udstede påbud og forbud både over for kommunalt ejede,  

 selvejende og private institutioner, 4.  

 	  

    

 at afsætte 500 mio.  

 kr., så der kan ydes øjeblikkeligt statsligt tilskud til forbedringer af det  

 fysiske miljø i vuggestuer, børnehaver, fritidshjem, skolefritidsordninger  

 m.v., og 5.  

 	  

    

 at iværksætte  

 tiltag, der kan styrke forældrebestyrelsernes engagement i og indflydelse på  

 miljøforholdene i institutionerne samt sikre, at forældre til børn i udvidede  

 skolefritidsordninger (USFO) sikres indflydelse.
Bemærkninger til forslaget Beslutningsforslaget er i hovedsagen en uændret genfremsættelse  

 af beslutningsforslag nr.
B 54 fra folketingsåret 2001-2002, 2. samling, se  

 Folketingstidende 2001-02, 2. samling, forhandlingerne side 2046 og Till.
A  

 side 1200 og 1202. Dette beslutningsforslag var en uændret genfremsættelse af  

 beslutningsforslag nr.
B 168 fra folketingsåret 2000-2001, se  

 Folketingstidende  

 2000-2001, forhandlingerne side 7937 og tillæg A side 6851 og 6853. Dette  

 forslag var igen en uændret genfremsættelse af beslutningsforslag nr.
B 6,  

 folketingsåret 1999-2000, jf.
Folketingstidende 1999-2000, forhandlingerne  

 side  

 966 og tillæg A side 956 og 959, og beslutningsforslag nr.
B 9,  

 folketingsåret  

 1997-1998, 2. samling, jf.
Folketingstidende 1997-1998, 2. samling,  

 forhandlingerne side 728 og tillæg A side 1178 og 1181. Beslutningsforslaget  

 blev første gang fremsat som beslutningsforslag nr.
B 4, folketingsåret  

 1997-1998, 1. samling, jf.
Folketingstidende 1997-1998, 1. samling,  

 forhandlingerne side 625 og tillæg A side 638 og 641.
 Formålet med beslutningsforslaget er at sikre, at alle børn  

 i såvel offentlige som private vuggestuer, børnehaver, fritidshjem,  

 skolefritidsordninger m.v. sikres et sundt og sikkert fysisk miljø.
Ad 1) En samlet miljølov for børn Den tidligere regerings folkesundhedsprogram, »Regeringens  

 Folkesundhedsprogram 1999-2008, et handlingsorienteret program for sundere  

 rammer i hverdagen«, udgivet af Sundhedsministeriet 1999, havde netop som  

 hovedformål 8, at børns sundhed og trivsel skulle opprioriteres.
Forslagsstillerne kan i »Sundhed hele livet, 2002-2010«,  

 sundhedsprogrammet fra den nuværende VK-regering læse, at børn er en af de  

 målgrupper, der skal prioriteres.
Regeringen skriver under overskriften  

 »Fælles  

 udfordringer«, at den har til hensigt at lave sundhedsfremme i  

 daginstitutioner  

 og skoler samt at fremme børns trivsel.
Regeringen nævner langt flere  

 punkter,  

 men det ville være godt, om der til en start blev indført en miljølov.
 Det er af flere grunde nødvendigt, at der snarest tages  

 initiativer på dette område, selv om der, siden beslutningsforslaget blev  

 fremsat første gang, er sket det positive, at Socialministeriet har lavet en  

 vejledning til kommunerne, som samler de regler og anbefalinger, der allerede  

 findes på området.
Beslutningsforslaget skitserer, på hvilke områder der er  

 brug for regler og normer for det fysiske miljø i børneinstitutionerne.
Men  

 det  

 er ikke nok, at reglerne eksisterer.
Det er vigtigt, at reglerne vedrørende  

 sikkerhed og sundhed samles i én lov, således at forældre og ansatte m.fl.  

 kan  

 overskue, hvad de gældende regler faktisk går ud på, og kan kontrollere, om  

 reglerne overholdes.
Derfor indgår også dette element i beslutningsforslaget.
Ad 2) Sikkerhed og sundhed for alle børn Der er et særlig påtrængende behov for en miljølov for  

 børn, fordi der i disse år fokuseres meget på en tilpasning af  

 daginstitutionerne m.v. i forhold til det faldende børnetal frem for på en  

 styrkelse af kvaliteten.
Det fremgår blandt andet af publikationen  

 »Udfordringer og muligheder  den kommunale økonomi frem mod 2010«,  

 udgivet af  

 Finansministeriet, Kommunernes Landsforening og Amtsrådsforeningen i maj  

 2002.  

 Socialministeriets KID-projekt (Kvalitetsudvikling I Dagtilbud) er i den  

 forbindelse en håndsrækning til kvaliteten på området.
Men når kommunerne er  

 trængt økonomisk, og der ikke er bindende krav til børns miljø i  

 daginstitutionerne, så er det begrænset, hvad der kommer ud af forslag fra  

 dette gode projekt.
 Det ligger ellers lige for at forbedre kvaliteten i disse  

 år, hvor antallet af børn, der skal i daginstitution, ikke er helt så højt  

 som  

 tidligere, i stedet for bare at skære ned.
Kommunernes økonomiske trængsler søges nu blandt andet løst  

 ved at sammenlægge daginstitutioner og skoler i ordninger kaldet udvidede  

 skolefritidsordninger (USFO) og ordninger kaldet samdrift mellem skole og  

 daginstitutioner.
Det er muligt som følge af ændringen i folkeskolelovens §  

 24.  

 Det medfører mange forringelser for børn.
En opgradering af det fysiske miljø i såvel offentlige som  

 private vuggestuer, børnehaver, fritidshjem, skolefritidsordninger m.v.  

 kræver  

 betydelige investeringer.
Bygningsreglementet fra 1995 fastslår, at der skal  

 være 10 m  

  

 2  

  

 pr. barn under 3 år og 6 m  

  

 2  

  

 pr. barn over 3 år  

 i lokaler, der anvendes til offentlig pasning, men ifølge Forbundet for  

 pædagoger og klubfolk er det kun omkring 5 pct. af de eksisterende  

 pædagogiske  

 dagtilbud og skolefritidsordninger, der har så meget plads.
Der er mange  

 eksempler på, at økonomien forhindrer nødvendige forbedringer af forhold, der  

 sætter børns helbred på spil.
Det gælder både generelle forhold som  

 indendørsarealet pr. barn og støjniveauet, men også mere specifikke  

 problemfelter.
De voksne, der er ansat i daginstitutionerne, er beskyttet  

 af arbejdsmiljølovgivningen, som Arbejdstilsynet fører tilsyn med.
Der er  

 fastsat regler for, hvor meget støj voksne må udsættes for.
Arbejdstilsynet  

 konstaterede i januar 2003, at personalet i 234 daginstitutioner havde store  

 problemer med støj, dårlig luftkvalitet, kulde og træk m.v.
Arbejdstilsynet  

 udtalte i den forbindelse, at meget tyder på, at de arbejdsmiljøansvarlige  

 ikke  

 lever op til deres ansvar (Arbejdstilsynets pressemeddelelse af 22. januar  

 2003  

 på www.at.dk). Ud af 234 institutioner var der støjproblemer i de 94. I  

 børnehøjde vil de samme støjgener være endnu værre, ligesom der for børnene  

 vil  

 være endnu flere støjproblemer end målt for de voksne, simpelthen fordi  

 børnene  

 er i den højde, hvor støjen i en daginstitution som regel kommer fra   

 den  

 kommer nemlig fra børnene selv.
Socialforskningsinstituttet (SFI) har for Børne- og  

 Ungdomspædagogernes Landsforbund (BUPL) undersøgt de få internationale og  

 danske forskningsresultater om, hvad dagpasning betyder for børn. (»Effekter  

 af  

 dagpasning  en redegørelse for nationale og internationale  

 forskningsresultater.
Arbejdspapir 18:2002« udarbejdet af Anne-Dorthe Hestbæk  

 og Mogens Nygaard Christoffersen.) 90 pct. af de 3-5-årige i Danmark går i en eller anden form  

 for dagpasning.
Alligevel er der ifølge SFI ikke gennemført en eneste  

 repræsentativ undersøgelse, der grundigt over tid kan dokumentere betydningen  

 for børn af forskelle i dagpasningens tilrettelæggelse og kvalitet.
De udenlandske undersøgelser viser imidlertid, at det er  

 kvaliteten og ikke typen af dagpasning, der spiller den store rolle.
Pasning  

 med for eksempel velkvalificeret personale og god normering i førskolealderen  

 kan styrke kompetencer, som børn kan få gavn af i skolen og igen senere i  

 livet  

 ved uddannelsesvalg, erhverv, selvforsørgelsesgrad m.v.
Dårlige normeringer, store børnegrupper, for lidt plads og  

 ringe pædagogisk kompetence hos personalet har omvendt negativ indflydelse på  

 børnenes udviklingsmuligheder ifølge de udenlandske undersøgelser.
SFIs  

 undersøgelse viser, at der er entydige indikationer på, at lav  

 personalenormering og stor gruppestørrelse har en negativ betydning for  

 blandt  

 andet børns stressniveau og sproglige udvikling.
Sygeligheden er stigende, jo flere børn der bliver passet  

 sammen.
Pladsforholdene er i den forbindelse af væsentlig betydning for  

 sygeligheden blandt vuggestuebørn.
Det er beregnet, at antallet af sygedage  

 mindskes med omkring 10 pct. for hver kvadratmenter pr. barn,  

 grupperumsarealet  

 bliver øget.
Mange børn i grupperummene, trange forhold og et utilstrækkeligt  

 luftskifte udgør en effektiv smittespredning.
Sygefraværet bliver i øvrigt  

 mindsket, jo mere børn er ude.
I arbejdspapiret fra SFI refereres til en undersøgelse (DTI  

 Byggeri, 1998; Ingemansson Technology, 1998), der viser, at støjniveauet i  

 perioder er af en sådan karakter, at Arbejdstilsynet ville have påbudt  

 beskyttelsesforanstaltninger, hvis man havde anvendt samme regler, som gælder  

 for arbejdspladser for voksne.
Undersøgelsen omfattede støj, koncentration af  

 CO  

  

 2  

  

 (kuldioxid), rumtemperatur og relativ luftfugtighed.
Den viste, at niveauet for den gennemsnitlige  

 støjbelastning i vuggestuerne krævede høreværn.
Det var oven i købet påkrævet  

 med høreværn efter Arbejdstilsynets regler for 7 pct. af vuggestuerne, 2 pct.  

 af børnehaverne og i 17 pct. af skolefritidsordningerne.
 For omkring en fjerdedel af vuggestuerne, næsten halvdelen  

 af børnehaverne og en tredjedel af skolefritidsordningerne blev grænserne for  

 kuldioxidkoncentrationen overskredet, ligesom den relative luftfugtighed blev  

 overskredet for omkring hver femte børnehave og hver tiende  

 skolefritidsordning.
I alt er det kun 43 pct. af de danske vuggestuer, 22 pct.  

 af børnehaverne og 15 pct. af skolefritidsordningerne, der overholder  

 normerne  

 for både støjniveau, koncentration af kuldioxid og den relative  

 luftfugtighed.  

 Børnetætheden (antallet af børn pr. kvadratmeter) er afgørende for  

 støjniveauet.
Er der mindre end tre kvadratmeter pr. barn, reduceres børnenes  

 grovmotoriske aktivitet, der er mindre gruppeleg, og man kan i en vis  

 udstrækning observere en mere aggressiv adfærd.
Støjproblemer i de omtalte institutioner skal tages  

 alvorligt.
Ifølge Socialforskningsinstituttet har 16 pct. af den danske  

 befolkning over 18 år problemer med hørelsen i en sådan grad, at de har visse  

 eller store vanskeligheder med at følge med i en samtale, når flere personer  

 er  

 samlet (»Når hørelsen svigter« af Thomas Clausen, SFI 2003, side 19).  

 Mulighed  

 for at lege udenfor er en god måde at reducere det samlede støjniveau i  

 daginstitutionen.
Alligevel er det ikke alle børn, der har legepladser i  

 tilknytning til deres institution.
Børn er mindst lige så beskyttelsesværdige som voksne  

 arbejdstagere.
Alligevel er det i dag kun de voksnes arbejdsmiljø, der er  

 beskyttet.
Forholdene i daginstitutionerne bør beskytte børnenes fysiske og  

 psykiske sundhed og udvikling.
Ikke alene er danske børn i daginstitutioner  

 ofte syge.
Deres ordforråd halter også bagefter, og mange børn får  

 stemmeproblemer af for meget støj i institutionerne.
Børn har behov for, at  

 de  

 voksne tager ansvaret for deres opvækstvilkår på en effektiv måde, så børnene  

 reelt får bedre udviklingsmuligheder.
Ad 3) Tilsyn med sikkerhed og sundhed i  

 institutionerne Der er også behov for en opstramning af tilsynet med  

 børneinstitutionerne, som i dag er lemfældigt eller ikkeeksisterende.  

 Eksempelvis er det kommunalbestyrelsen, der er tilsynsmyndighed for  

 selvejende  

 børneinstitutioner.
Tilsynsmyndigheden kan her let komme i en  

 interessekonflikt  

 mellem børnenes sikkerhed og sundhed på den ene side og økonomiske  

 overvejelser  

 på den anden side.
På den baggrund er der brug for et anderledes  

 virkningsfuldt, uvildigt og udefrakommende tilsyn.
Faste regler og et  

 uvildigt  

 tilsyn kan forhåbentlig forhindre, at der fremover sker ulykker, som den  

 ulykkelige sag fra Helsingør, hvor en 3-årig dreng blev kvalt i et legehus,  

 fordi det havde åbninger/glughuller i en farlig størrelse.
 I beslutningsforslaget henlægges tilsynet til  

 embedslægeinstitutionen, der i den nuværende lovgivning alene har en  

 rådgivende  

 og indstillende rolle.
Embedslægen kan i dag alene anmode kommunalbestyrelsen  

 eller amtsrådet om, at der udstedes påbud eller nedlægges forbud.
Når det  

 gælder institutioner, der ikke er kommunalt ejede, har kommunalbestyrelsen  

 kompetencen, og for de kommunalt ejede institutioner har amtsrådet denne  

 kompetence.
Denne ansvarsfordeling er ikke tilfredsstillende af flere grunde.  

 For det første kan et nødvendigt påbud eller forbud forsinkes unødigt, og for  

 det andet har kommunerne ofte indirekte en interesse i ikke at give de  

 selvejende institutioner udgiftskrævende pålæg.
Ad 4) Statstilskud til igangsættelse af de mest  

 akutte problemer Der er brug for et økonomisk incitament, hvis kommunerne,  

 som er hårdt presset økonomisk, skal gøre en særlig indsats for at forbedre  

 det  

 fysiske miljø. Derfor foreslås det, at der oprettes en statslig pulje på 500  

 mio. kr., der kan gå ind i medfinansiering af forbedringerne, f.eks. gennem  

 et  

 50-pct.-tilskud til konkrete projekter.
Ad 5) Større inddragelse af forældrene Forældrebestyrelserne har en vigtig rolle i arbejdet med  

 sikkerhed og sundhed i institutionerne.
Forældrebestyrelserne, enkelte  

 forældre  

 og ansatte bør kunne tilkalde embedslægen og forvente en hurtig reaktion,  

 hvis  

 de mener, der sker overtrædelser af lovgivningen.
Derfor er det vigtigt, at  

 bestyrelsen aktivt kan gå ind i miljøsager, herunder at bestyrelsen på  

 forældrenes vegne kan inddrage embedslægen i miljøspørgsmål.
Der er brug for  

 initiativer, f.eks. en oplysningskampagne, der opmuntrer  

 forældrebestyrelserne  

 til at gå aktivt ind i miljøspørgsmål.
Skriftlig fremsættelse Line Barfod  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en miljølov for børn (sikkerhed og sundhed for børn i  

 daginstitutioner m.v.).
(Beslutningsforslag nr.
B 16).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
