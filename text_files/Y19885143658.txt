 Forsikringsbetingelserne i en familieforsikring burde indeholde  

 oplysning om de begrænsninger i børns erstatningsansvar, der følger af dansk  

 rets almindelige regler.
 3.6.4. Familieforsikring - skade forvoldt af 3-årigt barn -  

 ansvarsskade.
En forsikringstager rettede henvendelse til FO i anledning af, at et forsikringsselskab havde afslået at dække en skade forvoldt af forsikringstagerens 3-årige barn.
Barnet havde, mens det sad på moderens  

 arm, slået ud med armene og ramt skadelidtes briller, der faldt på gulvet og  

 gik i stykker.
 Forsikringsselskabet begrundede afslaget med, at børn på under ca. 4 år  

 ifølge domspraksis ikke antages at være erstatningsansvarlige for deres  

 handlinger.
 I det konkrete tilfælde kunne der ikke være tale om at pålægge forældrene  

 ansvar som følge af manglende tilsynspligt.
Forsikringstageren blev meget overrasket over den manglende  

 forsikringsdækning og mente, at forsikringsbetingelserne var for dårligt  

 formuleret.
Klageren anførte i denne forbindelse, at man under  

 ansvarsforsikringens bestemmelse om ikke dækket ansvar burde have oplyst om  

 den manglende dækning på samme måde, som det f.eks. var anført, at  

 forsikringen ikke dækkede skader forvoldt af hunde.
Af forsikringsbetingelserne fremgik, at familieforsikringen dækker det  

 erstatningsansvar, sikrede i egenskab af privatperson pådrager sig ved  

 beskadigelse af personer eller ting.
Sikret er forsikringstageren og dennes  

 husstand.
FO udtalte, at en forsikringstager efter hans opfattelse ikke kan  

 forventes at have kendskab til dansk erstatningsret, og at forsikringstageren  

 efter gennemlæsning af forsikringsbetingelserne ville kunne få opfattelsen  

 af, at også skader forvoldt af forsikringstagerens børn under 4 år var  

 dækket.
FO henstillede, at forsikringsbetingelserne blev præciseret med  

 hensyn til børns erstatningsansvar.
I denne forbindelse bemærkede PO, at  

 adskillige forsikringsselskaber udtrykkelig har omtalt børns  

 erstatningsansvar i forsikringsbetingelserne.
 (* 1) Offentliggjort i Forbrugerstyrelsens Juridiske Årbog 1989, s. 42.
