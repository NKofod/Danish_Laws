Landsskatteretskendelse vedr. bortfald af tilladelse til  

 skattefri aktieombytning Der klages over, at tilladelse til skattefri aktieombytning  

 er anset for bortfaldet, idet frasalg af aktier og indgået aktiekøbsaftale er  

 anset for overtrædelse af ejertidsvilkår.
 Told- og Skatteregionens tilladelse af 12. november 1998 til  

 skattefri anpartsombytning  

 anses ikke  

 for bortfaldet.
Told og Skatteregionen meddelte ved afgørelse af 12.  

 november 1998 tilladelse til, at B og C kunne ombytte deres anparter i A ApS  

   

 svarende til 2/3 af anpartskapitalen i selskabet  med anparter i det  

 til  

 formålet nystiftede holdingselskab, D ApS.
Den resterende 1/3 af anparterne  

 var  

 ejet af E, som ikke ønskede at deltage i den skattefri anpartsombytning.
 Af tilladelsen fremgår bl.a.:
Det er tillagt afgørende betydning, at det ny moderselskab  

 mindst bevarer 2/3 af anpartskapitalen / 2/3 af stemmerne i det fremtidige  

 datterselskab (=A ApS) i mindst 3 år.
I modsat fald anses tilladelsen for  

 bortfaldet. Af tilladelsen fremgår endvidere, at formålet med  

 aktieombytningen er at forberede et generationsskifte, og at det er oplyst,  

 at  

 det ny moderselskab vil bevare sin ejerandel af A ApS i mindst 3 år.
 Den 29. januar 1999 blev anpartsombytningen foretaget, jf.  

 fremlagt stiftelsesdokument for D ApS.
 Ved aftale af 3. juni 1999 købte D ApS den resterende  

 tredjedel af anparterne nom. 70.000 kr. af E for 2.900.000 kr., således at A  

 ApS herefter var ejet 100 % af holdingselskabet.
Ved aftale af 1. marts 2001 solgte holdingselskabet nom.  

 70.000 kr. af anparterne i A ApS til F K/S for 2.000.000 kr.
I forbindelse  

 med  

 anpartsoverdragelsesaftalen blev der ved aftale af 1. marts 2001 mellem  

 holdingselskabet og F K/S meddelt F K/S en køberet til de resterende anparter  

 i  

 A ApS.
Af køberetsaftalen fremgår bl.a. følgende:
2. Med virkning pr. 1/3 2001 meddeler sælger køberen en  

 køberet, men ikke en købspligt til i tidsrummet 1 /2 2002 til 31/5 2005 at  

 købe  

 den resterende anpartskapital i A ApS, nominelt kr. 140.000,00. Købesummen  

 andrager kr. 4.000.000,00  skriver kroner fire millioner 00/100   

 hvilken  

 købesum ligger fast i den periode, køberetten løber.
Købesummen erlægges  

 kontant på tidspunktet for overdragelsen.
Måtte F K/S ikke udnytte den nævnte køberet, meddeler F K/S  

 fra 1 /2 2005 D ApS en køberet til F K/S´s nominelle anpartspost kr.  

 70.000,00.  

 Køberetten løber uden tidsbegrænsning.
Købesummen i tilfælde af D ApSs  

 udnyttelse af køberetten er uændret kr. 2.000.000,00  skriver kroner  

 tomillioner 00/100  hvilken købesum ligeledes erlægges kontant på  

 tidspunktet  

 for overdragelsen.
I begge tilfælde overdrages anparterne alene med  

 udbytteret  

 fra overdragelsesdatoen. Af køberetsaftalen fremgår endvidere:
 ·  

  

 	  

 at der udfærdiges særskilt  

 anpartshaveroverenskomst, hvori det bl.a. anføres, at F K/Ss direktør,  

 G,  

 indtræder som formand for A ApS pr. 1. marts 2001, og at der sikres køber  

 vetoret i enhver beslutning om ændring vedrørende udgivelsesgrundlag,  

 udgivelsesomfang,  

 investeringer, løn- og ansættelsesvilkår for medarbejdere mv.
·  

  

 	  

 at det som led i overdragelsen er aftalt,  

 at Lokalavisen lukkes senest 1. maj 2001, og at Lokalavisens annoncøraftaler  

 overtages ubetinget af A ApS, ·  

  

 	  

 at trykning af A overføres til F avistryk  

 med virkning fra 1. april 2001, ·  

  

 	  

 at trykning af A overføres til F avistryk  

 med virkning fra 1. april 2001, ·  

  

 	  

 at A ApS overtager distributionen af F  

 K/Ss tryksager, ·  

  

 	  

 at A ApS´s drift bibeholdes fra de  

 hidtidige lokaler frem til 31/12 2004, ·  

  

 	  

 at B og C fortsætter som daglig ledelse ·  

  

 	  

 at såfremt køber overtager hele  

 anpartskapitalen og derefter vælger at likvidere A ApS ansættes B og C hos F  

 K/S ·  

  

 	  

 at al trykning af A disponeres af F K/S,  

 samt ·  

  

 	  

 at alle administrative og  

 forretningsmæssige dispositioner, såfremt køberetten til de resterende  

 anpartskapital udnyttes, tilrettelægges og gennemføres i overensstemmelse med  

 de for F K/S gældende retningslinier og politikker.
Pr. 1. marts 2001 blev der endvidere indgået  

 anpartshaveroverenskomst mellem F og D ApS.
Af anpartshaveroverenskomsten  

 fremgår bl.a., at med virkning fra 1. marts 2001 indtræder direktøren for F  

 K/S  

 som formand for As bestyrelse, og at bestyrelsens sammensætning består  

 uændret  

 indtil F K/S måtte overtage den resterende del af selskabskapitalen, jf. den  

 aftalte køberet, eller indtil at F K/S har meddelt, at køberetten til D ApS  

 andel af anpartskapitalen ikke vil blive udnyttet.
Endvidere fremgår det, at  

 bestyrelsens beslutninger skal træffes i enighed, dog kan afskedigelse af en  

 direktør ske ved enighed mellem bestyrelsens formand og en af de to tidligere  

 anpartshavere af A ApS.
Der er endvidere fremlagt kopi af direktørkontrakt og  

 bladchefkontrakt mellem A ApS og B og C.
Af fremlagt referat fra  

 ekstraordinær  

 generalforsamling i A ApS fremgår det, at den ny bestyrelse herefter bestod  

 af  

 F K/Ss direktør, G, og B og C med G som formand.
Det er oplyst, at den meddelte køberet blev udnyttet den 1.  

 februar 2002, således at F K/S pr. denne dato erhvervede den resterende del  

 af  

 anparterne i A ApS.
Endvidere er det oplyst, at A ApS for nærværende er under  

 likvidation.
Selskabets repræsentant har oplyst, at baggrunden for  

 stiftelsen af holdingselskabet var, at E ønskede af sælge sine anparter i A  

 ApS  

 og gå på efterløn.
Den bogførte samlede egenkapital i A ApS var pr. 30.  

 september 1998 2.091.194 kr., men bogført goodwill var 0 kr.
Mellem  

 anpartshaverne var der enighed om, at værdien af selskabet udgjorde 7.500.000  

 kr.  9.000.000 kr.
Det var således umuligt at løse generationsskiftet  

 ved et  

 almindeligt tilbagesalg af anparter.
Ved holdingselskabskonstruktionen  

 opnåede  

 man, at holdingselskabet kunne købe anparterne af E og ved en sambeskatning  

 kunne renterne af lånet til dette køb fratrækkes i indkomsten for A ApS,  

 ligesom lånet kunne tilbagebetales via skattefrie udbytter.
 A ApS´s repræsentant har endvidere oplyst, at A ApS blev  

 kontaktet af F K/S ultimo år 2000, efter at der havde være ført en heftig  

 priskrig mv. siden F K/S startede Lokalavisen pr. 1. september 1999.
 Tilladelse til skattefri anpartsombytning af 12. november  

 1998 anses for bortfaldet.
Frasalget af 1/3 af anparterne i A ApS anses for at være i  

 strid med det i tilladelsen til skattefri anpartsombytning meddelte  

 ejertidsvilkår, jf. first-in first-out princippet i  

 aktieavancebeskatningslovens § 5, stk. 2, jf. § 6, stk. 4. Endvidere må den  

 indgåede aktieoptionsaftale ud fra en konkret vurdering af de i sagen  

 foreliggende omstændigheder anses for en omgåelse af det i tilladelsen til  

 skattefri anpartsombytning meddelte ejertidsvilkår.
Der er herved henset til,  

 at købsoptionen kunne udnyttes og faktisk er blevet udnyttet straks efter  

 udløbet af ejertidsvilkårsperioden, at købesummen for anparterne allerede  

 blev  

 fastlagt på aftaletidspunktet samt det øvrige aftalesæt, herunder tilsikring  

 af  

 købers betydelige indflydelse på driften af A ApS indtil tidspunktet for  

 udnyttelsen af køberetten.
Under de foreliggende omstændigheder måtte det stå  

 som usandsynligt for parterne, at køberetten ikke ville blive udnyttet, og  

 det  

 kan derfor ikke tillægges betydning, at F K/S først havde ret til endelig  

 erhvervelse af anparterne efter udløbet af vilkårsperioden.
Der henvises til  

 SKM2001.524.LR /TfS 2001.971 og SKM2002.546.TSS /TfS 2002.977.
 Selskabets repræsentant har fremsat påstand om, at Told- og  

 Skattestyrelsens tilbagekaldelse af tilladelsen til skattefri aktieombytning  

 ophæves.
Told- og Skattestyrelsen lægger til grund, at salget af 1/3  

 af anparter til F K/S er i strid med ejertidsvilkåret, idet de ombyttede  

 aktier  

 er solgt, jf., first in first-out princippet.
Vilkåret var i afgørelsen af  

 12.  

 november 1998 formuleret på vilkår, at det ny moderselskab mindst  

 bevarer 2/3  

 af anpartskapitalen/stemmerne i det fremtidige datterselskab i mindst 3  

 år.  

 Dette vilkår er ikke overtrådt.
Selskabet har hele tiden ejet mindst 2/3 af  

 anpartskapitalen.
Told- og Skattestyrelsens synspunkt synes at bygge på den  

 antagelse, at vilkåret havde været udformet sådan, at de konkrete  

 anpartsposter, der blev erhvervet ved ombytningen, ikke måtte afstås, også  

 selv  

 om 2/3-majoritetskravet ikke herved blev overtrådt.
Men sådan er vilkåret  

 ikke  

 udformet.
Hertil kommer, at first-in first-out reglen i  

 aktieavancebeskatningslovens § 5, stk. 2 og § 6, stk. 4, begrebsmæssigt er en  

 værnsregel, jf. ordet anses.
Reglen skal jo forhindre, at  

 skatteyder altid  

 vælger at sælge den konkrete aktie, der giver mindst avance eller størst tab.
I SKM2001.524.LR /TfS 2001.971 er offentliggjort en  

 afgørelse, hvor gensidige køberetsaftaler betragtes som en overtrædelse af  

 det  

 givne ejertidsvilkår, idet der reelt var tale om et salg.
Den praksis, som  

 denne afgørelse er udtryk for, kan ikke udvides til tilfælde, hvor der alene  

 er  

 givet en køberet, idet der i disse tilfælde efter lang skattepraksis ikke  

 foreligger en endelig aftale.
Der henvises endvidere til TfS 1993.221, TfS  

 1993.223, TfS 1997.409 og LSR 1977.117. Efter kompetencen til at meddele  

 tilladelse til aktieombytning er flyttet fra Ligningsrådet til Told- og  

 Skattestyrelsen, har denne i juni 2002 truffet afgørelse i en sag om køberet,  

 SKM2002.546.TSS /TfS 2002.977. Afgørelsen er en principiel udvidelse af  

 området  

 for at anse dispositioner for værende i strid med 3-års-ejertidskravet ud fra  

 en omgåelsesbetragtning.
Der henvises endvidere til SKM2003.328.TSS /TfS  

 2003.638 og SKM2003.399.DEP /TfS 2003.786.
Tilladelse til skattefri aktieombytning blev givet den 12.  

 november 1998, og først den 1. marts 2001 sælges aktierne til F K/S, og  

 køberetsaftalerne indgås.
Alene tidsforløbet viser, at der var tale om  

 efterfølgende omstændigheder, og at disse var rent kommercielle.
Der er ingen  

 realitet i Told- og Skattestyrelsens synspunkt, at der reelt var solgt pr. 1.  

 marts 2001. For det første blev der ikke erlagt nogen købesum, for det andet  

 kunne F K/S undlade at udnytte køberetten.
Der må endvidere anses at været en  

 risiko for, at F K/S ikke ville gøre køberetten gældende.
Mediebilledet er i  

 disse år under meget stor og hastig forandring, og der etableres dels nye  

 ugeaviser, der alene rummer bilannoncer eller boligannoncer, ligesom internet  

 og brochureomdeling tager væsentlige markedsandele fra de traditionelle  

 ugeaviser.
Der kunne således nemt opstå den situation, at F K/S fandt det  

 mere  

 økonomisk fordelagtigt at afstår aktierne ved optionsperiodens udløb og i  

 stedet satsede på andre medier.
Den skal i den forbindelse bemærkes at D ApS  

 i  

 aftalerne netop betingede sig, at kontor- og produktionsfaciliteter  

 opretholdtes uændret i hele den periode, hvor optionsperioden var gældende,  

 netop med henblik på at kunne drive bladet videre efter et eventuelt  

 tilbagekøb  

 af anparterne.
Havde D ApS ønsket at sælge hele avisen, kunne dette været  

 sket ved at sælge aktiviteten ud af A ApS.
Det bemærkes i forbindelse hermed,  

 at A ApS gennem en sponsoraftale med handelsstanden havde forsøgt at skabe et  

 værn mod F K/S, idet aftalen gav loyalitet fra annoncørerne, og hvis F K/S  

 ville gøre noget tilsvarende, ville de blive tvunget til at gøre det i  

 samtlige  

 byer, hvor de har aviser.
Med hensyn til købsaftalen var den et ønske fra F K/S.
D ApS  

 ønskede ikke af sælge, men blev tvunget til at samarbejde og sælge en  

 tredjedel  

 for at få standset den altødelæggende prisdumpning.
Hvor normalprisen var på  

 2,65 kr.(pr. mm. med rabatter på op til 40 % for de største annoncører,  

 tilbød  

 F K/Ss ugeavis ejendomsmæglere, supermarkeder og bilforhandlere en  

 millimeterpris på 0.50 kr.
Told- og Skattestyrelsens afgørelse af 25. februar 2003 er  

 ugyldig, idet der er tale om en skærpelse af praksis med tilbagevirkende  

 kraft.  

 Såfremt praksis skulle have været skærpet, skulle myndighederne forinden have  

 udsendt et cirkulære med praksisændringen med tilkendegivelse af, at  

 fremtidige  

 tilladelser betinges at der ikke i 3-års-perioden må indgås  

 aktieoptionsaftaler.
Der henvises til U1983.8H samt SKM2002.433.LSR /TfS  

 2002.707. Told- og Skattestyrelsens afgørelse er endvidere en tilbagekaldelse  

 af en begunstigende forvaltningsakt.
Det antages som udgangspunkt, at  

 begunstigede forvaltningsakter, der tillægger adressaten en rent økonomisk  

 fordel, kun kan tilbagekaldes som følge af bristede forudsætninger  

 efter  

 synspunkter som ligger nær ved den privatretlige forudsætningslære, jf.  

 Poul  

 Andersen Dansk Forvaltningsret, 4. udgave, s. 507.
Det fremgår af Told- og Skatteregionens tilladelse til  

 skattefri anpartsombytning af 12. november 1998, at det ved tilladelsen er  

 tillagt afgørende betydning, at holdingselskabet mindst bevarer 2/3 af  

 anpartskapitalen / 2/3 af stemmerne i A ApS i mindst 3 år.
I modsat fald  

 anses  

 tilladelsen for bortfaldet.
Vedrørende salget af 1/3 af anpartskapitalen af anparterne i  

 A ApS den 1. marts 2001, må holdingselskabet anset at have opretholdt den i  

 tilladelsen af 12. november 1998 krævede ejerandel på mindst 2/3 af  

 anpartskapitalen i A ApS.
Vedrørende den pr. 1. marts 2001 indgåede aftale om  

 F  

 K/Ss køberet til de resterende 2/3 af anpartskapitalen i A ApS kan  

 anparterne  

 ud fra en samlet bedømmelse af sagens forhold ikke anses for overdraget på  

 tidspunktet for indgåelse af køberetsaftalen, idet der herved særligt er  

 henset  

 til, at der alene forelå en ret, men ikke en pligt til at købe den resterende  

 del af anparterne samt risikoen i forbindelse dermed.
Ejertidsvilkårene i  

 Told-  

 og Skatteregionens tilladelse af 12. november 1998 kan således ikke anses for  

 overtrådt ved indgåelse af køberetsaftalen den 1. marts 2001.
 Told- og Skatteregionens tilladelse af 12. november 1998 til  

 skattefri anpartsombytning  

 anses herved  

 ikke for bortfaldet.
