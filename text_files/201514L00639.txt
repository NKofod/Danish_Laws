Tilføjelse til betænkning afgivet af Transport- og Bygningsudvalget den 31. marts 2016 Tilføjelse til betænkning over Forslag til lov om ændring af færdselsloven og lov om godkendelse og syn af køretøjer (Forhøjelse af hastighedsgrænsen for campingvogne og andre registreringspligtige påhængskøretøjer, for traktorer og for motorredskaber) [af transport- og bygningsministeren (Hans Christian Schmidt)]:
1. Ændringsforslag Der er i udvalgets betænkning af 25. februar 2016 stillet 4 ændringsforslag til lovforslaget.
Dansk Folkepartis medlemmer af udvalget har stillet ændringsforslag nr. 1 og 2. Transport- og bygningsministeren har stillet ændringsforslag nr. 3. Alternativets medlemmer af udvalget har stillet ændringsforslag nr. 4.
 Endvidere har Kim Christiansen (DF) stillet ændringsforslag nr. 5-9 uden for betænkningen.
 Venstres medlemmer af udvalget har i tilføjelsen til betænkningen stillet ændringsforslag nr. 10 og 11.
2. Udvalgsarbejdet Lovforslaget blev fremsat den 10. december 2015 og var til 1. behandling den 15. januar 2016. Lovforslaget blev efter 1. behandling henvist til behandling i Transport- og Bygningsudvalget.
Udvalget afgav betænkning den 25. februar 2016. Lovforslaget var den 17. marts 2016 til 2. behandling, hvorunder behandlingen blev afbrudt, og lovforslaget blev henvist til fornyet behandling i Transport- og Bygningsudvalget.
Møder Udvalget har, efter at lovforslaget blev henvist til fornyet udvalgsbehandling, behandlet lovforslaget i 1 møde.
Spørgsmål Udvalget har efter afgivelse af betænkning stillet 1 spørgsmål til transport- og bygningsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, V og LA) indstiller lovforslaget til vedtagelse med de under nr. 3, 4, 10 og 11 stillede ændringsforslag.
Flertallet vil stemme imod de under nr. 1, 2 og 5-9 stillede ændringsforslag.
Et mindretal i udvalget (DF) indstiller lovforslaget til vedtagelse med de under nr. 1-9 stillede ændringsforslag.
Såfremt de under nr. 1, 2 og 5-9 stillede ændringsforslag forkastes, vil mindretallet stemme for de under nr. 10 og 11 stillede ændringsforslag.
Et andet mindretal i udvalget (EL og SF) indstiller lovforslaget til forkastelse ved 3. behandling.
Mindretallet vil stemme imod de under nr. 1, 2 og 5-11 stillende ændringsforslag.
Mindretallet vil stemme for de under nr. 3 og 4 stillede ændringsforslag.
Et tredje mindretal i udvalget (ALT og RV) indstiller lovforslaget til vedtagelse med de under nr. 3 og 4 stillede ændringsforslag.
Mindretallet vil stemme imod de under nr. 1, 2 og 5-11 stillende ændringsforslag.
Et fjerde mindretal i udvalget (KF) indstiller lovforslaget til vedtagelse med de under nr. 3, 10 og 11 stillede ændringsforslag.
Mindretallet vil stemme imod de under nr. 1, 2 og 4-9 stillede ændringsforslag.
S, DF, V, LA, RV og KFs medlemmer af udvalget er opmærksomme på hastighedsdifferentieringen mellem lastbiler og tunge vogntog og den øvrige trafik, herunder det forhold, at hastigheden for lastbiler og tunge vogntog uden for tættere bebygget område på andre veje end motorveje ikke må overstige 70 km/t., mens den generelle hastighedsgrænse uden for tættere bebygget område på andre veje end motorveje er 80 km/t.
De trafikale effekter heraf bør undersøges nærmere.
 Derfor opfordrer S, DF, V, LA, RV og KF regeringen til at undersøge disse forhold nærmere, med henblik på at der kan fremsættes lovforslag herom i næste folketingssamling.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for afgivelse af tilføjelsen til betænkningen ikke repræsenteret med medlemmer i udvalget og havde dermed ikke adgang til at komme med indstillinger eller politiske bemærkninger i tilføjelsen til betænkningen.
 En oversigt over Folketingets sammensætning er optrykt i tilføjelsen til betænkningen.
4. Ændringsforslag med bemærkninger Ændringsforslag Til titlen Af et mindretal (V), tiltrådt af et mindretal (S, LA og KF):
 10) I undertitlen indsættes efter »motorredskaber«: »samt ophævelse af den køretøjsbestemte hastighedsgrænse for lastbiler og tunge vogntog i tættere bebygget område«.
[Konsekvens af ændringsforslag nr. 11] Til § 1 11) Før nr. 1 indsættes som nyt nummer:
»07. § 43, stk. 2, 2. pkt., ophæves.« [Ophævelse af den køretøjsbestemte hastighedsbegrænsning for lastbiler og tunge vogntog i tættere bebygget område] Bemærkninger Til nr. 10 Der er tale om en konsekvensændring som følge af den foreslåede ophævelse af § 43, stk. 2, 2. pkt.
Til nr. 11 Med den foreslåede ændring ophæves den køretøjsbestemte hastighedsbegrænsning for biler, hvis tilladte totalvægt overstiger 3.500 kg (lastbiler) og for vogntog bestående af en lastbil eller en bus, hvis tilladte totalvægt overstiger 3.500 kg, og et registreringspligtigt påhængskøretøj.
Disse tunge køretøjer må herefter følge en eventuelt højere lokal hastighedsgrænse i tættere bebygget område, jf. færdselslovens § 42, stk. 4. På andre veje end motorveje må hastigheden uanset § 42 fortsat aldrig overstige 70 km/t.
Kim Christiansen (DF) nfmd.
Morten Marinus (DF) Peter Kofod Poulsen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Hans Andersen (V) Torsten Schack Pedersen (V) Jane Heitmann (V) Louise Schack Elholm (V) Jan E.
Jørgensen (V) Leif Mikkelsen (LA) Villum Christensen (LA) Rasmus Jarlov (KF) Christian Rabjerg Madsen (S) Erik Christensen (S) Lea Wermelin (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Henning Hyllested (EL) Eva Flyvholm (EL) Christian Poll (ALT) Nikolaj Amstrup (ALT) Andreas Steenberg (RV) Karsten Hønge (SF) Jonas Dahl (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
