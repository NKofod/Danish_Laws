 Direktoratet har den 30. marts 1981 tilskrevet Kriminalforsorgsforeningen  

 således:
»I skrivelse af 27. januar 1981 har Kriminalforsorgsforeningen rejst  

 spørgsmålet om omfanget af udbetaling af natpenge til forsorgsmedarbejdere,  

 som udfører tjeneste efter kl. 17.00 I den anledning skal direktoratet oplyse følgende:
 De gældende regler herom findes i finansministeriets cirkulære af 22.  

 august 1979. Det fremgår af cirkulæret, at udbetaling af natpenge kan finde  

 sted, når tjenestemænd efter ordre eller ifølge en godkendt tjenestefordeling  

 udfører tjeneste i tiden kl. 17.00-06.00. Det fremgår endvidere, at der  

 mellem finansministeriet og Tjenestemændenes Fællesudvalg er enighed om, at  

 en forudsætning for udbetaling af særlige ydelser er, at tjenesten er  

 beordret og kontrollabel.
Efter direktoratets opfattelse kan denne forudsætning normalt kun  

 opfyldes, såfremt tjenesten udføres på tjenestestedet.
Som følge heraf kan  

 der normalt kun udbetales natpenge til forsorgsmedarbejdere, som enten af en  

 overordnet konkret er beordret eller efter skemalagt tjeneste er forpligtet  

 til på tjenestestedet at udføre tjeneste i tidsrummet kl. 17.00 - 06.00. Der  

 vil herefter normalt kun kunne udbetales natpenge til medarbejdere, som efter  

 kl. 17.00 gør tjeneste i en aftenkonsultation.
 Det bemærkes, at der til medarbejdere, som har rådighedstillæg, ikke kan  

 udbetales særlige ydelser, hvilket finansministeriet i en anden sag har  

 erklæret sig enig i.
Det tilføjes, at direktoratet ikke har fundet tilstrækkeligt grundlag for  

 at forelægge foreningens skrivelse for finansministeriet.« Ved fremsendelse af lønordre nr. 9 A vedrørende engangsydelser til  

 direktoratets løn- og regnskabskontor skal afdelingslederen påse, at der er  

 tale om beordret og kontrollabel tjeneste på tjenestestedet, og at den  

 pågældende ikke har rådighedstillæg.
 Afdelingslederen skal ved sin underskrift på lønordren attestere, at de  

 nævnte forudsætninger er opfyldt.
 E.B.
Jon Johnsen Kriminalforsorgens afdelinger og pensioner.
