Nr LSF 39 Forslag til Lov om ændring af lov om afgift af lønsum m.v. (Afkortning af  

 kredittiden m.v.) Fremsat af skatteministeren (Carsten Koch) den 23. oktober 1997 Vedtaget ved tredjebehandling den 20. november 1997 Lov nr. 889 af 03/12/1997 § 1 I lov om afgift af lønsum m.v., jf. lovbekendtgørelse nr. 543 af 25. juni  

 1997, foretages følgende ændringer:
 1. § 4, stk. 1, affattes således:
»Afgiftsgrundlaget er virksomhedens lønsum med tillæg af overskud  

 eller med fradrag af underskud af selvstændig erhvervsvirksomhed i  

 indkomståret opgjort efter reglerne i 2.-4. pkt., jf. dog stk. 2 og 5.  

 Virksomhedens overskud eller underskud opgøres efter reglerne for opgørelse  

 af skattepligtig indkomst før fradrag for henlæggelse til konjunkturudligning  

 efter virksomhedsskattelovens § 22 b.
Til virksomhedens overskud eller  

 underskud opgjort efter 2. pkt. tillægges renteudgifter og kurstab på  

 fordringer og gæld og fradrages rente- og udbytteindtægter samt kursgevinst  

 på fordringer og gæld, som indgår i opgørelsen af virksomhedens overskud  

 eller underskud.
Til virksomhedens overskud eller underskud opgjort efter 2.  

 og 3. pkt. medregnes ikke overskud eller underskud, der hidrører fra  

 virksomhed i udlandet.« 2. I § 6, stk. 2, 1. pkt., og § 6 a, stk. 2, 1.  

 pkt., ændres »3 måneder og 15 dage« til: »15 dage«.
 3. § 10, stk. 2, sidste pkt., ophæves.
 4. § 18, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Stk. 1. Loven træder i kraft den 1. januar 1998, jf. dog stk. 2-4.
 Stk. 2. § 1, nr. 1, har virkning fra og med indkomståret 1998.
 Stk. 3. § 1, nr. 2, har virkning for opgørelsesperioder, der  

 påbegyndes fra og med den 1. januar 1998.
 Stk. 4. § 1, nr. 3, har virkning fra den 1. april 1998.
Oprindeligt fremsat forslag § 1 I lov om afgift af lønsum m.v., jf. lovbekendtgørelse nr. 543 af 25. juni  

 1997, foretages følgende ændringer:
 1. § 4, stk. 1, affattes således:
»Afgiftsgrundlaget er virksomhedens lønsum med tillæg af overskud  

 eller med fradrag af underskud af selvstændig erhvervsvirksomhed i  

 indkomståret opgjort efter reglerne i 2.- 4. pkt., jf. dog stk. 2 og 5.  

 Virksomhedens overskud eller underskud opgøres efter reglerne for opgørelse  

 af skattepligtig indkomst før fradrag for henlæggelse til konjunkturudligning  

 efter virksomhedsskattelovens § 22b.
Til virksomhedens overskud eller  

 underskud opgjort efter 2. pkt. tillægges renteudgifter og kurstab på  

 fordringer og gæld og fradrages rente- og udbytteindtægter samt kursgevinst  

 på fordringer og gæld, som indgår i opgørelsen af virksomhedens overskud  

 eller underskud.
Til virksomhedens overskud eller underskud opgjort efter 2.  

 og 3. pkt. medregnes ikke overskud eller underskud, der hidrører fra  

 virksomhed i udlandet.« 2. I § 6, stk. 2, 1. pkt., og § 6 a, stk. 2, 1.  

 pkt., ændres »3 måneder og 15 dage« til: »15 dage«.
 3. § 10, stk. 2, sidste pkt., ophæves.
 4. § 18, stk. 4, affattes således:
» Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Stk. 1. Loven træder i kraft den 1. januar 1998, jf. dog stk. 2-4.
 Stk. 2. § 1, nr. 1, har virkning fra og med indkomståret 1998.
 Stk. 3. § 1, nr. 2, har virkning for opgørelsesperioder, der  

 påbegyndes fra og med den 1. januar 1998.
 Stk. 4. § 1, nr. 3, har virkning fra den 1. april 1998.
Bemærkninger til lovforslaget Almindelige bemærkninger Det foreslås, at der fra den 1. januar 1998 sker en normalisering af  

 angivelses- og indbetalingsfristen for de kvartalsvise opgørelsesperioder for  

 lønsumsafgift.
Det foreslås således, at fristen nedsættes fra 3 måneder og 15  

 dage til 15 dage.
Kreditten med afregning af den kvartalsvise betaling af  

 lønsumsafgift er i dag ekstraordinært lang.
Med forslaget bringes  

 afregningstidspunktet på linie med den normale 15-dages frist for afregning  

 af punktafgifter.
Forslaget berører alene den kvartalsvise afregning af  

 lønsumsafgift, som foretages på grundlag af virksomhedens lønsum.
Det gælder  

 både for den endelige afregning for de virksomheder, hvis afgiftsgrundlag kun  

 baseres på lønsummen, og for den foreløbige afregning, der benyttes af  

 virksomheder, hvis afgiftsgrundlag udgøres af lønsummen med tillæg af  

 overskud eller fradrag af underskud af selvstændig erhvervsvirksomhed i  

 indkomståret.
For de sidstnævnte virksomheder kan den endelige opgørelse af  

 afgiften først ske efter udløbet af virksomhedens indkomstår.
Disse  

 virksomheder betaler imidlertid en foreløbig afgift, der alene beregnes af  

 lønsummen.
Denne afgift reguleres så efterfølgende i forbindelse med den  

 endelige afgiftsopgørelse.
 Den foreslåede nedsættelse af kredittiden for den kvartalsvise afregning  

 indebærer, at der ikke længere er behov for den særlige regel i loven om  

 samtidig afregning for en tidligere opgørelsesperiode, når indehaveren af en  

 registreret virksomhed dør, og der udstedes proklama efter § 81 i lov om  

 skifte af dødsboer.
Der foreslås endvidere en ændring af lovens bestemmelse om opgørelse af  

 afgiftsgrundlaget for de virksomheder, der opgør grundlaget som lønsummen med  

 tillæg af overskud eller med fradrag af underskud af selvstændig  

 erhvervsvirksomhed i indkomståret.
Den gældende bestemmelse rummer en  

 henvisning til investeringsfondsloven.
Da adgangen til at henlægge til  

 investeringsfonds imidlertid bortfalder fra og med indkomståret 1998,  

 foreslås det at erstatte denne henvisning med en selvstændig beskrivelse af  

 afgiftsgrundlaget.
Den foreslåede ændring er rent redaktionel.
Ved ændringer i straffeloven er der indføjet nogle generelle bestemmelser  

 om juridiske personers strafansvar.
Det foreslås derfor, at  

 lønsumsafgiftslovens bestemmelse herom henviser til straffelovens  

 bestemmelser.
Provenumæssige konsekvenser Med virkning for lønsumsafgift optjent fra og med 1998 normaliseres  

 fristerne for angivelse og afregning af lønsumsafgiften, så de svarer til  

 fristerne for andre punktafgifter.
Afgiftsperioden for lønsumsafgiften er kvartalet.
Angivelses- og  

 betalingsfristen er i dag 3 måneder og 15 dage efter afgiftsperiodens udløb.  

 Dette giver en gennemsnitlig kredittid på 150 dage.
Den normale betalingsfrist for punktafgifter er 15 dage efter  

 afgiftsperioden.
Fra 1998 vil fristen for lønsumsafgiften ligeledes være 15  

 dage.
Den gennemsnitlige kredittid for lønsumsafgiften vil således være 60  

 dage svarende til en afgiftsperiode på et kvartal tillagt 15 dage.  

 Normaliseringen indebærer dermed en forkortelse af den gennemsnitlige  

 kredittid på 90 dage.
En forkortelse af kredittiden med 90 dage vil medføre en DAU-engangseffekt  

 i 1998 på ca. 650 mill. kr. og en gennemsnitlig likviditetsvirkning på ca.  

 650 mill. kr.
Der er en varig rentevirkning af statens gennemsnitlige  

 likviditetsforbedring på ca. 50 mill. kr. årligt.
I 1998 er rentevirkningen  

 ca. 35 mill. kr.
Erhvervsøkonomiske konsekvenser Lønsumsafgiften betales af erhvervsmæssig aktivitet, der ikke er  

 momsregistreret.
Lønsumsafgiften træder således delvist i stedet for momsen  

 for de pågældende erhverv.
 Den umiddelbare belastning af de lønsumsafgiftspligtige erhverv er 50  

 mill. kr. årligt ved en rente på 8 pct. pa.
 Provenuet af lønsumsafgiften er skønsmæssigt sammensat således, at ca. 75  

 pct. vedrører pengeinstitutter og forsikringsselskaber, ca. 15 pct. læger,  

 tandlæger og andre ikke momspligtige erhverv og endelig ca. 10 pct.  

 foreninger mv.
De fleste lønsumsafgiftpligtige erhverv som læger, tandlæger,  

 undervisning, persontransport mv. er ikke i konkurrence med udlandet.  

 Virksomheder i den finansielle sektor vil dog i et vist omfang være i  

 konkurrence med udlandet i forbindelse med større låntransaktioner mv. til  

 større erhvervskunder.
Den personalekrævende og dermed den lønsumsbelastede  

 del af den finansielle sektors aktiviteter udgøres dog hovedsageligt af  

 forretninger, der vedrører husholdningerne, og som ikke kan anses for at være  

 i konkurrence med udlandet.
Da lønsumsafgiften således i høj grad berører erhverv, der er uden  

 konkurrence fra udlandet, vil stramningen af erhvervenes likviditet og den  

 deraf følgende rentevirkning i høj grad kunne overvæltes på forbrugerne  

 herunder erhvervskunder.
Stramningen af kredittiden vil således ikke alene  

 blive båret af de lønsumspligtige erhverv, men vil belaste husholdninger og  

 erhverv helt generelt.
Miljømæssige konsekvenser Der skønnes ikke nogen miljømæssige konsekvenser af forslaget.
Forholdet til EU Lovforslaget indeholder ikke EU-retlige aspekter.
Administrative konsekvenser Lovforslaget skønnes at medføre engangsudgifter på 0,2 mill. kr. til  

 information og edb i 1998. Derudover skønnes forslaget ikke at have  

 nævneværdige administrative konsekvenser.
Bemærkninger til lovforslagets enkelte bestemmelser Til § 1 Til nr. 1 Efter lovens § 4, stk. 1, er afgiftsgrundlaget virksomhedens lønsum med  

 tillæg af overskud eller med fradrag af underskud af selvstændig  

 erhvervsvirksomhed i indkomståret opgjort efter reglerne i § 4, stk. 1, i lov  

 om investeringsfonds.
Som det fremgår af de almindelige bemærkninger,  

 bortfalder adgangen til at henlægge til investeringsfonds fra indkomståret  

 1998. Det foreslås derfor at erstatte denne henvisning med en selvstændig  

 beskrivelse af afgiftsgrundlaget.
Det foreslås således, at virksomhedens  

 overskud eller underskud opgøres efter reglerne for opgørelse af  

 skattepligtig indkomst før fradrag for henlæggelse til konjunkturudligning  

 efter virksomhedsskattelovens § 22b.
Til det korrigerede overskud eller  

 underskud tillægges renteudgifter og kurstab på fordringer og gæld og  

 fradrages rente- og udbytteindtægter samt kursgevinst på fordringer og gæld,  

 som indgår i opgørelsen af virksomhedens overskud eller underskud.
Endelig  

 bestemmes det som efter de gældende regler, at der ved opgørelsen af overskud  

 eller underskud ikke medregnes overskud eller underskud, der hidrører fra  

 virksomhed i udlandet.
Til nr. 2 Det foreslås, at der sker en nedsættelse af angivelses- og  

 indbetalingsfristen for de kvartalsvise opgørelsesperioder fra 3 måneder og  

 15 dage til 15 dage.
Der henvises i øvrigt til de almindelige bemærkninger.
Til nr. 3 Efter de gældende regler i lønsumsafgiftslovens § 10, stk. 2, skal der ske  

 hurtigere afregning af afgiften, når indehaveren af en registreret virksomhed  

 dør, og der udstedes proklama efter § 81 i lov om skifte af dødsboer.  

 Arvingerne eller bobestyrelsen skal således senest 30 dage efter  

 bekendtgørelsen af proklama foretage afgiftsangivelse for det løbende kvartal  

 fra periodens start og indtil dødsdagen.
På grund af den lange  

 angivelsesfrist på 3 måneder og 15 dage vil angivelsesfristen for det  

 forudgående kvartal i visse tilfælde ikke være udløbet, når boet skal angive  

 for det løbende kvartal.
Det er derfor bestemt, at afgiften for den tidligere  

 periode skal angives senest samtidig med angivelsen for den løbende periode.  

 Med den foreslåede nedsættelse af angivelses- og indbetalingsfristen for de  

 kvartalsvise opgørelsesperioder fra 3 måneder og 15 dage til 15 dage vil der  

 ikke længere være behov for den særlige bestemmelse om samtidig afregning.
Til nr. 4 Der henvises til de almindelige bemærkninger.
Til § 2 Det foreslås, at loven træder i kraft den 1. januar 1998. Den foreslåede  

 forkortede angivelses- og indbetalingsfrist har dog først virkning for  

 opgørelsesperioder, der påbegyndes fra den 1. januar 1998. Det foreslås  

 derfor, at den i § 1, nr. 3, foreslåede ophævelse af lønsumsafgiftslovens §  

 10, stk. 2, sidste pkt., om samtidig angivelse i tilfælde af dødsfald først  

 skal have virkning fra den 1. april 1998, da den nugældende lange  

 afregningsfrist for 4. kvartal 1997 først udløber den 15. april 1998. Dør  

 indehaveren i 1. kvartal 1998 vil der således fortsat være behov for den  

 særlige bestemmelse om samtidig afregning i dette kvartal.
Den foreslåede  

 redaktionelle ændring af afgiftsgrundlaget i § 1, nr. 1, får virkning fra og  

 med indkomståret 1998.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om afgift af lønsum m.v., jf. lovbekendtgørelse nr. 543 af 25. juni  

 1997, foretages følgende ændringer:
 1. § 4, stk. 1, affattes således:
»Afgiftsgrundlaget er virksomhedens lønsum med tillæg af overskud  

 eller med fradrag af underskud af selvstændig erhvervsvirksomhed i  

 indkomståret opgjort efter reglerne i 2.- 4. pkt., jf. dog stk. 2 og 5.  

 Virksomhedens overskud eller underskud opgøres efter reglerne for opgørelse  

 af skattepligtig indkomst før fradrag for henlæggelse til konjunkturudligning  

 efter virksomhedsskattelovens § 22b.
Til virksomhedens overskud eller  

 underskud opgjort efter 2. pkt. tillægges renteudgifter og kurstab på  

 fordringer og gæld og fradrages rente- og udbytteindtægter samt kursgevinst  

 på fordringer og gæld, som indgår i opgørelsen af virksomhedens overskud  

 eller underskud.
Til virksomhedens overskud eller underskud opgjort efter 2.  

 og 3. pkt. medregnes ikke overskud eller underskud, der hidrører fra  

 virksomhed i udlandet.« § 4. Afgiftsgrundlaget er virksomhedens lønsum med tillæg af  

 overskud eller med fradrag af underskud af selvstændig erhvervsvirksomhed i  

 indkomståret opgjort efter reglerne i § 4, stk. 1, i lov om  

 investeringsfonds, jf. dog stk. 2 og 5. Til virksomhedens overskud eller  

 underskud opgjort efter 1. pkt. medregnes ikke overskud eller underskud, der  

 hidrører fra virksomhed i udlandet.
Stk. 2-5 . - - - 2. I § 6, stk. 2, 1. pkt. og § 6 a, stk. 2, 1. pkt.,  

 ændres »3 måneder og 15 dage« til: »15 dage«.
§ 6. - - - Stk. 2. Virksomhederne skal senest 3 måneder og 15 dage efter  

 opgørelsesperiodens udløb til told og skatteregionen angive afgiftsgrundlaget  

 og afgiftens størrelse.
Samme dag er sidste rettidige indbetalingsdag.  

 Angivelsen skal være underskrevet af virksomhedens ansvarlige ledelse.  

 Afgiften forfalder til betaling den 1. i den måned, hvor fristen for  

 indbetaling udløber.
Stk. 3-4. - - - § 6 a. - - - Stk. 2 . Virksomhederne skal senest 3 måneder og 15 dage efter  

 opgørelsesperiodens udløb til told og skatteregionen angive virksomhedens  

 lønsum og afgiftens størrelse.
Samme dag er sidste rettidige indbetalingsdag.  

 Angivelsen skal være underskrevet af virksomhedens ansvarlige ledelse. § 6,  

 stk. 2, 4. pkt., og § 6, stk. 3 og 4, finder tilsvarende anvendelse.
 3. § 10, stk. 2, sidste pkt., ophæves.
§ 10. - - - Stk. 2. Dør indehaveren af en registreret virksomhed, og udstedes  

 der proklama efter § 81 i lov om skifte af dødsboer, skal arvingerne eller  

 bobestyreren seneste 30 dage efter bekendtgørelse af proklama foretage  

 angivelse efter § 6, stk. 2, eller § 6 a, stk. 2, for perioden fra  

 afgiftsperiodens begyndelse og indtil dødsdagen.
Afgiften for det forudgående  

 kvartal skal, når angivelsesfristen for dette kvartal endnu ikke er udløbet  

 og afgiften ikke forinden er angivet, angives samtidig med angivelsen efter  

 1. pkt.
 4. § 18, stk. 4, affattes således:
» Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 18. - - - Stk. 4. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Skriftlig fremsættelse (23. oktober 1997) Skatteministeren (Carsten Koch):
 Hermed tillader jeg mig at fremsætte:
 Forslag til lov om ændring af lov om afgift af lønsum m.v. (Afkortning  

 af kredittiden m.v.).
(Lovforslag nr.
L 39).
 Med lovforslaget gennemføres der fra den 1. januar 1998 en normalisering  

 af angivelses- og indbetalingsfristen for den kvartalsvise afregning af  

 lønsumsafgift.
Opgørelsesperioden for lønsumsafgiften er kvartalet.
Angivelses- og  

 betalingsfristen er i dag 3 måneder og 15 dage efter opgørelsesperiodens  

 udløb.
Den gennemsnitlige kredittid er dermed 150 dage, dvs. væsentlig  

 længere end den normale gennemsnitlige kredittid på punktafgiftsområdet på 30  

 dage.
Det foreslås, at afregningsfristen nedsættes fra de 3 måneder og 15  

 dage til 15 dage.
Med forslaget bringes afregningstidspunktet på linie med  

 den normale 15-dages frist for afregning af punktafgifter og den  

 gennemsnitlige kredittid nedsættes til 60 dage.
Forslaget berører alene den kvartalsvise afregning af lønsumsafgift, som  

 foretages på grundlag af virksomhedens lønsum.
Det gælder både for den  

 endelige afregning for de virksomheder, hvis afgiftsgrundlag kun baseres på  

 lønsummen, og for den foreløbige afregning, der benyttes af virksomheder,  

 hvis afgiftsgrundlag udgøres af lønsummen med tillæg af overskud eller  

 fradrag af underskud af selvstændig erhvervsvirksomhed i indkomståret.
For de  

 sidstnævnte virksomheder kan den endelige opgørelse af afgiften først ske  

 efter udløbet af virksomhedens indkomstår.
Disse virksomheder betaler  

 imidlertid en foreløbig afgift, der alene beregnes af lønsummen.
Denne afgift  

 reguleres så efterfølgende i forbindelse med den endelige afgiftsopgørelse.
 Forslaget om nedsættelse af kredittiden betyder, at der ikke længere er  

 behov for den særlige regel i loven om samtidig afregning for en tidligere  

 opgørelsesperiode, når indehaveren af en registreret virksomhed dør.
Der foreslås endvidere en ændring af lovens bestemmelse om opgørelse af  

 afgiftsgrundlaget for de virksomheder, der opgør grundlaget som lønsummen med  

 tillæg af overskud eller med fradrag af underskud af selvstændig  

 erhvervsvirksomhed i indkomståret.
Den gældende bestemmelse rummer en  

 henvisning til investeringsfondsloven.
Da adgangen til at henlægge til  

 investeringsfonds imidlertid bortfalder fra og med indkomståret 1998,  

 foreslås det at erstatte denne henvisning med en selvstændig beskrivelse af  

 afgiftsgrundlaget.
Den foreslåede ændring er rent redaktionel.
 Jeg skal anbefale forslaget til Tingets velvillige behandling.
