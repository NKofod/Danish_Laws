Fremsat den 3. november 2006 af Per Clausen (EL),  

 Jørgen Arbo‑Bæhr (EL), Line Barfod (EL),  

 Rune Lund (EL), Pernille Rosenkrantz‑Theil (EL) og Frank Aaen (EL) Forslag til folketingsbeslutning om  

 initiativer til nedbringelse af alkoholforbruget og begrænsning af salget af  

 alkoholholdige produkter, der appellerer til børn og unge Folketinget opfordrer regeringen til med henvisning til Nordisk  

 Råds anbefalinger inden for alkoholområdet, jf. rekommandation 14/2003 punkt  

 3  

 og 4, at tage initiativer, der understøtter følgende målsætninger:
 1)  

 	  

 En sænkelse af det  

 gennemsnitlige alkoholforbrug gennem en stram pris- og udbudspolitik og en  

 restriktiv markedsføringspolitik.
 2)  

 	  

 En kraftig  

 begrænsning af salget af alkoholholdige drikkevarer, der i deres  

 produktudformning og markedsføring henvender sig til børn og unge.
Bemærkninger til forslaget Forslagets indhold Nordisk Råd har med henvisning til artikel 45 og 46 i  

 Helsingforsaftalen den 28. oktober 2003 vedtaget rekommandation 14/2003 efter  

 forslag fra Velfærdsudvalget (A 1334/velfærd). I rekommandationen anbefaler  

 Nordisk Råd Nordisk Ministerråd forskellige initiativer inden for alkohol- og  

 narkotikaområdet.
Dette beslutningsforslag har til formål at pålægge regeringen  

 at tage initiativer til udmøntning af Nordisk Råds anbefalinger på  

 alkoholområdet.
Beslutningsforslaget omhandler ikke Nordisk Råds anbefalinger  

 på narkotikaområdet.
 Nordisk Råds anbefalinger på alkoholområdet, jf.  

 rekommandationens pkt. 3 og 4, er følgende:
   

 	  

 att  

 verka för att sänka medelkonsumtionen av alkohol genom en stringent pris- og  

 tillgängspolitik samt en restriktiv marknadsföringspolitik.
   

 	  

 att  

 vidta åtgärder för att kraftigt begränsa försäljningen av alkoläsk.
 Beslutningsforslaget opfordrer regeringen til at tage relevante  

 initiativer til udmøntning af Nordisk Råds ovenstående to anbefalinger.
Baggrund Nordisk Råds  

 rekommandation Nordisk Råd har som baggrund for sine anbefalinger om  

 initiativer på alkoholområdet henvist til et forslag fra en arbejdsgruppe  

 (Välfärdsutskottet  A 1334/välfärd). Af arbejdsgruppens rapport  

 fremgår, at  

 alkoholforbruget er stigende i de nordiske lande, og at alkohol ifølge WHO er  

 den største enkeltårsag til en truende forringelse af folkesundhedstilstanden  

 og sociale problemer i Norden.
I rapporten henvises endvidere til, at der er  

 påviselig sammenhæng mellem det gennemsnitlige alkoholforbrug og omfanget af  

 sygelighed.
Et fortsat stigende alkoholindtag må derfor forventes  ud  

 over de  

 store menneskelige lidelser for den enkelte  også at øge udgifterne på  

 sundheds- og socialområdet.
 Arbejdsgruppen har endvidere peget på, at der ikke er tvivl om,  

 at et lavt prisniveau på alkohol fører til øget alkoholforbrug, og nævner i  

 den  

 sammenhæng, at EUs indre markeds regler vil forårsage en forværring af  

 sundhedstilstanden, bl.a. fordi adgangen til billig spiritus fra de baltiske  

 lande øges.
Arbejdsgruppen har endelig understreget, at en vigtig  

 alkoholpolitisk målsætning må være, at de unge får en senere alkoholdebut end  

 i  

 dag.
I relation hertil påpeger arbejdsgruppen, at introduktionen af de nye  

 produkter  

  alkoholsodavand  er et skridt i den forkerte retning.
De  

 alkoholholdige  

 læskedrikke smager som og ser i deres fabrikat ud som sodavand, og de er  

 derfor  

 en let indgangsdør for de unge til stærkere alkohol.
På den baggrund  

 anbefaler  

 arbejdsgruppen en kraftig begrænsning i salget af alkoholsodavand.
Nationale forhold og initiativer Vigtigheden af, at folk begrænser deres alkoholforbrug, er  

 naturligvis først og fremmest begrundet i hensynet til den enkeltes  

 sundhedsmæssige og sociale tilstand, men derudover resulterer den høje  

 alkoholindtagelse også i store udgifter på det sociale område og  

 sundhedsområdet.
Ifølge en artikel på Altinget.dk den 26. september 2006,  

 »Danskerne  

 drikker stadig for meget«, var danskernes alkoholforbrug årsag til 3.000  

 dødsfald,  

 28.000 indlæggelser og 72.000 ambulante besøg i 2005.
Alkoholindtaget er for mange danskere fortsat for højt.
Det  

 gælder ikke blot for voksne, men også for børn og unge.
Af Sundhedsstyrelsens  

 rapport »Børn, unge og alkoholvaner  1997-2002« fremgår det, at mange  

 danske  

 unge fortsat drikker alt for meget, selv om forbruget har været faldende for  

 de  

 11- til 13-årige.
Af rapporten fremgår også, at forbruget af alkoholsodavand  

 har udviklet sig eksplosivt, og at alkoholsodavand i løbet af ingen tid har  

 fået et godt tag i de 14- til 15-årige.
 På Sundhedsstyrelsens hjemmeside (  

  

 www.uge40.dk  

  

 )  

 kan man bl.a. læse følgende facts om danskernes alkoholforbrug:
»Danskerne har en meget liberal alkoholkultur.
Ofte kommer der  

 alkohol på bordet til både hverdag og fest.
Men den liberale alkoholkultur  

 har  

 sine omkostninger.
Det kan illustreres med nogle udvalgte statistiske facts.
I gennemsnit drikker hver dansker over 14 år ca.  

 11 liter  

 ren alkohol om året.
Med  

 dette forbrug placerer Danmark sig blandt de europæiske lande med det højeste  

 alkoholforbrug pr. indbygger.
 Tre gange i træk  1995, 1999 og 2003  har danske unge haft  

 europarekord i druk.
 Blandt 16-20-årige havde 24 % af drengene og 14 % af pigerne  

 drukket mere end Sundhedsstyrelsens genstandsgrænser i den sidste uge i 2003.
 60.000 børn har en far eller en mor, der har været indlagt med  

 en sygdom som følge af alkohol.
 Hver 20. dansker dør af en alkoholrelateret lidelse.
Det usynlige overforbrug Op mod en halv million danskere drikker mere end  

 Sundhedsstyrelsens genstandsgrænser.
Her skønnes ca. 200.000 danskere at være  

 afhængige af alkohol.
Imidlertid har kun en mindre del af storforbrugerne synlige  

 tegn på misbrug.
De fleste synes godt på arbejdspladsen, i familien og sammen  

 med vennerne.
Men går man tættere på, viser det sig, at alkohol alligevel er  

 et  

 problem for ægtefællen, børn, kolleger og venner.« For yderligere statistikoplysninger kan bl.a. henvises til  

 Sundhedsstyrelsens udgivelse »Statistik 2003: Alkohol, narkotika og tobak« og  

 »Statistik 2004: Alkohol og tobak«.
 De hidtidige kampagner  

 for begrænsning af danskernes alkoholindtag, herunder informationskampagnen  

 om,  

 at den ugentlige grænse er 14 genstande for kvinder og 21 for mænd, er  

 således  

 nok kendte af befolkningen, men efterleves altså ikke i tilstrækkeligt  

 omfang.  

 Formentlig også derfor har Sundhedsstyrelsen netop lanceret en ny kampagne (i  

 uge 40), hvor budskabet er at få befolkningen til at forstå, at man  

 uafhængigt  

 af 14/21 grænsen maksimalt bør drikke fem genstande på én dag.
 Det er imidlertid Enhedslistens opfattelse, at det ikke er  

 tilstrækkeligt med disse kampagner, hvis danskernes alkoholforbrug skal  

 reduceres til et rimeligt niveau, ligesom forbuddet mod salg af alkohol til  

 børn under 16 år heller ikke er tilstrækkeligt i sig selv til at begrænse  

 alkoholforbruget hos børn og unge.
 Til gengæld viser ovenstående facts, at der er al mulig grund  

 til at tage nye og mere virkningsfulde initiativer til begrænsning af  

 danskernes alkoholforbrug.
 Efter Enhedslistens opfattelse er det derfor også nødvendigt nu  

 politisk at forholde sig til den problemstilling, at de lavere priser på  

 alkohol og en større kynisme i markedsføringstiltag af nye produkter som  

 bl.a.  

 alkoholsodavand har meget uheldige konsekvenser for befolkningens  

 alkoholforbrug  ikke mindst for børns og unges alkoholdebut og -vaner.
 Det er på den baggrund, at Enhedslisten nu opfordrer regeringen  

 til at tage Nordisk Råds anbefalinger alvorligt og på pris-, udbuds- og  

 markedsføringsområdet at tage relevante initiativer til en sænkelse af  

 alkoholforbruget  

 og til en begrænsning af salget af alkoholholdige drikkevarer, der i deres  

 produktudformning og markedsføring henvender sig til børn og unge.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om initiativer til nedbringelse af alkoholforbruget og  

 begrænsning af salget af alkoholholdige produkter, der appellerer til børn og  

 unge.
(Beslutningsforslag nr.
B 26).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
