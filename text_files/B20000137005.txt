Bekendtgørelse om uddannelsen til  

 beslagsmed I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 beslagsmed.
 Uddannelsens mål m.v.
§ 2. Den uddannede beslagsmed skal kunne  

 udføre alle arbejdsprocesser, som uddannelsen rettes imod, under  

 iagttagelse af gældende miljø- og sikkerhedsbestemmelser.
Den  

 uddannede skal kunne planlægge, tilrettelægge og udføre  

 arbejdet ud fra et teknisk og hensigtsmæssigt samt økonomisk  

 forløb under hensyntagen til gældende standarder love og  

 bestemmelser.
 Stk. 2 Den uddannede beslagsmed skal kunne:
 1)	Arbejde med fremstilling af sko til heste, som for  

 størstepartens vedkommende er sports- og rideheste.
 2)	Ud fra sin viden om hestens anatomi foretage den fornødne  

 beskæring af hove og pålægning af beslag.
 3)	Fremstille, tilpasse og påsætte hestesko, herunder  

 special- og sygebeslag.
 4)	Vurdere om der er behov for at tilkalde dyrlægehjælp i  

 forbindelse med fejl ved hestens bevægelser.
 5)	Planlægge og tilrettelægge sit arbejde under  

 hensynstagen til de nødvendige kvalitetskrav.
Stk. 3. Den uddannede beslagsmed skal have teknisk faglige,  

 almene og personlige kompetencer til selvstændigt og effektivt at kunne  

 varetage almindeligt forkomne opgaver inden for beslagsmedeuddannelsen.
Den  

 uddannede kan udvise:
1)	kendskab til samarbejds- og kommunikationsteknikker og kunne  

 indgå i samarbejdsprocesser, 2)	kendskab til projektorganisation og kunne indgå i  

 projektgrupper, herunder etablering og opretholdelse af faglig kommunikation  

 på alle niveauer i virksomheden, 3)	forståelse af intern og ekstern kundebetjening, herunder  

 etablering og opretholdelse af faglig kommunikation på alle niveauer i  

 virksomheden, 4)	kendskab til instruktions- og præsentationsteknik, 5)	fagligt overblik, initiativ samt kendskab til  

 vidensøgning, 6)	kvalitetsbevidsthed samt kendskab til opbygning og vedligeholdelse  

 af kvalitetsstyringssystemer, 7)	kendskab til etablering og drift af egen virksomhed, 8)	kendskab til produktionsstyring og evner til at strukturere,  

 planlægge og vurdere løsningsmuligheder for egne  

 arbejdsopgaver, 9)	kendskab til design og produktudvikling og 10)	miljøbevidsthed.
 § 3. Uddannelsen er henført til den  

 erhvervsfaglige fællesindgang for Håndværk og teknik, jf.  

 § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Smede- og Stålkonstruktioner.
Kapitel 2 Uddannelsens varighed og struktur m.v.
 § 4. Uddannelsen varer 4 år.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 19 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 10, 3,  

 3, og 3 uger, der omfatter grundfag, områdefag, bundne specialefag og  

 valgfag, samt valgfri specialefag, i alt 1 uge, der gennemføres i 4.  

 eller 5. skoleperiode, eller som en særlig skoleperiode inden den  

 sidste skoleperiode.
Den sidste skoleperiode placeres inden for de sidste 6  

 måneder af uddannelsestiden.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Uddannelsens varighed og struktur fraviges ved  

 voksenuddannelsesforløb, jf. §§ 6 og 7.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf. §  

 9.
 Stk. 2. Faget i § 9, stk. 1, nr. 2, skal være  

 gennemført efter reglerne for faget.
Voksenuddannelsesforløb § 6. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 7, må ikke overstige varigheden 39  

 uger.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alderskravet og kravet til erhvervserfaring efter stk. 1.
 Stk. 3. Skoleundervisningen omfatter grundfag,  

 områdefag, bundne specialefag og valgfri specialefag samt valgfag.
 § 7. Det i § 6 nævnte  

 forløb kan begynder med et supplerende kursus på indtil 20 uger,  

 der har til formål, at eleven på grundlag af forudgående  

 uddannelse og erhvervserfaring opnår kvalifikationer mindst svarende  

 til grundforløbet, jf. erhvervsuddannelseslovens §16. Skolen kan under  

 suppleringskurset foretage vurdering af elevens praktiske og teoretiske  

 kvalifikationer med henblik på afgørelse om merit i  

 uddannelsesforløbet i et forløb på indtil 2 uger, jf.  

 hovedbekendtgørelsen § 20, stk. 2. Suppleringskurset kan  

 gennemføres uden uddannelsesaftale.
Fritagelse for dele af uddannelsen § 8. Elever kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse, jf. anvisningerne i  

 vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for det efterfølgende  

 hovedforløb:
1)	Maskin og værktøjskendskab Niveau: begynder Eleven har kendskab til manuelle og maskinelle  

 bearbejdningsmetoder, sammenføjningsmetoder, afkortning, tildannelse,  

 opmærkning, opmåling, montage- og demontagemetoder,  

 sikkerhedsbestemmelser ved arbejde på værktøjsmaskiner,  

 håndtering og vedligeholdelse af håndværktøj og  

 måleværktøj.
Eleven har kendskab til de generelle teorier  

 der knytter sig til faget og forståelse for den betydning, som  

 overholdelse af de enkelte kvalitets- og tidskrav har for helheden og indsigt  

 i sammenhængen mellem produktion og økonomi.
2)	Arbejdsmiljø og sikkerhed ved svejsning i rustfri  

 stål (nikkelkursus) Formålet er, at eleven opnår kendskab til relevante  

 arbejdsmiljøpåvirkninger, herunder sundhedsrisici ved svejsning  

 af rustfrit stål efter gældende regler.
3)	Termisk sammenføjning Niveau: begynder Eleven har opnået en generel teoretisk viden om  

 kvalitetskrav ved svejsning og kan sikkerhedsmæssigt forsvarligt  

 udføre forskellige svejsemetoder i et fremstillingsforløb.  

 Eleven har eleven kendskab til forskellige svejseformer og svejsemetoder,  

 betjening og vedligeholdelse af svejseudstyret, sikkerhed ved arbejde med  

 svejsning, den generelle teori ved svejsning og svejsemetoders anvendelighed  

 og udbredelse.
4)	Fremstilling af emner Niveau: begynder Eleven har kendskab til udvælgelse af materialer til  

 fremstilling af et typisk emne i branchen.
Eleven kan udvælge egnet  

 materiale og anvende det i et mindre og ukompliceret  

 fremstillingsforløb og fremstille et emne fra start til slut under  

 hensyntagen til gældende normer og standarder.
Eleven har kendskab til  

 nogle af de tekniske normer og standarder, der gælder for branchen samt  

 kendskab til elementære planlægningsteknikker.
Eleven kan  

 udføre detailplanlægning af mindre fremstillingsforløb.  

 Eleven har forståelse for produktion og økonomi og  

 forståelse for den betydning, som overholdelse af de enkelte  

 kvalitetskrav og tidskrav har for helheden.
 Stk. 2. De områdefag, der er nævnt i stk. 1.  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk, niveau F.
 2)	Samfundsfag, niveau F.
 Stk. 2. De grundfag der er nævnt i stk. 1, varer i  

 alt 4,0 uger.
 § 11. Undervisningen i hovedforløbet  

 omfatter følgende områdefag:
1)	Afkortning og tildannelse Niveau: rutine Eleven kan anvende udstyr og værktøj til afkortnings-  

 og tildannelsesopgaver.
2)	Termisk sammenføjning Niveau: rutine Eleven kan betjene og vedligeholde udstyr samt samle emner ved  

 anvendelse af termisk sammenføjningsteknik.
3)	Maskinel og manuel bearbejdning Niveau: begynder Eleven kan betjene og vedligeholde udstyr samt samle emner ved  

 anvendelse af termisk sammenføjningsteknik.
4)	Maskinel bearbejdning med styrede maskiner Niveau: begynder Eleven kan programmere og anvende styrede maskiner i forbindelse  

 med fremstillingsopgaver.
5)	Måleteknik Niveau: begynder Eleven kan i forbindelse med konstruktionsarbejde foretage og anvende  

 opmåling og opmærkning, således at gældende  

 tolerancer overholdes.
6)	Tegningsforståelse og dokumentation Niveau: begynder Eleven kan udføre og anvende tegninger og diagrammer.
7)	Montage og installationsteknik Niveau: begynder Eleven kan, ud fra tegninger, diagrammer, styklister og  

 funktionsbeskrivelser, udføre montering af enkeltdele og elementer til  

 en færdig helhed.
8)	Smedning I Niveau: begynder Eleven kan a)	betjene og vedligeholde værktøj og udstyr, b)	overholder reglerne vedrørende sikkerhed og  

 arbejdsmiljø, c)	bedømme kvaliteten af eget arbejde og kender gældende  

 normer og standarder, d)	udfærdige optogstyper efter mål: rund eller  

 firkantet, e)	fremstille faconjernsko samt parallelsko med og uden ridsning,  

 herunder både for- og bagsko og f)	udfærdige rejsttå, rulletå og  

 hulslåning.
9)	Beskæring Niveau: begynder Eleven a)	har rutinemæssige færdighed i betjening og  

 vedligeholdelse af værktøj og udstyr, b)	overholder reglerne vedrørende sikkerhed og  

 arbejdsmiljø, c)	regelret fjerne sko fra hov samt udføre beskæring af  

 hove, d)	foretage en korrekt tilpasning af sko såvel varmt som koldt  

 efter givne specifikationer, e)	pålægge parallelsko på regelmæssige hove og f)	udviser ansvars- og miljøbevidsthed ved udførelse af  

 beslagsmedearbejde og overholder givne normer, regler og  

 standarder.
10)	Fagteori I Niveau: begynder Eleven a)	har kendskab til beslagets historie, tåen anatomi og fysiologi  

 samt hovens mekaniske funktioner, tåakse og benstillinger, hestens  

 forskellige gangarter, halthedsundersøgelse, undersøgelse af  

 hest inden beskæring og beslåning, hovens pleje, herunder sur  

 stråle, samt beslagsmedens faglige ansvar for heste, og b)	har kendskab til de 3 gangarter, skridt, trav og galop,  

 således at eleven kan deltage i halthedsundersøgelse.
 Stk. 2. Undervisningen i områdefag i  

 hovedforløbet varer i alt 6. uger.
 § 12. Undervisningen i hovedforløbet  

 omfatter desuden følgende bundne specialefag:
1)	Smedning II Niveau: avanceret Eleven kan fremstille alle typer hestesko efter givne specifikationer,  

 f.eks. sko for senestyltefod og forskellige typer ringsko og kilesko.
2)	Beskæring og skoning Niveau: avanceret Eleven kan beskære hove samt tilrette og pålægge  

 hestesko af alle typer, både koldt og varmt.
Endvidere er eleven  

 orienteret om den nyeste teknologi inden for beskæring og skoning og  

 hvilke arbejdsmetoder, der anvendes.
3)	Fagteori II Niveau: avanceret Eleven a)	har viden om hovens anatomi og fysiologi, hovens sygdomme samt  

 behandling, korrigering af forskydninger i hornvæggen, hestens  

 gangarter, b)	har kendskab til tåakse og benstillinger, c)	har kendskab til senestyltefod, d)	viden om forskydning af hornvæggen herunder balleforskydning,  

 indsnævring af hornvæggen herunder forbenet dragtbrust, knusning  

 af sål, hovbyld, indtrådt fremmedlegeme, forfangenhed,  

 hulvæg, hornkløft, hornspalte, hornsøjle, afbalancering  

 herunder smedning og strygning, e)	kender tåen anatomi og fysiologi, hovens mekaniske funktioner,  

 balleforskydning, hovens pleje og f)	kender beslagsmedens faglige ansvar for heste.
 4)	Halthedsundersøgelse.
Niveau: avanceret Eleven har kendskab til halthedsundersøgelse i forbindelse med  

 halthed og sygdomme og kan vurdere, om der er behov for tilkaldelse af  

 dyrlæge.
 Stk. 2. De i stk. 1. bundne specialefag varer i alt 6  

 uger.
 § 13. Undervisningen i hovedforløbet  

 omfatter endvidere valgfri specialefag, der repræsenterer en  

 række variable muligheder for elevens yderligere specialisering inden  

 for områderne:
 1)	Maskinel bearbejdning, styrede maskiner.
 2)	Metallurgi og varmebehandling.
 3)	Deformationsmetoder og varmebehandling.
 4)	Fremstilling af specialværktøj.
 5)	Smedning af specialsko.
 6)	Grundlæggende essesmedning.
 7)	Fysiologi og anatomi.
Stk. 2. Ved slutningen af 1. skoleperiode i  

 hovedforløbet orienterer skolen eleven og virksomheden om  

 valgmulighederne.
Valget af valgfri specialefag meddeles skriftligt til  

 skolen af virksomheden inden påbegyndelsen af 2. skoleperiode i  

 hovedforløbet, eller den af skolen fastsatte tidsgrænser.
 Stk. 3. De valgfri specialefag varer i alt 1 uge.
§ 14. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 2 uger.
Praktikuddannelsen § 15. Praktikuddannelsen omfatter følgende  

 arbejdsområder og funktioner:
 1)	Medvirke ved fremstilling af sko til heste, som for  

 størstepartens vedkommende er sports- og rideheste.
 2)	Medvirke ved beskæring af hove og pålægning af  

 beslag udfra viden om hestens anatomi, herunder special- og  

 sygebeslag.
 Stk. 2. Målene med praktikuddannelsen er:
 1)	Eleven skal på avanceret niveau kunne konstruerer, fremstille  

 samt tilpasse beslag, herunder special- og sygebeslag, vurdere om der er  

 behov for at tilkalde dyrlægehjælp i forbindelse med fejl ved  

 hestens bevægelser.
 2)	Eleven skal på rutine niveau kunne medvirke til  

 nyudvikling.
 3)	Eleven skal endvidere kunne udfører alle arbejdsopgaver, jf.  

 stk. 1, under iagttagelse af gældende miljø- og  

 sikkerhedsbestemmelser.
 Stk. 3. Praktikperioderne skal tilrettelægges  

 således, at eleven opnår rutine og videreudvikler sine  

 færdigheder i overensstemmelse med skoleundervisningen.
 Uddannelsesbog mv.
§ 16. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledingerne og  

 praktikerklæringerne følger reglerne i  

 retsbekendtgørelsen.
 Stk. 2. Valget af valgfri specialefag registreres i elevens  

 personlige uddannelsesplan og underskrives af elev og virksomhed.
Kapitel 4 Bedømmelse og uddannelsesbeviser m.v.
Karaktergivning § 17. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 18. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en standpunktskarakter.
 Afsluttende prøver (eksamen) m.v.
Den skriftlige og den mundtlige prøve § 19. I den sidste skoleperiode, afholder skolen  

 som led i undervisningen en afsluttende skriftlig og en mundtlig  

 prøve, der indgår i den samlede svendeprøve.  

 Bekendtgørelse om eksamensordning ved erhvervsskolerne m.v. finder  

 anvendelse.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Elevernes løsning af opgaverne bedømmes  

 af en lærer (eksaminator) udpeget af skolen og to skuemestre (censorer)  

 udpeget af det faglige udvalg.
§ 20. Den skriftlige prøve  

 (delprøve) består af opgaver inden for uddannelsens mål i  

 grundfag, områdefag og specialefag.
Som hjælpemidler til  

 løsning af den skriftlige prøve må anvendes personlige  

 notater samt elektronisk tilgængelig eller medbragt faglitteratur.  

 Opgaverne skal løses inden for 2 klokketimer.
Stk. 2. Den mundtlige prøve (delprøve) omfatter  

 et antal spørgsmål vedrørende hestens lemmers anatomi,  

 fysiologi, hovsygdomme og deres behandling.
Eksaminationen varer 30  

 minutter.
 § 21. Eksaminator og de to censorer giver samlet  

 en karakter for den skriftlige prøve og en karakter for den mundtlige  

 prøve.
 Stk. 2. Ved bedømmelsen lægges vægt  

 på:
 1)	Elevens teknisk-faglige kompetencer inden for de områder, der  

 er omfattet af uddannelsens mål.
 2)	Elevens almen-faglige og personlige kompetencer inden for faglig  

 kommunikation, arbejdsplanlægning og -dokumentation samt miljø-  

 og kvalitetsbevidsthed.
Praktisk prøve § 22. Efter den sidste skoleperiode i  

 hovedforløbet, når skolebevis er udstedt, afholder det faglige  

 udvalg en praktisk prøve (delprøve) i virksomheden i den sidste  

 praktikperiode.
Den praktiske prøve indgår i den samlede  

 svendeprøve.
Stk. 2. Ved indkaldelsen af elever til den sidste  

 skoleperiode, sender skolen en liste over de pågældende elever  

 med angivelse af elevernes praktikvirksomheder til det faglige udvalg.  

 Virksomheden anmelder eleven til svendeprøve efter det faglige udvalgs  

 retningslinier.
Anmeldelsen skal indeholde følgende oplysninger:  

 Elevens navn og privatadresse, elevens cpr.nr. eller fødselsdato, dato  

 for uddannelsens afslutning samt praktikvirksomhedens navn og adresse.
Stk. 3. Prøven består af en obligatorisk opgave  

 samt og en supplerende opgave, der vælges ved lodtrækning.  

 Opgaverne stilles af det faglige udvalg og bedømmes af 2 censorer  

 (skuemestre) der er udpeget af det faglige udvalg.
Den praktiske prøve  

 har en varighed af 8 klokketimer.
Stk. 4. Ved opgaveløsning skal  

 værkstedshåndbog og andet skriftligt materiale være til  

 rådighed for eleverne under opgaven.
Opgaverne anses for  

 færdigudført, når eleven melder klar og  

 værktøj m.v. er rengjorte og på plads.
 Stk. 5. Censorerne skal være til stede under  

 udførelsen af den praktiske prøve.
 Stk. 6. Censorerne underretter eleven om den opnåede  

 karakter straks efter bedømmelsen af prøven.
 § 23. Ved bedømmelsen anvendes 13-skalaen.  

 Censorerne giver samlet en karakter.
Stk. 2. Ved bedømmelsen lægges vægt  

 på 1)	Elevens teknisk-faglige kompetencer inden for de områder, der  

 er omfattet af uddannelsens mål.
 2)	Elevens almen-faglige og personlige kompetencer inden for faglig  

 kommunikation, arbejdsplanlægning og -dokumentation samt  

 miljø- og kvalitetsbevidsthed.
 Beståelseskriterier m.v.
 § 24. Den samlede svendeprøve er  

 bestået, såfremt mindst karakteren 6 er opnået i  

 henholdsvis den skriftlige, den mundtlige og den praktiske prøve.
 Stk. 2. Karakteren for den samlede svendeprøve er  

 gennemsnittet af karaktererne ved de 3 prøver.
§ 25. Sygeeksamen og ny eksamen (omprøve)  

 ved de i §§ 19-21 omhandlede prøver følger  

 bekendtgørelse om eksamensordning på erhvervsskolerne m.v.
Der  

 aflægges kun ny prøve i de delprøver, hvor karakteren i  

 den første prøve er under 6.
 Stk. 2. Det faglige udvalg skal tilbyde eleven en ny praktisk  

 prøve, eventuelt efter supplerende praktik- eller skoleophold,  

 såfremt eleven ikke består prøven, eller såfremt  

 eleven kan godtgøre, at vedkommende på grund af sygdom eller af  

 anden gyldig grund ikke har kunnet møde eller gennemføre  

 opgaverne til svendeprøven.
Stk. 3. Eleven kan indgive klage til det faglige udvalg  

 vedrørende den praktiske prøve inden to uger efter, at  

 karakteren på sædvanlig måde er meddelt den  

 pågældende, såfremt klagen er begrundet i de forhold, som  

 er nævnt i § 44, stk. 3, i bekendtgørelse om  

 eksamensordning ved erhvervssskolerne.
Det faglige udvalg træffer  

 afgørelse, om der skal ske ombedømmelse eller gives tilbud om  

 omprøve, eller om klagen ikke kan tages til følge.
Eleven skal  

 orienteres om klageadgang og om klagefristen.
Skolebevis og afsluttende praktikerklæring § 26. Skolebevis udstedes i henhold til  

 hovedbekendtgørelsen og eksamensbekendtgørelsen når  

 skoleundervisningen er gennemført, jf. stk. 2.
 Stk. 2. Følgende betingelser skal være opfyldt,  

 for at der kan udstedes skolebevis:
 1)	Eleven har opnået mindst karakteren 6 som gennemsnit af alle  

 afsluttende prøvekarakterer eller standpunktskarakterer i grundfag i  

 hovedforløbet.
 2)	Eleven har opnået mindst karakteren 6 som gennemsnit af  

 karakterne for områdefagene i § 11, nr. 1-7.
 3)	Eleven har opnået karakteren 6 i hvert områdefag i  

 § 1, nr. 8-10 og i hvert specialefag.
 4)	Den skriftlige prøve og den mundtlige prøve efter  

 §§ 19-21 skal være bestået.
 Stk. 3. Hvis betingelserne for udstedelse af skolebevis ikke  

 er opfyldt, udsteder skolen en skolevejledning.
 § 27. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 28. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, den samlede svendeprøve er bestået og  

 afsluttende praktikerklæring(er) for praktikuddannelsen er udstedt.
Kapitel 5 Ikrafttrædelses- og overgangsbestemmelser § 29. Bekendtgørelsen træder i kraft  

 den 1. januar 2001 med virkning for elever, der begynder på  

 hovedforløbet efter dette tidspunkt.
 Stk. 2. Samtidig ophæves bekendtgørelse nr. 600  

 af 12. juli 1995 om uddannelsen til beslagsmed, jf. dog stk. 3.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen eller de i stk. 5 nævnte  

 skoleperioder efter tidligere regler.
 Stk. 5. Elever, der har gennemført 2. skoleperiode i  

 følgende uddannelser, er fritaget for grundforløbet, herunder  

 de områdefag, der er særlige for hovedforløbet:
 1)	Formeruddannelsen.
 2)	Skibsbyggeruddannelsen.
 3)	Smedeuddannelsen.
 4)	Uddannelsen til beslagsmed.
