Fremsat den 10. januar 2007 af indenrigs‑ og sundhedsministeren (Lars  

 Løkke Rasmussen) Forslag til Lov om ændring af lov om klage- og erstatningsadgang  

  

 inden for sundhedsvæsenet (Erstatning i  

 forbindelse med Sundhedsstyrelsens sagsbehandling i henhold til reglerne om  

 maksimale ventetider ved behandling af patienter med livstruende  

 kræftsygdomme  

 m.v.) § 1 I lov nr. 547 af 24. juni 2005 om klage- og  

 erstatningsadgang inden for sundhedsvæsenet, som ændret ved § 95 i lov  

 nr.  

 451 af 22. maj 2006, § 77 i lov nr. 538 af 8. juni 2006 og § 2 i  

 lov  

 nr. 1556 af 20. december 2006, foretages følgende ændringer:
 1.  

  

 I  

  

 § 19, stk. 1, nr. 6,  

  

 udgår »eller«.
 2.  

  

 I  

  

 § 19, stk. 1, nr. 7,  

  

 ændres »vagtlæger.«  

 til: »vagtlæger, eller«.
 3.  

  

 I  

  

 § 19, stk. 1,  

  

 indsættes som nr. 8:
»8)  

 	  

 af Sundhedsstyrelsen af  

 sager i henhold til sundhedslovens kapitel 21, regler udstedt i medfør heraf  

 eller regler udstedt i medfør af § 5 d i lov om sygehusvæsenet som  

 opretholdt ved sundhedslovens § 277, stk. 12.« 4.  

  

 I  

  

 § 29, stk. 1,  

  

 indsættes som nr. 6:
»6)  

 	  

 Staten for så vidt  

 angår skader omfattet af § 19, stk. 1, nr. 8.« 5.  

  

 I  

  

 § 31, stk. 1,  

  

 ændres »Regionsråd«  

 til: »Staten, regionsråd«.
§ 2 Stk. 1.  

  

 Loven træder i kraft dagen  

 efter bekendtgørelsen i Lovtidende.
 Stk. 2.  

  

 Lov om klage- og  

 erstatningsadgang inden for sundhedsvæsenet finder anvendelse på skader, som  

 er  

 omfattet af lovens § 19, stk. 1, nr. 8 som affattet ved denne lovs  

 § 1, nr. 3, eller som er påført i forbindelse med behandling foretaget  

 af  

 Sundhedsstyrelsen i henhold til § 5 d i lov om sygehusvæsenet eller  

 regler  

 udstedt i medfør heraf, selv om skaden er forårsaget inden denne lovs  

 ikrafttræden.
 Stk. 3.  

  

 § 59, stk. 1, i lov om klage- og  

 erstatningsadgang inden for sundhedsvæsenet og de almindelige regler om  

 forældelse af fordringer finder ikke anvendelse på skader omfattet af  

 stk. 2, hvis skaden er anmeldt til Patientforsikringsforeningen inden 1  

 år  

 efter lovens ikrafttræden.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets formål og hovedindhold Lovforslaget har til formål at sikre,  

 at skader, der måtte være påført patienter som følge af mangler ved  

 Sundhedsstyrelsens sagsbehandling i henhold til reglerne om maksimale  

 ventetider for behandling af patienter med livstruende kræftsygdomme m.v.  

  der  

 efter de gældende regler falder uden for patientforsikringsordningens  

 dækningsområde  vil kunne anmeldes og erstattes af staten efter  

 patientforsikringsordningen.
Herved ligestilles  

 patienter, der måtte være påført skade som følge af mangler ved  

 Sundhedsstyrelsens  

 sagsbehandling, og som ikke kan anses for at henhøre under  

 patientforsikringslovens  

 dækningsområde, med patienter, der måtte være påført skade som følge af deres  

 behandling i sygehusregi uden forelæggelse for styrelsen.
Efter de gældende  

 lovregler ville selve den omstændighed, at sager i overensstemmelse med  

 reglerne  

 om maksimale ventetider er indberettet til Sundhedsstyrelsen, utilsigtet  

 indebære et tab af erstatningsmulighed som følge af styrelsens sagsbehandling  

 for de omhandlede patienter.
Bortset fra den nævnte udvidelse af dækningsområdet  

 tilsigter lovforslaget således ikke nogen form for ændring af eller  

 fravigelse  

 fra de gældende regler om erstatningsadgang inden for sundhedsvæsenet.
De  

 patienter,  

 der med lovforslaget bringes ind under patientforsikringsordningens område,  

 vil  

 efter en konkret vurdering i henhold til gældende regler om  

 patientforsikringsordningen kunne få erstatning for skade påført som følge af  

 mangler ved Sundhedsstyrelsens sagsbehandling.
2. Lovforslagets baggrund 2.1. Patientforsikringsordningen Den særlige patientforsikringsordning er fra og med den 1.  

 januar 2007 reguleret i kapitel 3 i lov nr. 547 af 24. juni 2005 om klage- og  

 erstatningsadgang inden for sundhedsvæsenet.
 Reguleringen af patientforsikringsordningen kan i hovedtræk  

 sammenfattes således:
Patientforsikringsordningens  

  

 dækningsområde  

  

 omfatter patienter eller efterladte til patienter,  

 som her i landet påføres skade i forbindelse med undersøgelse, behandling  

 el.lign., som bl.a. er foretaget på et sygehus eller på vegne af dette, jf.  

 § 19, stk. 1, nr. 1, i lov om klage- og erstatningsadgang inden for  

 sundhedsvæsenet.
Endvidere omfatter dækningsområdet patienter eller  

 efterladte  

 til patienter, som her i landet påføres skade i den præhospitale indsats, i  

 regionstandplejen m.v., ved levering af kommunale sundhedsydelser, på  

 universiteternes  

 tandlægeskoler, i privat praksis, af vaccinerende læger og vagtlæger og ved  

 biomedicinske forsøg, jf. nærmere lovens § 19, stk. 1, nr. 1   

 7, og  

 stk. 2.
Erstatning ydes i de fleste tilfælde efter den såkaldte  

 specialistregel, der giver adgang til erstatning, hvis blot skaden med  

 overvejende sandsynlighed er forvoldt på en måde, som en erfaren specialist  

 på  

 området må antages at ville have undgået ved at handle anderledes ved  

 undersøgelse, behandling eller lignende, jf. § 20, stk. 1, nr. 1, i  

 lov om klage- og erstatningsadgang inden for sundhedsvæsenet.
Endvidere ydes  

 erstatning, hvis skaden skyldes fejl eller svigt i teknisk apparatur eller  

 lignende,  

 kunne være undgået ved anvendelse af en anden, ligeværdig behandlingsmetode  

 eller lignende, eller hvis skaden indtræder i form af infektion eller anden  

 komplikation, som er mere omfattende, end hvad patienten med rimelighed må  

 tåle,  

 jf. nærmere lovens § 20, stk. 1, nr. 2  4.  

 Patientforsikringsordningen indrømmer patienten erstatning i videre omfang  

 end  

 efter de almindelige erstatningsretlige regler, jf. afsnit 2.3. Desuden  

 behandles en sag inden for patientforsikringsordningen uden udgift for  

 patienten.
For at have ret til erstatning skal patienten have lidt et  

 tab som følge af skaden.
Erstatning og godtgørelse udmåles som hovedregel  

 efter  

 reglerne i lov om erstatningsansvar, jf. § 24, stk. 1, i lov om  

 klage- og erstatningsadgang inden for sundhedsvæsenet, idet erstatning dog  

 alene  

 ydes, såfremt den overstiger kr. 10.000, jf. § 24, stk. 2, 1. pkt.  

 I henhold til lov om erstatningsansvar (lovbekendtgørelse  

 nr. 885 af 20. september 2005 med senere ændringer) skal den, der er  

 erstatningsansvarlig for personskade, betale erstatning for tabt  

 arbejdsfortjeneste,  

 helbredelsesudgifter og andet tab som følge af skaden samt en godtgørelse for  

 svie og smerte.
Har skaden fået varige følger, skal der tillige betales  

 godtgørelse for varigt mén samt erstatning for tab eller forringelse af  

 erhvervsevne.  

 Såfremt skadelidte afgår ved døden som følge af skaden, kan der tilkendes  

 erstatning for tab af forsørger samt begravelsesudgifter eller et  

 overgangsbeløb.
Sagerne forelægges for og afgøres af  

 Patientforsikringsforeningen, hvis afgørelser kan indbringes for  

 Patientskadeankenævnet  

 til endelig administrativ afgørelse, jf. § 35 i lov om klage- og  

 erstatningsadgang inden for sundhedsvæsenet.
Den endelige afgørelse vil i  

 givet  

 fald kunne indbringes for og træffes af domstolene, jf. lovens § 36.
 Er en hændelse ikke omfattet af  

 patientforsikringsordningen, kan der ved domstolene rejses erstatningskrav  

 efter de almindelige erstatningsregler, hvilket imidlertid indebærer, at  

 patienten skal føre sædvanligt bevis for, at skaden er forvoldt forsætligt  

 eller uagtsomt.
 Sundhedsstyrelsen er ikke efter de gældende regler omfattet  

 af patientforsikringslovens dækningsområde og kan som sådan ikke ifalde  

 ansvar  

 efter denne lov.
Erstatningskrav skal være anmeldt til  

 Patientforsikringsforeningen senest 5 år efter, at den erstatningsberettigede  

 har fået eller burde have fået kendskab til skaden, jf. § 59,  

 stk. 1,  

 i lov om klage- og erstatningsadgang inden for sundhedsvæsenet.
Ifølge  

 bestemmelsens stk. 2 indtræder forældelse dog senest 10 år efter den  

 dag,  

 hvor skaden er forårsaget.
 2.2. Maksimale ventetider for behandling af  

 patienter med livstruende kræftsygdomme m.v.
 Reglerne om maksimale ventetider for behandling af  

 patienter med livstruende kræftsygdomme m.v. kan i hovedtræk sammenfattes  

 således:
§ 5 d i lov om sygehusvæsenet (lovbekendtgørelse nr.  

 766 af 28. august 2003 med senere ændringer), indeholder en række  

 bestemmelser  

 om maksimale ventetider for behandling af visse livstruende sygdomme.
De  

 nævnte  

 lovregler er nærmere udmøntet i bekendtgørelse nr. 743 af 22. august 2001 med  

 bilag om behandling af patienter med livstruende kræftsygdomme m.v.  

 Bekendtgørelsen er udfærdiget med hjemmel i §§ 4 og 5 d i lov om  

 sygehusvæsenet og indeholder regler om maksimale ventetider for behandling af  

 patienter med livstruende kræftsygdomme og visse tilstande ved iskæmisk  

 hjertesygdom.
Fra den 1. januar 2007 ophæves lovreglerne om maksimale  

 ventetider i lov om sygehusvæsenet og erstattes af tilsvarende regler i  

 kapitel  

 21 i sundhedsloven (lov nr. 546 af 24. juni 2005 med senere ændringer).  

 Bekendtgørelsen opretholdes ved sundhedslovens § 277, stk. 12,  

 indtil  

 bekendtgørelsen ophæves eller afløses af regler fastsat i medfør af  

 sundhedslovens kapitel 21.
 Bekendtgørelsen med tilhørende bilag fastlægger for så vidt  

 angår kræftsygdommene som hovedregel maksimale ventetider på 2 uger fra  

 sygehusets modtagelse af lægehenvisning til påbegyndt forundersøgelse, 2 uger  

 fra patientens informerede samtykke til operation, 2 uger fra patientens  

 informerede samtykke til medicinsk behandling, som er primær behandling, dog  

 senest 4 uger fra afdelingens modtagelse af henvisning til behandling, 4 uger  

 til strålebehandling, som er primær behandling, fra afdelingens modtagelse af  

 henvisning hertil, samt 4 uger til efterbehandling fra afdelingens modtagelse  

 af henvisning hertil, jf. bekendtgørelsens § 3, stk. 1. Maksimale  

 ventetider for behandling af visse tilstande ved iskæmisk hjertesygdom  

 fremgår  

 af bekendtgørelsens § 4.
 De maksimale ventetider er for begge sygdomsgrupper  

 betinget af, at patientens helbredstilstand i det konkrete tilfælde ikke  

 tilsiger andet.
 Ansvaret for at tilbyde behandling inden for de fastsatte  

 maksimale ventetider påhviler som hovedregel bopælsamtskommunen, jf.  

 bekendtgørelsens § 7, stk. 1, og denne skal senest 8 hverdage  

 efter,  

 at bopælsamtskommunens sygehus har modtaget en henvisning af en patient til  

 undersøgelse for en livstruende sygdom, meddele patienten, om vedkommende kan  

 tilbydes behandling inden for den fastsatte maksimale ventetid på et sygehus  

 i  

 amtskommunen eller et andet sygehus, amtskommunen har indgået aftale med, jf.  

 bekendtgørelsens  

 § 7, stk. 2. I modsat fald skal amtskommunen  eller efter  

 aftale et  

 landsdelssygehus  tilbyde patienten henvisning til et sygehus i en  

 anden  

 amtskommune, et privat sygehus her i landet eller et sygehus i udlandet, som  

 kan tilbyde behandlingen inden for den fastsatte maksimale ventetid, jf.  

 bekendtgørelsens § 8.
 Kan bopælsamtskommunen eller et landsdelssygehus hverken  

 tilvejebringe et behandlingstilbud på egne sygehuse, et sygehus i en anden  

 amtskommune,  

 et privat sygehus her i landet eller et sygehus i udlandet inden for den  

 fastsatte maksimale ventetid, skal amtskommunen eller landsdelssygehuset  

 hurtigst muligt meddele det til Sundhedsstyrelsen, hvis patienten ønsker det,  

 jf. bekendtgørelsens § 10.
 Modtager Sundhedsstyrelsen en meddelelse fra en amtskommune  

 eller et landsdelssygehus om, at disse ikke kan tilvejebringe et  

 behandlingstilbud andetsteds, skal Sundhedsstyrelsen om muligt henvise  

 patienten til behandling på et sygehus i en anden amtskommune, et privat  

 sygehus her i landet eller et sygehus i udlandet inden for den maksimale  

 ventetid samt hurtigst muligt meddele patienten, om styrelsen kan henvise  

 vedkommende  

 til behandling inden for den maksimale ventetid, og i bekræftende fald oplyse  

 en dato for behandlingen, jf. bekendtgørelsens § 11. Hvis det ikke er  

 muligt for Sundhedsstyrelsen at tilvejebringe et behandlingstilbud inden for  

 den fastsatte maksimale ventetid, skal patienten hurtigst muligt oplyses om  

 dette samt så vidt muligt om, hvornår behandlingen så kan tilvejebringes.  

 Samtidig  

 skal patienten oplyses om sin ret til selv at finde et forsvarligt  

 behandlingstilbud  

 med tilskud fra bopælsamtskommunen svarende til den gennemsnitlige udgift til  

 en tilsvarende behandling på et dansk offentligt sygehus, dog højst svarende  

 til den faktiske betaling for behandlingen, jf. bekendtgørelsens §§ 12  

 og  

 15.
 Pligten til at henvise patienter til behandling gælder ikke  

 til sygehuse, hvor Sundhedsstyrelsen skønner, at behandlingstaksten er  

 urimelig  

 høj, eller at udgifterne til befordring og ophold er uforholdsmæssigt høje,  

 jf.  

 bekendtgørelsens § 15. Endvidere bortfalder Sundhedsstyrelsens pligt til  

 at henvise patienter til et offentligt sygehus i udlandet samt  

 bopælsamtskommunens pligt til at yde tilskud til behandling på et privat  

 sygehus her i landet eller i udlandet, hvis denne af patienten tilvejebragte  

 behandling først kan finde sted efter det af bopælsamtskommunen eller  

 Sundhedsstyrelsen tilvejebragte behandlingstilbud, jf. bekendtgørelsens  

 § 12 og § 15.
 I særlige tilfælde, hvor der ikke på anden måde kan  

 tilvejebringes et behandlingstilbud, kan Sundhedsstyrelsen pålægge et  

 offentligt sygehus at varetage behandlingen af en patient, hvis  

 Sundhedsstyrelsen skønner, at sygehuset er i stand til det uden væsentlige  

 ulemper, jf. bekendtgørelsens § 13.
 Det er i bekendtgørelsens § 14 angivet, at der ikke er  

 pligt til at henvise patienter til behandling på sygehuse, hvor  

 Sundhedsstyrelsen skønner, at behandlingstaksten er urimeligt høj, eller at  

 udgifterne til befordring og ophold er uforholdsmæssigt høje.
 Fra og med den 1. januar 2007 vil de bestemmelser, som  

 vedrører amtskommunerne, som følge af strukturreformen være rettet til  

 regionerne.
Det skal afslutningsvis oplyses, at ventetidsbestemmelser  

 blev indført i 1999 ved lov nr. 395 af 2. juni 1999 om ændring af  

 sygehusloven,  

 der i en ny § 5 d fastlagde regler om maksimale ventetider for visse  

 livstruende  

 sygdomme.
Lovændringen blev første gang udmøntet ved Sundhedsministeriets  

 bekendtgørelse nr. 760 af 4. oktober 1999, der trådte i kraft den 15. oktober  

 1999, og som fastsatte frister for behandling af brystkræft og visse særlige  

 tilfælde af iskæmisk hjertesygdom.
Bekendtgørelsen blev afløst af  

 bekendtgørelse  

 nr. 161 af 8. marts 2000 om behandling af visse livstruende sygdomme, som i  

 forhold til den tidligere bekendtgørelse blev udvidet til også at omfatte  

 lungekræft, tarmkræft og livmoderhalskræft.
Denne bekendtgørelse trådte i  

 kraft  

 den 20. marts 2000 og var gældende indtil den 1. september 2001, hvor den nu  

 gældende bekendtgørelse om behandling af patienter med livstruende  

 kræftsygdomme m.v. trådte i kraft.
 2.3. Eksisterende erstatningsmulighed ved  

 overskridelse af maksimale ventetider for patienter med livstruende  

 kræftsygdomme  

 m.v.
 Dette afsnit gengiver i hovedtræk den eksisterende  

 erstatningsmulighed ved overskridelse af maksimale ventetider for patienter  

 med  

 livstruende kræftsygdomme m.v.
2.3.1. Ansvarsgrundlag Dækningsområdet for patientforsikringsordningen er som  

 nævnt afgrænset således, at der ydes erstatning til patienter eller  

 efterladte  

 til patienter, som her i landet påføres skade i forbindelse med undersøgelse,  

 behandling  

 eller lignende, som er foretaget bl.a. på et sygehus eller på vegne af et  

 sygehus.
Derimod er Sundhedsstyrelsen ikke omfattet af  

 patientforsikringsordningen.
 Erstatningsansvar pålægges som nævnt bl.a., hvis blot  

 skaden med overvejende sandsynlighed er forvoldt på en måde, som en erfaren  

 specialist må antages at ville have undgået ved at handle anderledes ved  

 undersøgelse,  

 behandling eller lignende.
 Patientforsikringsordningen omfatter  

 også undersøgelse og behandling, som patienter med livstruende kræftsygdomme  

 og  

 visse tilstande ved iskæmisk hjertesygdom modtager i det danske  

 sundhedsvæsen.
 Også ventetid i  

 undersøgelses- og behandlingsforløbet, som sådanne patienter måtte blive  

 udsat  

 for, vil efter omstændighederne kunne give anledning til erstatning.
 Erstatningsansvar  

 forudsætter, at der efter en konkret, sundhedsfaglig vurdering af sagens  

 samlede omstændigheder kan antages at være indtrådt en skade, herunder også  

 psykisk belastning, ved at patientens overlevelsesprognose eller  

 behandlingsmulighed er forringet som følge af ventetiden.  

 I den sundhedsfaglige vurdering af, hvor hurtigt  

 en kræftpatient bør tilbydes behandling, vil der kunne indgå forhold så som  

 f.eks. patientens tilstand, kræftsygdommens art og spredning, viden om  

 behandlingens  

 effekt på den pågældende kræftsygdom m.v.
 Erstatningsansvar vil  

 kunne foreligge på grund af ventetid, hvis en erfaren specialist på det  

 omhandlede område ville have undgået eller begrænset skaden ved i tide at  

 have  

 overflyttet eller henvist patienten til et tilsvarende eller mere  

 specialiseret, offentligt behandlingstilbud, der var tilgængeligt andetsteds  

   

 det være sig i en anden amtskommune (region), på privat sygehus eller i  

 udlandet.
 I den nævnte  

 sundhedsfaglige vurdering af, hvor hurtigt en kræftpatient bør tilbydes  

 behandling, indgår der tillige et krav om, at den nødvendige behandling m.v.  

 overhovedet er til rådighed, jf. ordlyden af § 20, stk. 1, nr. 1 i  

 lov om klage- og erstatningsadgang inden for sundhedsvæsenet »under de i  

 øvrigt  

 givne forhold«.  

 Hvis behandlingen m.v.  

 ikke kan tilbydes eller ikke kan tilbydes i fornødent omfang på grund af  

 generelle ressourcemæssige begrænsninger i sundhedsvæsenet, er patienten ikke  

 berettiget til erstatning efter patientforsikringsordningen.
Vurderingen af, om der  

 i en sag pålægges ansvar efter patientforsikringsordningen som følge af  

 manglende  

 overholdelse af ministeriets regler om maksimale ventetider, vil kunne føre  

 såvel til ansvar i forbindelse med ventetid, som er kortere end de frister,  

 der  

 er fastsat i bekendtgørelsen, ligesom erstatningsansvar vil kunne afvises,  

 selv  

 om en patient har ventet længere end foreskrevet i bekendtgørelsen,  

 eksempelvis  

 hvis hensynet til patientens helbredstilstand har tilsagt noget andet, jf.  

 afsnit 2.2. samt bekendtgørelsens udtrykkelige forudsætning om, at hensynet  

 til  

 patientens helbredstilstand kan tilsige andre maksimale ventetider end de i  

 bekendtgørelsen fastsatte.
En overtrædelse af bekendtgørelsens regler om  

 maksimale ventetider medfører således ikke uden videre erstatning efter de  

 gældende erstatningsregler.
Det er endvidere en forudsætning for at pålægge  

 erstatningsansvar i forbindelse med en forsinket diagnosticering og  

 behandling,  

 at det er overvejende sandsynligt, at forlængelsen af ventetiden er skyld i  

 patientens fysiske eller psykiske skade eller en forværring af en skade.
Som  

 følge af, at der i de omhandlede sager er tale om sammensatte skadesårsager,  

 som skaden ikke kan opdeles imellem, foretages der i praksis en statistisk  

 vurdering af, hvad der er den mest sandsynlige (dvs. mere end 50 %  

 sandsynlige)  

 årsag til skaden.
Sundhedsstyrelsen er som nævnt ikke omfattet af  

 patientforsikringslovens dækningsområde og kan som sådan ikke ifalde ansvar  

 efter denne lov.
Såfremt Sundhedsstyrelsen, efter henvendelse fra et sygehus  

 eller en amtskommune (region), ikke følger op på henvendelsen og søger at  

 finde  

 et andet behandlingstilbud, som kan behandle patienten inden for de maksimale  

 ventetider, vil der muligvis blive tale om, at Sundhedsstyrelsen kan ifalde  

 ansvar efter almindelige erstatningsregler, jf. afsnit 1 og 2.1.
2.3.2. Erstatningsudmåling Erstatningen udmåles som nævnt som hovedregel efter  

 reglerne i erstatningsansvarsloven, idet erstatning dog alene ydes, såfremt  

 den  

 overstiger kr. 10.000, jf. § 24, stk. 2, 1. pkt. i lov om klage- og  

 erstatningsadgang inden for sundhedsvæsenet.
Det er ikke muligt generelt at  

 sige, hvilke beløb erstatningerne eventuelt vil andrage, idet hver enkelt  

 patients skade må vurderes individuelt.
I værste fald kan forsinkelsen  

 indebære, at det er overvejende sandsynligt, at forsinkelsen er skyld i  

 patientens død, eller at patientens sygdom bliver uhelbredelig.
I så fald vil  

 der kunne blive tale om, at der skal ydes forsørgertabserstatning,  

 godtgørelse  

 for varigt mén, erstatning for tabt arbejdsfortjeneste og/eller  

 erhvervsevnetab  

 m.v.
Ved kortere tids forsinkelse vil skaden kunne bestå i, at patientens  

 statistiske overlevelsesprognose er forringet, uden at der i øvrigt sker  

 skade.  

 I denne situation kan der, ifølge Patientforsikringsforeningens og  

 Patientskadeankenævnets praksis, ydes en godtgørelse for varigt mén ved det  

 psykiske ubehag ved bevidstheden om den forringede prognose.
 2.4. Sundhedsstyrelsens behandling af sager  

 om patienter med livstruende kræftsygdomme m.v.
 For så vidt angår behandlingen af patienter med livstruende  

 kræftsygdomme har Sundhedsstyrelsen i redegørelsen af 27. november 2006 om  

 maksimale ventetider sammenfattende tilkendegivet, at styrelsen medvirker i  

 overvågning af behandlingskapaciteten og i undersøgelsen af muligheder for  

 inddragelse af kapacitet i udlandet.
Den i ovennævnte redegørelse foretagne gennemgang af  

 styrelsens behandling af sager i perioden fra 2001 til den 18. november 2006  

   

 i alt 77 sager  har vist, at der har været tale om en ikke ubetydelig  

 variation i sagernes håndtering.
I en række tilfælde har styrelsen medvirket  

 til tilvejebringelse af konkrete behandlingstilbud eller har foretaget en  

 faglig vurdering og undersøgelse af muligheder, som ikke har ført til  

 tilvejebringelse af et nyt tilbud.
Styrelsen har i en række af de pågældende  

 sager vurderet, at det ikke var muligt for styrelsen at skaffe konkrete  

 tilbud  

 inden for den maksimale ventetid eller før den behandlingsdato, der allerede  

 var aftalt på afdelingen selv.
Sundhedsstyrelsen har imidlertid i ovennævnte redegørelse  

 med beklagelse konstateret, at styrelsen i et større antal patientsager ikke  

 har foretaget en tilfredsstillende eller fuldt tilfredsstillende  

 sagsbehandling.
Mange af disse sager vedrører henvendelser, der af styrelsen  

 fejlagtigt har været opfattet som udtryk for orientering eller generelle  

 indikatorer for manglende kapacitet, og som derfor er håndteret »gruppevis«  

 ved  

 drøftelser med det henvisende sygehus, uden at konkret enkeltsagsbehandling  

 har  

 fundet sted.
Det må i den forbindelse bemærkes, at kommunikationen med det  

 henvisende  

 sygehus ikke i alle henseender har været tilstrækkelig klar og derfor har  

 kunnet medvirke til misforståelser i samarbejdet vedrørende konkrete  

 patientsager.
 I 50 af de ovennævnte 77 indberettede sager har der været  

 tale om sagsbehandling, som styrelsen i forhold til det i bekendtgørelsen  

 forudsatte selv har karakteriseret som mangelfuld.
 Særligt for så vidt angår de i bekendtgørelse om behandling  

 af patienter med livstruende kræftsygdomme m.v. i § 4 nævnte visse  

 særlige  

 tilstande af iskæmisk hjertesygdom bemærkes, at Sundhedsstyrelsen ikke frem  

 til  

 den 27. november 2006 har modtaget nogen henvendelse om konkrete  

 patienttilfælde  

 omfattet af afgrænsningen i bekendtgørelsen.
 For så vidt angår Sundhedsstyrelsens behandling af sager i  

 perioden forud for den 1. september 2001, hvor den nu gældende bekendtgørelse  

 om behandling af patienter med livstruende kræftsygdomme m.v. trådte i kraft,  

 har Sundhedsstyrelsen supplerende oplyst, at styrelsen har modtaget i alt 14  

 henvendelser,  

 heraf 7 egentlige henvisningssager, som ifølge styrelsen alle er behandlet i  

 overensstemmelse med reglerne i bekendtgørelse nr. 161 af 8. marts 2000 om  

 behandling af visse livstruende sygdomme.
Med det formål at sikre varetagelse af styrelsens  

 administrative funktioner i forhold til visitation af enkelt patienter har  

 styrelsen den 27. november 2006 oprettet en særlig enhed: Enhed for Patient  

 Visitation.
Endvidere oprettes der en central kræft-monitoreringsenhed på  

 tværs  

 af Indenrigs- og Sundhedsministeriets departement og Sundhedsstyrelsen.
Denne  

 særlige enhed skal følge udviklingen på kræftområdet tæt med henblik på at  

 styrke det statslige overblik og styringen af kræftområdet, Enheden skal  

 generelt sikre hurtig fremdrift på området og følge op, hvor der  

 identificeres  

 et potentiale for forbedring, herunder om gældende regler overholdes.
3. Lovforslagets indhold Lovforslaget har tre hovedelementer.
For det første  

  

 foreslås det at udvide patientforsikringsordningens dækningsområde, således  

 at  

 skader, der måtte være påført patienter som følge af mangler ved  

 Sundhedsstyrelsens sagsbehandling i henhold til reglerne om maksimale  

 ventetider for behandling af patienter med livstruende kræftsygdomme m.v.,  

 vil  

 være omfattet af patientforsikringsordningen.
Sådanne skader falder efter de  

 gældende regler uden for patientforsikringsordningens dækningsområde.
Med  

 forslaget ligestilles patienter, der måtte være påført skade som følge af  

 Sundhedsstyrelsens mangelfulde sagsbehandling, og som ikke kan anses for at  

 henhøre under patientforsikringslovens dækningsområde, med patienter, der  

 måtte  

 være påført skade som følge af deres behandling i sygehusregi uden  

 forelæggelse  

 for styrelsen.
Efter de gældende regler, ville selve den omstændighed, at  

 sager  

 i overensstemmelse med bekendtgørelsen er indberettet til Sundhedsstyrelsen,  

 utilsigtet indebære et tab af erstatningsmulighed som følge af styrelsens  

 sagsbehandling for de omhandlede patienter.
Der henvises til lovforslagets  

 § 1, nr. 3.
For det andet  

  

 foreslås det, at bestemmelserne herom får tilbagevirkende kraft, således at  

 også skader opstået som følge af mangler ved Sundhedsstyrelsens  

 sagsbehandling  

 før lovens ikrafttræden vil være omfattet af patientforsikringsordningen.  

 Lovforslaget indebærer, at lovændringen finder anvendelse på alle sådanne  

 skader, uanset om disse er forårsaget før eller efter lovændringens  

 ikrafttræden.
Herved sikres, at også patienter, der siden indførelse af  

 reglerne om maksimale ventetider ligeledes har haft krav på efter de nærmere  

 regler om maksimale ventetider om muligt at blive henvist til et tilgængeligt  

 behandlingstilbud  

 andet steds, får mulighed for at blive tilkendt erstatning efter  

 patientforsikringsordningen.  

 Regeringen finder det ud fra en  

 lighedsbetragtning rimeligt at sikre, at de patienter, hvis sager siden  

 indførelsen  

 af reglerne om maksimale ventetider af en sygehusmyndighed er blevet  

 indberettet  

 til Sundhedsstyrelsen og dér har været genstand for mangelfuld  

 sagsbehandling,  

 med hensyn til erstatningsmulighed stilles på samme måde som patienter, hvis  

 sager har været genstand for mangelfuld behandling hos sygehusmyndigheden,  

 dvs.  

 inden for lovens dækningsområde.
For at sikre den ønskede lige  

 erstatningsmulighed  

 for de patienter, hvis sager siden indførelsen af reglerne om maksimale  

 ventetider er blevet indberettet til Sundhedsstyrelsen, foreslås det   

 ud over  

 at udvide lovens dækningsområde  at give lovændringen tilbagevirkende  

 kraft.  

 Der henvises til lovforslagets § 2, stk. 1.
For det tredje  

  

 foreslås det, at patienter, hvis sager har været behandlet i  

 Sundhedsstyrelsen  

 får en mulighed for indtil et år efter lovændringens ikrafttræden at anmelde  

 erstatningskrav til Patientforsikringsforeningen uanset om de måtte være  

 afskåret herfra efter klage- og erstatningslovens almindelige 5-årige  

 anmeldelsesfrist eller efter de almindelige regler om forældelse af  

 fordringer.  

 I modsat fald ville nogle af patienter, der siden indførelsen af reglerne om  

 maksimale  

 ventetider også har været omfattet af bekendtgørelsen om behandling af  

 patienter med livstruende kræftsygdomme m.v., kunne blive bragt i en  

 situation,  

 hvor de via lovændringen isoleret set fik mulighed for at fremføre et  

 erstatningskrav, der imidlertid ville være forældet, idet fristen for  

 fremsættelse af kravet ville være udløbet, inden tilvejebringelsen af det  

 retlige grundlag for at fremføre kravet.
Der henvises til lovforslagets  

 § 2, stk. 2.
4. Økonomiske konsekvenser for staten 4.1. Erstatningers størrelse Det anslås, at 91 patienter aktuelt vil kunne søge  

 erstatning som følge af skader påført i forbindelse med sagsbehandling  

 foretaget i Sundhedsstyrelsen i henhold til reglerne om maksimale ventetider  

 for behandling af visse livstruende kræftsygdomme m.v.
Der foreligger  

 imidlertid efter Sundhedsstyrelsens vurdering kun mangelfuld sagsbehandling i  

 50 tilfælde, jf. afsnit 2.4. ovenfor.
Ifølge Patientforsikringsforeningen vil en godtgørelse for  

 ovennævnte typisk udgøre i størrelsesordenen 30.000  60.000 kr.
Dette  

 beløb  

 dækker over en kortere forsinkelse i ventetiden, hvor skaden består i, at  

 patientens  

 statistiske overlevelsesprognose er forringet, uden at der i øvrigt er sket  

 skade.
Beløbet dækker således en godtgørelse for varigt mén som følge af det  

 psykiske  

 ubehag ved bevidstheden om den forringede diagnose.
I tilfælde, hvor det er  

 overvejende sandsynligt, at forlængelsen i ventetiden er skyld i patientens  

 død  

 eller i, at sygdommen bliver uhelbredelig, kan der blive tale om  

 forsørgertabserstatning,  

 godtgørelse for varigt mén, erstatning for tabt arbejdsfortjeneste og/eller  

 erhvervsevnetab mv.
En sådan erstatning skønnes ifølge  

 Patientforsikringsforeningen at kunne udgøre i størrelsesordenen 1-1,5 mio.  

 kr.
Ifølge Patientforsikringsforeningen vil det være meget få  

 sager, hvis overhovedet nogen, som vil udløse en erstatning i den  

 størrelsesorden.
Det skyldes, at det formentligt vil være meget vanskeligt at  

 godtgøre,  

 at det er overvejende sandsynligt, at forlængelsen af ventetiden har været  

 skyld i patientens død eller i, at sygdommen er blevet uhelbredelig.
 På denne baggrund anslås, at de samlede udgifter til  

 erstatning og godtgørelse vil kunne andrage ca. 4,1 mio. kr. (91 patienter af  

 gennemsnitlig 45.000 kr. med påløbende renter). Såfremt der tildeles  

 erstatninger, hvor forlængelsen af ventetiden er skyld i patientens død eller  

 i,  

 at sygdommen er blevet uhelbredelig, vil de samlede udgifter til erstatning  

 og  

 godtgørelse blive væsentligt større.
 4.2. Udgifter til administration af  

 erstatningsordningen.
 Der vil være en række administrationsudgifter forbundet med  

 ovenstående ordning.
 Indenrigs- og Sundhedsministeriet skal indgå en aftale med  

 Patientforsikringsforeningen om administration af erstatningsordningen.  

 Aftalen  

 forventes baseret på en fast pris pr. erstatningssag. (ca. 20.000 kr. pr.  

 sag).  

 Disse udgifter skønnes at udgøre ca. 1,8 mio. kr.
Herudover vil der være udgifter i relation til  

 Patientskadeankenævnet.
Udgifterne hertil er relateret til afgørelser fra  

 Patientforsikringsforeningen vedr. ovenstående, som måtte blive anket til  

 Patientskadeankenævnet.
Disse udgifter skønnes at udgøre ca. 0,6 mio. kr.,  

 baseret på en gennemsnitlig pris pr. sag på knapt 13.000 kr. og en  

 forventning  

 om, at der ankes 45 sager, svarende til omkring halvdelen af samtlige sager,  

 hvilket stort set svarer til, hvad der normalt ankes af Patientforsikringens  

 samlede  

 sagsmængde.
Hertil kommer udgifter til bistand fra Kammeradvokaten i  

 forbindelse med behandling af afgørelser truffet af Patientskadeankenævnet,  

 der  

 indbringes for domstolene, anslået 0,3 mio. kr.
 Herudover afsættes ca. 0,5 mio. kr. til dækning af statens  

 annonceringsudgifter.
 Administrationsudgifterne forbundet med den foreslåede  

 udvidelse af Patientforsikringsordningens dækningsområde anslås at udgøre  

 samlet ca. 3,2 mio. kr.
4.3. Erstatningsordningens finansiering De omhandlede merudgifter til erstatning og godtgørelse afholdes  

 af finanslovens generelle reserver, og udgifter til administration af den  

 udvidede erstatningsordning afholdes inden for Indenrigs- og  

 Sundhedsministeriets  

 ramme.
4.4. Erstatningsordningens bevillingsmæssige  

 forhold De samlede udgifter til finansiering, inkl.  

 administrationsudgifter m.v. skønnes at andrage 7,3 mio. kr.
Heraf vedrører  

 4,1  

 mio. kr. de egentlige erstatningsudbetalinger, medens de resterende ca. 3,2  

 mio.  

 kr. udgør driftsudgifter til administration af erstatningsordningen, herunder  

 udgifter til Patientskadeankenævnet, jf. nedenfor.
 Som nævnt ovenfor anslås udgifterne til  

 erstatningsudbetalingerne til 4,1 mio. kr., men udsving kan meget vel komme  

 på  

 tale, da erstatningsudbetalingerne er afhængige af hvor mange af de anmeldte  

 erstatningssager, der kan imødekommes og med hvilke beløb.
Staten vil være forpligtet til at udbetale de erstatninger,  

 som Patientforsikringsforeningen eller Patientskadeankenævnet måtte fastslå,  

 uanset om det samlede beløb måtte overstige de 4,1 mio. kr.
Udgiften vil  

 blive  

 optaget som en lovbunden udgift under Indenrigs- og Sundhedsministeriet på en  

 nyoprettet hovedkonto § 16.11.32. Erstatninger til patienter med  

 livstruende kræftsygdomme mv.
De forventede udgifter i 2007 på 4,1 mio. kr.,  

 der finansieres af finanslovens generelle reserver, optages på forslag til  

 tillægsbevillingslov for 2007 på den til formålet oprettede hovedkonto  

 § 16.11.32. Erstatninger til patienter med livstruende kræftsygdomme mv.  

 Ved budgetteringen i 2007 tages udgangspunkt i, at alle sager hidrørende fra  

 perioden inden lovens ikrafttræden afgøres i 2007.
 Til dækning af administrationsudgifter til  

 Patientforsikringsforeningen, herunder udgifter til Patientskadeankenævnet  

 samt  

 til dækning af statens (eventuelt Patientforsikringsforeningens)  

 annonceringsudgifter vedr. erstatningsordningen afsættes i alt 3,2 mio. kr. i  

 2007 på en nyoprettet hovedkonto § 16.11.33. Drift af ordningen vedr.  

 erstatninger  

 til patienter med livstruende kræftsygdomme mv.
Udgifterne, der i 2007 skønnes at udgøre 3,2 mio. kr., og  

 som finansieres inden for Indenrigs- og Sundhedsministeriets ramme, optages  

 på  

 forslag til tillægsbevillingslov for 2007 på den til formålet oprettede  

 hovedkonto § 16.11.33. Drift af ordningen vedr. patienter med  

 livstruende  

 kræftsygdomme mv.
Uforbrugte midler vil blive overført til efterfølgende  

 finansår.
5. Økonomiske konsekvenser for kommuner og  

 regioner Lovforslaget medfører ikke økonomiske konsekvenser for  

 kommuner og regioner.
6. Administrative konsekvenser for stat, kommuner  

 og regioner Lovforslaget forventes at medføre en mindre forøgelse af  

 antallet af afgørelser fra Patientforsikringen, som indbringes for  

 Patientskadeankenævnet til endelig administrativ afgørelse ved nævnet (ca. 45  

 afgørelser). Forøgelsen er dog så begrænset, at der ikke findes behov for  

 administrative tilpasninger i Patientskadeankenævnet som følge af forslaget.
 Lovforslaget medfører ikke nævneværdige administrative konsekvenser  

 for kommuner og regioner.
7. Økonomiske og administrative konsekvenser  

 for erhvervslivet Lovforslaget har ingen økonomiske og administrative  

 konsekvenser for erhvervslivet.
8. Miljømæssige konsekvenser Lovforslaget har ingen miljømæssige konsekvenser.
9. Administrative konsekvenser for borgerne Patienter omfattet af bekendtgørelsen om behandling af  

 livstruende kræftsygdomme m.v. vil få en lettere adgang til erstatning.
10. Forholdet til EU-retten Lovforslaget indeholder ikke EU-retlige aspekter.
11. Høring Lovforslaget har været sendt i høring til følgende organer,  

 organisationer og foreninger:
 Danske Regioner, Den almindelige danske Lægeforening,  

 Forbrugerrådet, Hjerteforeningen, Hospice Forum Danmark, Kommunernes  

 Landsforening, Kræftens Bekæmpelse, Patientforeningen Danmark,  

 Patientforsikringen,  

 Patientforum og Patientskadeankenævnet.
12. Samlet vurdering af lovforslagets  

 konsekvenser Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og regioner Ingen Samlet skønnes forslaget at påføre staten en merudgift  

 på i alt 7,3 mio. kr.
Administrative konsekvenser for stat, kommuner og  

 regioner Ingen Ikke i nævneværdigt omfang Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Lettere adgang til erstatning for de berørte patienter Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 og 2 Der er tale om konsekvensændringer som følge af  

 lovforslagets § 1, nr. 3.
Til nr. 3 Med forslaget fastsættes det i bestemmelsen som noget nyt,  

 at patienter eller efterladte til patienter, som her i landet påføres skade i  

 forbindelse med den undersøgelse, behandling el. lign., som er foretaget af  

 Sundhedsstyrelsen  

 i henhold til  

 sundhedslovens kapitel  

 21 og de regler, der er udstedt i medfør heraf eller i medfør af lov om  

 sygehusvæsenet § 5 d som opretholdt ved sundhedslovens § 277,  

 stk. 12, om behandling af visse livstruende sygdomme, inddrages under  

 patientforsikringsordningens dækningsområde, dvs.
Sundhedsstyrelsens  

 sagsbehandling.  

 Om baggrunden for bestemmelsen henvises til de almindelige bemærkninger  

 afsnit  

 2.
 Efter bekendtgørelse nr. 743 af 22. august 2001 om  

 behandling af patienter med livstruende kræftsygdomme m.v., der udmønter  

 reglerne om maksimale ventetider i § 5 d i lov om sygehusvæsenet  

 (lovbekendtgørelse nr. 766 af 28. august 2003 med senere ændringer), som fra  

 den 1. januar 2007 erstattes af kapitel 21 i sundhedsloven (lov nr. 546 af  

 24.  

 juni 2005 med senere ændringer), har Sundhedsstyrelsen en forpligtelse til om  

 muligt  

 at tilbyde en patient, bopælsamtskommunen (bopælsregionen) har henvist  

 dertil,  

 behandling inden for den fastsatte maksimale ventetid, jf. nærmere de  

 almindelige  

 bemærkninger afsnit 2.2.
Den foreslåede udvidelse af patientforsikringsordningens  

 dækningsområde omfatter alene patienter eller efterladte til patienter, som  

 påføres skade som følge af Sundhedsstyrelsens sagsbehandling i henhold til de  

 nævnte regler om behandling af visse livstruende sygdomme.
Patienter eller  

 efterladte til patienter, som påføres skade som følge af amtskommunens  

 (regionens) undersøgelse, behandling el. lign. i henhold til de nævnte  

 regler,  

 er i forvejen omfattet af patientforsikringsordningen, jf. lovens § 19,  

 stk. 1, nr.1.
 Udvidelsen indebærer, at patienter eller efterladte til  

 patienter, som påføres skade som følge af Sundhedsstyrelsens sagsbehandling i  

 henhold til de nævnte regler om behandling af visse livstruende kræftsygdomme  

 m.v., får ret til erstatning efter patientforsikringsordningens almindelige  

 regler, jf. nærmere reglerne i kapitel 3 i lov om klage- og erstatningsadgang  

 inden for sundhedsvæsenet og de almindelige bemærkninger 2.1. og 2.3.
 Med lovforslaget forudsættes, at  

 patientforsikringsordningens specialistmålestok gælder for alle faser af  

 undersøgelse og behandling af patienten, herunder bl.a. også sundhedsfaglig  

 visitation, beslutning om iværksættelse af behandling samt om henvisning af  

 patienten til behandling på andet sygehus m.v.
Til nr. 4 Som en konsekvens af den i forslagets § 1, nr. 3  

 foreslåede udvidelse af patientforsikringsordningens dækningsområde til at  

 omfatte patienter eller efterladte til patienter, som her i landet påføres  

 skade i forbindelse med den sagsbehandling, som er foretaget af  

 Sundhedsstyrelsen i henhold til  

 sundhedslovens kapitel 21 og de regler, der er udstedt i medfør heraf, om  

 behandling af visse livstruende sygdomme, foreslås det, at den kreds af  

 myndigheder, der har pligt til yde erstatning i henhold til  

 patientforsikringsordningen, udvides til at omfatte staten.
Staten har alene  

 erstatningspligt  

 for så vidt angår skader påført patienten i forbindelse  

 med sagsbehandling foretaget af Sundhedsstyrelsen  

 i henhold til sundhedslovens kapitel 21 og de regler, der er udstedt i  

 medfør heraf, jf. forslagets § 1, nr. 3.
Til nr. 5 Som en konsekvens af den i forslagets § 1, nr. 3  

 foreslåede udvidelse af patientforsikringsordningens dækningsområde til at  

 omfatte patienter eller efterladte til patienter, som her i landet påføres  

 skade i forbindelse med den sagsbehandling, som er foretaget af  

 Sundhedsstyrelsen  

 i henhold til  

 sundhedslovens kapitel  

 21 og de regler, der er udstedt i medfør heraf, om behandling af visse  

 livstruende sygdomme, foreslås det, at staten som selvforsikret undtages fra  

 forsikringspligten efter § 30 i lov om klage- og erstatningsadgang inden  

 for sundhedsvæsenet.
Til § 2 Til stk. 1 For, at den foreslåede udvidelse af  

 patientforsikringsordningens dækningsområde kan træde i kraft så hurtigt som  

 muligt, fastsættes det, at loven træder i kraft dagen efter bekendtgørelsen i  

 Lovtidende.
Til stk. 2 Det foreslås, at lov om klage- og erstatningsadgang inden  

 for sundhedsvæsenet finder anvendelse på skader, som er omfattet af lovens  

 § 19, stk. 1, nr. 8 som affattet ved denne lovs § 1, nr. 3,  

 eller som er påført i forbindelse med behandling foretaget af  

 Sundhedsstyrelsen  

 i henhold til § 5 d i lov om sygehusvæsenet eller regler udstedt i  

 medfør  

 heraf, selv om skaden er forårsaget inden denne lovs ikrafttræden.
Med  

 bestemmelsen sikres, at også skader forårsaget før lovforslagets ikrafttræden  

 i  

 forbindelse med sagsbehandling foretaget af Sundhedsstyrelsen i henhold til  

 lov  

 om sygehusvæsenet § 5 d og de regler, der var udstedt i medfør heraf, om  

 maksimale ventetider for behandling af visse livstruende kræftsygdomme m.v.  

 er  

 omfattet af reglerne om patientforsikringsordningen i kapitel 3 i lov om  

 klage-  

 og erstatningsadgang inden for sundhedsvæsenet.
Dette gælder også sager, der  

 er  

 behandlet af Sundhedsstyrelsen efter de tidligere gældende regler udstedt i  

 medfør af lov om sygehusvæsenet § 5 d, jf. herom lovforslagets  

 almindelige  

 bemærkninger afsnit 2.2. Alle de personer, der er indberettet til  

 Sundhedsstyrelsen siden reglerne om maksimale ventetider for behandling af  

 visse livstruende kræftsygdomme m.v. blev indført, vil således være omfattet  

 af  

 patientforsikringsordningen, også for de tilfældes vedkommende, hvor skaden  

 er  

 forårsaget inden lovforslagets ikrafttræden.
Ved bestemmelsen sikres  

 endvidere,  

 at skader forårsaget efter den 1. januar 2007, men før lovforslagets  

 ikrafttræden  

 i forbindelse med sagsbehandling foretaget af Sundhedsstyrelsen i henhold til  

 sundhedslovens kapitel 21, regler udstedt i medfør heraf eller regler udstedt  

 i  

 medfør af § 5 d i lov om sygehusvæsenet, som opretholdt ved lovens  

 § 277, stk. 12, er omfattet af patientforsikringsordningens  

 dækningsområde.
Den 1. januar 2007 ophæves lov om patientforsikring og  

 erstattes af lov om klage- og erstatningsadgang inden for sundhedsvæsenet.  

 Lov  

 om patientforsikring finder dog fortsat anvendelse på skader, der er  

 forårsaget  

 inden den 1. januar 2007, jf. § 63 i lov nr. 547 af 24. juni 2005 om  

 klage- og erstatningsadgang inden for sundhedsvæsenet.
Den foreslåede  

 bestemmelse indebærer, at skader, der er forårsaget inden den 1. januar 2007  

 i  

 forbindelse med sagsbehandling foretaget af Sundhedsstyrelsen i henhold til  

 lov  

 om sygehusvæsenet § 5 d og de regler, der var udstedt i medfør heraf, om  

 maksimale ventetider for behandling af visse livstruende kræftsygdomme m.v.  

 skal behandles efter de fra den 1. januar 2007 gældende regler i lov om  

 klage-  

 og erstatningsadgang inden for sundhedsvæsenet, hvorimod andre skader  

 forårsaget inden den 1. januar 2007 skal behandles efter de hidtil gældende  

 regler i lov om patientforsikring.
Til stk. 3 Efter § 59, stk. 1 i lov om klage- og  

 erstatningsadgang inden for sundhedsvæsenet skal erstatningskrav være anmeldt  

 til Patientforsikringsforeningen senest 5 år efter, at den  

 erstatningsberettigede har fået eller burde have fået kendskab til skaden.  

 Ifølge bestemmelsens stk. 2 indtræder forældelse dog senest 10 år efter  

 den dag, hvor skaden er forårsaget.
Denne regel suppleres af de almindelige  

 forældelsesregler i lov nr. 274 af 22. december 1908 om forældelse af visse  

 fordringer (1908-loven). § 59, stk. 1 i lov om klage- og  

 erstatningsadgang  

 inden for sundhedsvæsenet og de almindelige forældelsesregler vil kunne  

 medføre, at nogle patienter ikke kan gennemføre et erstatningskrav ved  

 Patientforsikringsforeningen, hvis fristen for fremsættelse af  

 erstatningskrav  

 efter patientforsikringsordningen var udløbet, inden udvidelsen af  

 patientforsikringsordningens  

 dækningsområde tilvejebringes med dette ændringsforslag.
Det foreslås derfor,  

 at de patienter, hvis sager har været behandlet i Sundhedsstyrelsen, får en  

 mulighed for indtil et år efter lovændringens ikrafttræden at anmelde  

 erstatningskrav  

 til Patientforsikringsforeningen omfattet af den foreslåede bestemmelse i  

 stk. 2, uanset om de måtte være afskåret herfra efter § 59,  

 stk. 1, i lov om klage- og erstatningsadgang inden for sundhedsvæsenet  

 om  

 anmeldelse af krav til Patientforsikringsforeningen senest 5 år efter, at den  

 erstatningsberettigede har fået eller burde have fået kendskab til skaden.
Da  

 § 59, stk. 1 i lov om klage- og erstatningsadgang inden for  

 sundhedsvæsenet suppleres af de almindelige forældelsesregler, der finder  

 anvendelse  

 i de tilfælde, der falder uden for anvendelsesområdet for § 59,  

 stk. 1, foreslås det endvidere, at de almindelige regler om forældelse  

 af  

 fordringer ikke skal finde anvendelse på erstatningskrav omfattet af  

 forslagets  

 § 2, stk. 2, hvis skaden er anmeldt til  

 Patientforsikringsforeningen  

 inden et år efter lovforslagets ikrafttræden.
Til § 3 Det fastsættes i bestemmelsen, at loven ikke gælder for  

 Færøerne og Grønland.
 Dette gælder, uanset at lov nr. 547 af 24. juni 2005 om  

 klage- og erstatningsadgang inden for sundhedsvæsenet ved kongelig anordning  

 kan sættes i kraft for Færøerne med de afvigelser, som de særlige færøske  

 forhold  

 tilsiger, jf. lovens § 64. De i dette lovforslag foreslåede ændringer af  

 loven får imidlertid ikke relevans for Færøerne, idet sundhedslovens kapitel  

 21  

 ikke kan sættes i kraft for Færøerne, jf. sundhedslovens § 278, jf. lov  

 nr. 546 af 24. juni 2005.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 547 af 24. juni 2005 om klage- og  

 erstatningsadgang inden for sundhedsvæsenet, som ændret ved § 95 i lov  

 nr. 451 af 22. maj 2006, § 77 i lov nr. 538 af 8. juni 2006 og § 2  

 i lov nr. 1556 af 20. december 2006, foretages følgende ændringer:
§ 19.  

  

 Der ydes erstatning efter reglerne i dette kapitel til patienter eller  

 efterladte  

 til patienter, som her i landet påføres skade i forbindelse med undersøgelse,  

 behandling el. lign., som er foretaget 6)  

 	  

 af læger, der uden  

 at være privatpraktiserende foretager vaccination i henhold til  

 sundhedslovens § 158, eller 1.  

  

 I  

  

 § 19, stk. 1, nr. 6,  

  

 udgår »eller« 7)  

 	  

 af læger, der uden  

 at være privatpraktiserende virker som vagtlæger.
 2.  

  

 I  

  

 § 19, stk. 1, nr. 7,  

  

 ændres »vagtlæger.« til: »vagtlæger,  

 eller«.
 3.  

  

 I  

  

 § 19, stk. 1,  

  

 indsættes som  

  

 nr. 8:
»8)  

 	  

 af  

 Sundhedsstyrelsen af sager i henhold til reglerne i sundhedslovens kapitel  

 21, regler udstedt i medfør heraf eller regler udstedt i medfør af lov om  

 sygehusvæsenet § 5 d som opretholdt ved sundhedslovens § 277,  

 stk. 12.« 4.  

  

 I  

  

 § 29, stk. 1,  

  

 indsættes som  

  

 nr. 6:
 § 29.  

  

 Pligt til at yde erstatning efter dette kapitel har:
»6)  

 	  

 Staten for så vidt  

 angår skader påført patienten i forbindelse med behandling foretaget af  

 Sundhedsstyrelsen  

 i henhold til  

 reglerne i sundhedslovens kapitel 21 og de regler, der er udstedt i medfør  

 heraf,  

 jf. § 19, stk. 1, nr. 8.« § 31.  

  

 Regionsråd og kommunalbestyrelser er undtaget fra forsikringspligten efter  

 § 30.
 5.  

  

 I  

  

 § 31, stk. 1,  

  

 ændres »Regionsråd«  

 til: »Staten, regionsråd«.
 Stk. 2.
§ 2 Stk. 1.  

  

 Loven  

 træder i kraft dagen efter bekendtgørelsen i Lovtidende.
 Stk. 2.  

  

 Lov om  

 klage- og erstatningsadgang inden for sundhedsvæsenet finder anvendelse på  

 skader, som er omfattet af lovens § 19, stk. 1, nr. 8 som affattet  

 ved denne lovs § 1, nr. 3, eller som er påført i forbindelse med  

 behandling  

 foretaget af Sundhedsstyrelsen i henhold til § 5 d i lov om  

 sygehusvæsenet  

 eller regler udstedt i medfør heraf, selv om skaden er forårsaget inden denne  

 lovs ikrafttræden.
 Stk. 3.  

  

 § 59, stk. 1, i lov om klage- og erstatningsadgang inden for  

 sundhedsvæsenet og de almindelige regler om forældelse af fordringer finder  

 ikke anvendelse på skader omfattet af stk. 2, hvis skaden er anmeldt til  

 Patientforsikringsforeningen inden 1 år efter lovens ikrafttræden.
§ 3 Loven gælder ikke for Færøerne og Grønland.
