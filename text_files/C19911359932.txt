Certificeret frø af vinterraps af høst 1991 til udsåning i 1991, der  

 bejdses efter oprindelig certificering, må sælges før resultatet af  

 spireevnen af den bejdsede prøve foreligger.
Denne tilladelse er dog kun  

 gældende til salg i Danmark, og det er yderligere en betingelse, at  

 producentfirmaet er tilsluttet Plantedirektoratets Erstatningsordning for  

 Markfrø.
Et parti certificeret markfrø, der senere omforsegles i forbindelse med  

 bejdsning, må sælges uden at alle krævede analyser gentages på prøve udtaget  

 efter bejdsning.
Det er tilstrækkeligt, at den bejdsede prøve analyseres for  

 spireevne.
Hvis analyseresultatet viser, at EF-normer for spireevne er  

 opfyldt, må partiet sælges.
 Denne procedure, der er beskrevet i punkt 3.5 i Plantedirektoratets Regler  

 om Prøvetagning af Korn og Frø, gælder dog kun for partier, for hvilke der er  

 udstedt dansk analysebevis, og som skal anvendes her i landet.
I år må forventes meget kort tid mellem høst og såning af vinterraps.
Med  

 den begrundelse har Plantedirektoratet fået henvendelser fra firmaer, der  

 ønsker ovennævnte regel lempet, så salg må finde sted før spireresultatet af  

 den bejdsede prøve foreligger.
 På visse betingelser kan Plantedirektoratet imødekomme ønsket for  

 vinterraps af høst 1991 til udsåning i 1991. Producentfirmaet skal være  

 tilsluttet Plantedirektoratets Erstatningsordning for Markfrø, og hvis  

 resultatet for spireevne af den bejdsede prøve efterfølgende viser, at  

 EF-normen for spireevne ikke er opfyldt, skal erstatning efter  

 erstatningsreglerne indbetales til Erstatningsfonden for Markfrø. Frøet må  

 kun sælges i Danmark.
 Købere af eventuelle erstatningspligtige partier vil på anmodning kunne få  

 udbetalt erstatning fra erstatningsfonden.
