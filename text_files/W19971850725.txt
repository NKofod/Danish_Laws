A A/S, ønskede som led i et generationsskifte at udskille  

 driftsaktiviteten til B A/S.
B A/S var forinden tilførslen stiftet med en  

 aktiekapital på 1 mio. kr., som A-kapital.
A A/S, hvis aktiekapital kun  

 bestod af een aktieklasse, skulle i forbindelse med tilførslen vederlægges  

 med B-aktier i B A/S.
Særegen for B-aktierne var foruden reduceret  

 stemmeværdi på 1/10, at B-aktierne ved kapitalnedsættelser, indløsning,  

 likvidation m.v.
højst kunne indbringe en værdi på pari - med tillæg af  

 indekseringstillæg på 6% p.a. eller en forlods ret til 6% udbytte årligt.  

 Ligningsrådet fandt, at man ved den pågældende tilførsel af aktiver omgik  

 gældende praksis angående afståelsesbeskatning ved vedtægtsændringer, idet  

 den påtænkte disposition i B A/S ikke ville kunne gennemføres i form af  

 vedtægtsændringer i A A/S uden at der forelå afståelsesbeskatning.
Ansøgning  

 kunne som følge heraf ikke imødekommes.
A A/S drev virksomhed som reklamebureau.
A A/S ejes af mor og søn via  

 deres respektive selskaber med en ejerandel på henholdsvis 49,5% og 50,5%. I  

 forbindelse med et generationsskifte ønskede A A/S at udskille sin  

 driftsaktivitet til B A/S.
Forinden tilførsel af aktiver stiftedes B A/S med en aktiekapital på 1.  

 mio. kr., som A-kapital.
B A/S ejes for 67%»s vedkommende af sønnen via  

 hans holdingslskab og for 33%»s vedkommende af en ledende medarbejder.
Overdragelse skulle ske til handelsværdi, og goodwill var opgjort til 6  

 mio. kr., og den udskudte skat, der kunne henføres til overdragelsen af  

 goodwill udgjorde ca. 1,4 mio. kr.
Tilbage i A A/S forblev en likvid  

 beholdning samt selskabsskatten.
 Det indskydende selskab skulle udelukkende vederlægges med B-aktier i B  

 A/S.
Det karakteristiske for B-aktier var, at stemmeværdien var reduceret til  

 1/10. Endvidere gjaldt det forhold, at B-aktierne ved kapitalnedsættelser,  

 indløsning, likvidation m.v. højst kunne indbringe en værdi på pari - med  

 tillæg af indekseringstillæg på 6% p.a. eller en forlods ret til 6% udbytte  

 årligt.
B-aktierne skulle endvidere ved likvidation have forlodsprovenu i  

 forhold til A-aktierne.
Den forretningsmæssige begrundelse for opdelingen i A- og B-aktier var, at  

 det kun herved var muligt at differentiere mellem aktionærerne i henseende  

 til stemmeret og indflydelse samt andel i B A/S's fremtidige indtjening.
Der  

 var hermed henset til ønsket om at sikre de aktionærer, som fremover havde  

 ansvar for driften af selskabet.
Dette muliggjorde at en nedsættelse af  

 B-aktiekapitalen kunne finde sted uden at udlodde selskabets (B A/S)  

 fremtidige indtjening.
Ved at opdele B A/S's aktiekapitalen i A- og B-aktier  

 undgik man, at det modtagende selskab selskabsretlig var et datterselskab af  

 af A A/S, hvorefter det også ville være attraktiv for potentielle kommende  

 partnere at investere i B A/S.
 Formålet med tilførslen var således, at frigøre moderen på en periode på  

 over 3-8 år, således at de øvrige aktionærer over denne periode skulle eje B  

 A/S alene.
Ligningsrådet fandt, at den påtænkte vederlæggelse i de anførte B-aktier  

 ville bevirke, at gældende praksis angående afståelsesbeskatning ved  

 vedtægtsændringer blev omgået, idet de påtænkte vedtægtsmæssige dispositioner  

 i B A/S ikke vil kunne gennemføres i form af vedtægtsændringer i A A/S uden  

 at der forelå afståelsesbeskatning.
På den baggrund kunne Ligningsrådet ikke  

 imødekomme det ansøgte.
