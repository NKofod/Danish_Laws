Bekendtgørelse om  

 biblioteksassistentuddannelsen ved Danmarks Biblioteksskole I medfør af § 2, stk. 2, og § 8, stk. 2, i lov  

 nr. 17 af 14. januar 1998 om Danmarks Biblioteksskole fastsættes:
 § 1. Formålet med  

 biblioteksassistentuddannelsen er at kvalificere til varetagelse af  

 biblioteks- og informationsfaglige arbejdsopgaver i Biblioteks-,  

 Dokumentations- og Informationssektoren (BDI-sektoren).
§ 2. Uddannelsen består af en administrativ  

 del, der varetages af henholdsvis Dansk Kommunalkursus og Danmarks  

 Forvaltningshøjeskole og en biblioteksfaglig del, der varetages af  

 Danmarks Biblioteksskole.
Den administrative del af uddannelsen tages normalt  

 først.
Denne bekendtgørelse vedrører udelukkende den  

 biblioteksfaglige del.
 § 3. Adgang til den biblioteksfaglige del af  

 biblioteksassistentuddannelsen har kontorpersonale ved kommunale og  

 amtskommunale institutioner og forvaltninger, der har bestået Dansk  

 Kommunalkursus 1 eller Kommunomuddannelsens basisdel samt kontorpersonale ved  

 statslige institutioner, der har bestået Danmarks  

 Forvaltningshøjskoles Grundkursus I og II.
 Stk. 2. Danmarks Biblioteksskole kan optage andre med  

 tilsvarende forudsætninger.
 § 4. Uddannelsen omfatter ca. 180  

 undervisningstimer og består af følgende moduler:
 1)	BDI-områdets historie og organisation.
 2)	Vidensorganisation.
 3)	Informationssøgning.
 Stk. 2. Danmarks Biblioteksskole fastsætter  

 nærmere regler i studieordningen om undervisningens indhold og  

 opbygning.
§ 5. De kvalifikationer, der er erhvervet ved  

 uddannelsen, dokumenteres ved en prøve efter hvert modul.
Danmarks  

 Biblioteksskole fastsætter nærmere regler i studieordningen for  

 aflæggelse af prøver, herunder karaktergivning, censorordning,  

 mulighed for reeksamination og sygeeksamen samt behandling af  

 eksamensklager.
 § 6. Danmarks Biblioteksskole nedsætter et  

 rådgivende udvalg for biblioteksassistentuddannelsen, som blandt andet  

 skal udtale sig om studieordningen og andre sager af betydning for  

 uddannelsen.
 Stk. 2. Udvalgets sammensætning fastlægges af  

 Biblioteksskolens Uddannelsesråd.
 § 7. Bekendtgørelsen træder i kraft  

 den 1. januar 2000.
 Stk. 2. Bekendtgørelse nr. 83 af 19. februar 1993 om  

 biblioteksassistentuddannelsen ved Danmarks Biblioteksskole  

 ophæves.
