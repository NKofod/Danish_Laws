Cirkulære om  

  

 organisationsaftale  

 for specialarbejdere m.fl. i staten GENERELLE BEMÆRKNINGER Finansministeriet og Specialarbejderforbundet i Danmark  

 har indgået medfølgende organisationsaftale for specialarbejdere m.fl. i  

 staten.
 Organisationsaftalen udgør sammen med  

 StK-fællesoverenskomsten af 30. juni 1997 det samlede overenskomstgrundlag.
 Den hidtidige organisationsaftale af 23. februar 1996 for  

 specialarbejdere m.fl. i statens tjeneste mv. (cirk. af 28. april 1996  

 Fmst.nr.  

 30/96) ophæves hermed.
Bemærkninger til organisationsaftalens enkelte  

 bestemmelser Til § 1. Dækningsområdet Organisationsaftalen omfatter samtlige  

 ikke-tjenestemandsansatte specialarbejdere, jernbanearbejdere, postarbejdere  

 og  

 medhjælpere m.fl. i statens tjeneste, medmindre de pågældende allerede er  

 omfattet af en anden organisationsaftale/overenskomst eller en anden  

 organisations forhandlingsret.
Til § 5. Deltid Bestemmelsen er udformet i overensstemmelse med aftalen i  

 CFU-forliget af 1995 om deltid.
Med hensyn til anvendelsen af bestemmelsen  

 inden for denne organisationsaftales område henvises til protokollat mellem  

 Finansministeriet og Specialarbejderforbundet i Danmark af 5. april 1995, der  

 er gengivet som bilag 1 til organisationsaftalen.
Ansatte på Færøerne Ansatte på Færøerne, der følger organisationsaftalen uden  

 at være direkte omfattet af den, skal fortsat følge aftalen med de  

 afvigelser,  

 der følger af, at den gennemsnitlige ugentlige arbejdstid på Færøerne er 38  

 timer.
En 40 timers arbejdsuge kan dog fortsat anvendes, såfremt der  

 er enighed herom på institutionen.
I såfald indføres en ordning for opsparing  

 af fritimer, således at der for hver 40 timers arbejde (bortset fra  

 overarbejde) opnås ret til 2 timers frihed, som opspares.
Der udløses ikke  

 herved krav om godtgørelse (betaling eller afspadsering) for  

 overarbejde/merarbejde.
 De opsparede fritimer skal anvendes inden for 6 måneder.
 Denne opsparingsordning supplerer organisationsaftalens  

 arbejdstidsbestemmelser og ændrer ikke på bestemmelserne om arbejdstidens  

 begyndelse og ophør, spisepauser, procedure for tilrettelæggelse af  

 arbejdstiden, forskudt tid mv.
 Der ydes et særligt tillæg, der for lønninger svarende til  

 skalatrin 1-20 udgør 7.700 kr./år i grundbeløb okt. 1984 niveau (pr. 1. april  

 1997 i alt 10.312,99 kr.) og for lønninger svarende til skalatrin 21-24 udgør  

 8.200 kr./år i grundbeløb okt. 1984 niveau (pr. 1. april 1997 i alt 10.982,66  

 kr.). Tillæggene procentreguleres som tjenestemænds særlige tillæg og udgør  

 således pr. 1. april 1998 henholdsvis 10.300 kr. og 11.000 kr. i grundbeløb  

 (niveau okt. 1997).
Finansministeriet, den 19. december  

 1997 P.M.V.E.B.Tina Krabbe ORGANISATIONSAFTALE FOR SPECIALARBEJDERE M.FL.
I  

 STATEN Nedennævnte bestemmelser supplerer og/eller fraviger  

 fællesoverenskomsten med Statsansattes Kartel.
§ 1.  


  

 Organisationsaftalens  

 dækningsområde/personkreds Organisationsaftalen gælder alle specialarbejdere og  

 medhjælpere m.fl. i statens tjeneste samt pedeller og pedelmedhjælpere ved  

 AMU-centrene.
 Stk. 2.  

  

 Undtaget herfra  

 er specialarbejdere mv., for hvilke der er indgået særskilt overenskomst.
§ 2.  


  

 Ansættelsesform Med hensyn til ansættelse på timeløn og overgang til  

 månedsløn gælder fællesoverenskomstens afsnit II.
§ 3.  


  

 Løn Lønnen beregnes på grundlag af en årsløn, der svarer til  

 lønnen på skalatrin 9, 10, 11, 12, 13, 14 og 15, der alle er 2-årige på nær  

 skalatrin 9, der er 1-årigt.
§ 4.  


  

 Arbejdstid Arbejdstiden er 37 timer ugentlig.
 Stk. 2.  

  

 Tidspunktet for  

 arbejdstidens begyndelse og ophør samt spisetiden er den i de enkelte  

 institutioner  

 hidtil gældende.
Stk. 3.  

  

 Enhver ændring  

 af arbejdstidens begyndelse og ophør kan kun finde sted efter drøftelse med  

 de  

 ansatte.
Kan enighed ikke opnås mellem institutionen og de ansatte, skal  

 spørgsmålet forinden iværksættelse af ændringen gøres til genstand for  

 drøftelse mellem institutionen og forbundets lokalafdeling.
§ 5.  


  

 Deltid Ansættelse sker som udgangspunkt på fuld tid.
 Stk. 2.  

  

 Der kan mellem  

 institutionen og en allerede ansat træffes aftale om overgang til  

 deltidsansættelse.
 Stk. 3.  

  

 Før der sker  

 nyansættelse på deltid, skal det undersøges, om de pågældende  

 arbejdsfunktioner  

 lige så hensigtsmæssigt kan udføres af allerede ansatte på deltid, der har de  

 krævede kvalifikationer, og som ønsker at overgå til en højere  

 beskæftigelsesgrad.
 Stk. 4.  

  

 Tillidsrepræsentanten orienteres om indgåede aftaler om deltidsansættelse.
 Stk. 5.  

  

 Den  

 gennemsnitlige ugentlige arbejdstid for deltidsansatte skal udgøre mindst 15  

 timer og højst 30 timer, og der ydes forholdsmæssig løn.
 Stk. 6.  

  

 Overarbejde i  

 forbindelse med deltidsansættelse bør kun undtagelsesvis finde sted.
 Vedrørende anvendelse af deltidsbestemmelsen henledes  

 opmærksomheden på bilag 1.
§ 6.  


  

 Overarbejde Ved overarbejde forstås arbejde ud over 74 timer inden for  

 en samlet periode på 2 arbejdsuger.
Stk. 2.  

  

 Ved beregning af  

 den højeste arbejdstid medtages sygedage i dageantallet, idet den tjeneste,  

 der  

 skulle have været udført den pågældende dag, samtidig medregnes i  

 arbejdstidsopgørelsen.
Såfremt der ikke for den pågældende dag har været  

 fastsat en bestemt arbejdstid, indgår dagen i arbejdstidsopgørelsen med 7,4  

 timer, dog med 6 1/6 time, såfremt der på tjenestestedet arbejdes alle ugens  

 6  

 hverdage.
Det for hver normperiode (2 arbejdsuger) beregnede overarbejde  

 afrundes opad til mangefold af ½ time.
Stk. 3  

  

 Overarbejde skal  

 afspadseres inden udløbet af efterfølgende kvartal, medmindre særlige forhold  

 gør sig gældende.
Fritiden skal være af samme varighed som det præsterede  

 overarbejde med tillæg af 50 pct., som afrundes opad til hele timer.
Efter  

 drøftelse med den pågældende medarbejder kan overarbejdet afvikles i form af  

 afspadsering time for time kombineret med udbetaling af overtidstillægget (50  

 pct).
Stk. 4.  

  

 For fritimerne  

 ydes almindelig timeløn.
Når erstatningsfritiden ydes som hele fridage, kan  

 der  

 den enkelte dag højst udlignes 7,4 timer, dog højst 6 1/6 time, såfremt der  

 på  

 tjenestestedet arbejdes alle ugens 6 hverdage, jf. stk. 2.
Stk. 5.  

  

 For den fritid,  

 der ikke er givet inden fristens udløb, samt for overarbejde ud over 5 ½ time  

 i  

 en enkelt normperiode (2 arbejdsuger), udbetales overarbejdspenge efter de  

 for  

 tjenestemænd gældende satser.
Der bortses i så fald fra det i stk. 3  

 omhandlede  

 tillæg til fritiden.
 Stk. 6.  

  

 Som betaling for  

 tilkald uden vagt ydes en mindstebetaling for 3 timer.
§ 7.  


  

 Arbejdstidsbestemte  

 tillæg Der ydes efter de for tjenestemænd gældende regler natpenge,  

 godtgørelse for tjeneste på lørdage og søn- og helligdage mv., grundlovsdag  

 og  

 juleaftensdag, godtgørelse for delt tjeneste og overarbejdsbetaling, jf. § 6.
§ 8.  


  

 Arbejdsbestemte  

 tillæg Til lastbilchauffører, af hvem der kræves kørekort til  

 anhænger, ydes for de timer, hvor de pågældende beskæftiges ved kørsel med  

 lastbiler over 3,5 tons, et reguleret tillæg på 6,16 kr. pr. time pr. 1.  

 april  

 1997. Tillægget reguleres som tjenestemændenes særlige tillæg (grundbeløb  

 okt.  

 1997 6,16 kroner).
Stk. 2.  

  

 Til arbejdere,  

 der i henhold til Arbejdsministeriets bekendtgørelse nr. 136 af 28. marts  

 1978  

 om gaffeltruckførercertifikat har certifikat til at føre gaffeltruck, ydes et  

 reguleret  

 tillæg på 2,17 kr. pr. time pr. 1. april 1997. Tillægget ydes pr. påbegyndt  

 time og kun for den tid, hvori trucken betjenes.
Tillægget reguleres som  

 tjenestemændenes særlige tillæg (grundbeløb okt. 1997 2,17 kroner).
 Stk. 3.  

  

 Til arbejdere,  

 som i henhold til Arbejdsministeriets bekendtgørelse nr. 509 af 15. oktober  

 1976 med senere ændringer har kranførercertifikat, ydes for de timer, hvori  

 de  

 pågældende betjener kraner, hvortil der kræves certifikat, et reguleret  

 tillæg  

 på 2,17 kr. pr. time pr. 1. april 1997.
 Tillægget reguleres som tjenestemændenes særlige tillæg  

 (grundbeløb okt. 1997 2,17 kroner).
§ 9.  


  

 Rådighedsvagt Der kan efter institutionens beslutning - med den lokale  

 SID afdeling for et år ad gangen - træffes aftale om, at en eller flere  

 ansatte  

 i vinterperioden skal være til rådighed for udkald til arbejdet med  

 snerydning  

 og glatførebekæmpelse og/eller påse behovet herfor, jf. stk. 2, 3 og 4.
 Stk. 2.  

  

 Til ansatte, som  

 påtager sig at være til rådighed for udkald til arbejde med snerydning og  

 glatførebekæmpelse, betales et månedligt vederlag på 502,26 kroner pr. 1.  

 april  

 1997 (grundbeløb okt. 1997 502,26 kroner).
 Stk. 3.  

  

 Til ansatte, som  

 påtager sig at være til rådighed for udkald til arbejdet med snerydning og  

 glatførebekæmpelse, og som også påtager sig at påse behovet for snerydning og  

 glatførebekæmpelse, betales - i stedet for det i stk. 2 nævnte vederlag - et  

 månedligt vederlag på 803,61 kroner pr. 1. april 1997 (grundbeløb okt. 1997  

 803,61 kroner).
 Stk. 4.  

  

 Til ansatte, som  

 alene påtager sig forpligtelsen til at påse behovet for snerydning og  

 glatførebekæmpelse,  

 betales et månedligt vederlag på 301,35 kroner pr. 1. april 1997 (grundbeløb  

 okt. 1997 301,35 kroner).
 Stk. 5.  

  

 Udkald i  

 forbindelse med snerydning og glatførebekæmpelse og/eller syn af føret  

 medregnes  

 i arbejdstidsopgørelsen, jf. i øvrigt organisationsaftalens §§ 4 - 6. § 6,  

 stk.  

 6 samt punkt 3.D og 4.D i protokollatet for specialarbejdere ved visse  

 institutioner  

 finder dog ikke anvendelse.
Stk. 6.  

  

 De i stk. 2, 3  

 og 4, nævnte vederlag udbetales pr. måned i forbindelse med lønudbetaling  

 indenfor den periode, som rådighedsordningen omfatter.
Hvis den enkelte kun  

 står til rådighed for udkald til arbejde med snerydning og glatførebekæmpelse  

 og/eller til at påse behovet derfor i en del af den aftalte periode,  

 reduceres  

 det nævnte vederlag forholdsmæssigt.
Den ratevise udbetaling af vederlag  

 ophører  

 ved den ansattes eventuelle fratræden.
 Stk. 7.  

  

 De i stk. 2, 3  

 og 4 nævnte grundvederlag reguleres som tjenestemændenes særlige tillæg.
§ 10.  


  

 Ikrafttræden  

 og opsigelse Organisationsaftalen har virkning fra den 1. april 1997 og  

 kan af parterne opsiges skriftligt med 3 måneders varsel til en 31. marts,  

 dog  

 tidligst 31. marts 1999.
København, den 1. december 1997 Specialarbejderforbundet i Danmark Mutty  

 Rotenberg Finansministeriet P.M.V.
 E.B.
Karsten Ole Knudsen Bilag 1 Protokollat mellem Finansministeriet og  

 Specialarbejderforbundet i Danmark om deltidsbestemmelsen i  

 organisationsaftalens  

    

  

 § 5.
 Der er enighed om, at stk. 1 skal forstås således:
 Udgangspunktet er ansættelse på fuld tid.
 Nyansættelse på deltid kan finde sted, såfremt det er  

 begrundet i institutionens forhold.
Inden der i konkrete tilfælde sker ansættelse på deltid,  

 drøftes spørgsmålet med tillidsrepræsentanten.
Såfremt der ikke opnås  

 enighed,  

 kan institutionen gennemføre deltidsansættelsen.
Organisationen kan påtale  

 spørgsmålet i henhold til de fagretlige regler, hvis det gøres gældende, at  

 deltidsansættelsen ikke er begrundet i institutionens forhold.
 Der er i øvrigt enighed om:
 Inden den nye deltidsbestemmelse bringes i anvendelse på  

 institutionen, skal der finde en generel drøftelse sted mellem institutionen  

 og  

 tillidsrepræsentanten.
 I tilfælde af, at der ikke er valgt en  

 tillidsrepræsentant, finder ovennævnte drøftelser sted med den lokale  

 afdelingsrepræsentant.
København, den 5. april 1995 Specialarbejderforbundet i Danmark Poul  

 Erik Skov Christensen Finansministeriet P.M.V.
 E.B.
