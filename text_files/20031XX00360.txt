Skriftlig fremsættelse (31. marts 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  




  

 ændring af ligningsloven  


  

 (Fradrag for forskeres rejseudgifter og  

 periodisering af tilskudsbevillinger til forskning) (Lovforslag nr.
L 212).
 Dette lovforslag tjener to formål.
For det første får forskere, som i indkomstårene 1998-2001  

 er blevet tildelt en tilskudsbevilling til forskning fra et af statens  

 forskningsråd, der efter vilkår i bevillingsbrevet skal administreres og  

 udbetales af Forskningsstyrelsen, mulighed for at medregne bevillingen til  

 den  

 skattepligtige indkomst i udbetalingsårene i stedet for i tildelingsåret.
Det  

 foreslås tillige, at bevillingshaverne (forskerne) skal have 100 pct.s  

 dækning  

 for deres udgifter til sagkyndig bistand i en eventuel klagesag vedrørende  

 spørgsmålet om, hvorvidt bevillingen skal medregnes til den skattepligtige  

 indkomst i udbetalingsårene.
Lovforslaget stiller forskerne som om beskatningen af en  

 bevilling tildelt i 1998, 1999, 2000 eller 2001 var sket i takt med  

 udbetalingen.
Dermed ligestilles de pågældende med forskere, der har  

 tilskudsbevillinger, som udbetales 1. januar 2003 eller senere, herunder  

 bevillinger  

 tildelt i 2002, idet sådanne bevillinger ved bekendtgørelse er gjort til  

 A-indkomst, og dermed beskattes i takt med udbetalingen.
For det andet får forskere, der ikke er i et  

 ansættelsesforhold, adgang til at foretage fradrag for rejseudgifter, som  

 forskeren påføres i forbindelse med, at han midlertidigt udfører et  

 forskningsprojekt  

 et sted, der ligger så langt fra den pågældendes sædvanlige bopæl, at  

 vedkommende ikke har mulighed for at overnatte der.
Lovforslaget ligestiller  

 således de ikke-ansatte forskere med lønmodtagere  herunder f.eks.  

 universitetsansatte forskere.
For indkomståret 2004 skønnes lovforslaget at medføre et  

  

 provenutab  

  

 på ca. 2 mio. kr. og i de  

 følgende år ca. 1,5 mio. kr.
For finansåret 2004 skønnes forslaget at medføre  

 et provenutab på 2 mio. kr.  

  

 Merudgiften  

  

 til forslaget om 100 pct.s dækning af udgifter til sagkyndig bistand  

 skønnes  

 med betydelig usikkerhed til at blive på mellem 200.000 kr. og 400.000 kr.
 Det foreslås at loven  

  

 træder  

 i kraft  

  

 dagen efter bekendtgørelsen i Lovtidende, og at reglerne om  

 rejsefradrag får virkning fra og med indkomståret 2003.
 Med disse bemærkninger skal jeg anbefale forslaget til  

 Folketingets velvillige behandling.
