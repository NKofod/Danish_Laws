 Denne pjece giver en kort oversigt over de vigtigste betingelser for, at  

 du kan modtage boligsikring til dine boligudgifter.
For at kunne få boligsikring skal du indsende en ansøgning til din  

 kommune.
Komunen udleverer ansøgningsskemaer.
Boligsikring kan kun søges til  

 lejeboliger.
Grundlaget for beregningen Den boligsikring er bestemt af husstandens indkomst, af lejlighedens  

 størrelse og af huslejens størrelse og sammensætning.
 Vil du vide mere om, hvordan de fire forskellige dele har indflydelse på  

 beregningen af din boligsikring, kan du læse herom i det følgende.
Husstandens indkomst Alle indtægter i familien indgår i beregningen.
Også børns eventuelle  

 indtægter over 13.000 kr. medregnes.
 Der medregnes det, der ifølge skattelovgivningen kaldes personlig indkomst  

 - beregningen af din boligsikring, kan du læse herom i det følgende.
Husstandens indkomst Alle indtægter i familien indgår i beregningen.
Også børns eventuelle  

 indtægter over 13.000 kr. medregnes.
 Der medregnes det, der ifølge skattelovgivningen kaldes personlig indkomst  

 - det vil sige løn (fratrukket arbejdsmarkedsbidrag), uddannelsesstøtte,  

 arbejdsløshedsunderstøttelse, sygedagpenge, kontanthjælp, pension, honorarer,  

 indtægt ved selvstændig virksomhed eller andet, der er skattepligtig  

 indkomst.
Renteindtægter medregnes også i indkomsten.
Renteudgifter, der overstiger  

 renteindtægten, kan ikke fradrages i indkomsten.
Fradrag i indkomsten - børn Indkomsten nedsættes med 24.900 kr. pr. barn, hvis der er børn under 23 år  

 i husstanden.
Huslejens sammensætning Når din boligudgift skal gøres op, tages udgangspunkt i den husleje, du  

 betaler for boligen.
Der gives ikke støtte til det, du betaler ved siden af  

 leje, som f.eks. varme- eller antennebidrag.
Huslejen skal dog forhøjes med særlige beløb pr. m2, hvis - du betaler for vandforbrug ud over lejen, - du har pligt til at vedligeholde lejligheden helt eller delvist, - din lejlighed opvarmes udelukkende med el eller gas, - din lejlighed opvarmes fra et kollektivt varmeforsyningsanlæg  

 (fjernvarme, naturgas m.v.) Hvis huslejen er væsentlig højere end, hvad der normalt betales for  

 tilsvarende lejligheder, kan kommunen nedsætte din boligsikring til et lavere  

 beløb.
Kommunen kan også indbringe lejens størrelse for huslejenævn eller  

 boligret.
Boligens størrelse Boligsikring gives kun til et begrænset antal kvadratmeter.
Er boligen  

 større end det areal, der gives støtte til, indgår kun en del af  

 boligudgiften i beregningen.
 For den 1. person i husstanden medregnes 65 m2 - for hver af de følgende  

 personer medregnes 20 m2.
 Bor to personer f.eks. i en lejlighed på 100 m2, medregnes kun 85/100 af  

 den boligudgift, der betales, når støtten skal beregnes.
 Hvis en stærkt bevægelseshæmmet har en bolig, der er egnet til at bo i for  

 bevægelseshæmmede, gives dog støtte til 75 m2 for den første person i  

 husstanden.
Huslejens størrelse Der gives boligsikring til årlige boligudgifter op til 51.900 kr.
Dette  

 maksimum forhøjes dog med 5 % for hvert barn i husstanden op til 4 børn (20  

 %).
 Maksimumbeløbet forhøjes også, hvis en stærkt bevægelseshæmmet har en  

 bolig, der er egnet til en bevægelseshæmmet.
Krav til boligen For at du kan få boligsikring, skal boligen have køkken med indlagt vand  

 og forsvarligt afløb.
Du kan altså ikke få boligsikring til et enkeltværelse.  

 Dette gælder dog ikke for ældreboliger efter ældreboligloven, for almene  

 ældreboliger og for beboere i visse kollektive bofællesskaber.
Sådan foregår det Kommunen udleverer det ansøgningsskema, du skal bruge til at søge om  

 boligsikring.
For at du kan blive berettiget til støtte i f.eks. maj måned,  

 skal ansøgningsskemaet afleveres inden 1. maj.
Når du har søgt om  

 boligsikring, beregner kommunen, om du kan få boligstøtte, og hvor meget du  

 kan få.
Støtten beregnes på grundlag af den indkomst i det år, som senest er  

 afsluttet af skattevæsenet.
Ansøger du f.eks. i 1997, vil støtten blive  

 beregnet på grundlag af din og din families indkomst fra 1995.
 Hvis din indkomst i 1997 på årsbasis forventes at være enten 10.000 kr.  

 lavere eller 20.000 kr. større end din indkomst i 1995, bliver boligsikringen  

 i stedet beregnet efter din forventede indkomst i 1997. Det vil fremgå af  

 bevillingsbrevet fra kommunen, hvilken indkomst boligsikringen er beregnet på  

 grundlag af.
Udbetaling af boligsikring Boligsikring udbetales af kommunen til ansøgeren.
Kommunen kan dog  

 beslutte at boligsikringen udbetales direkte til udlejeren. dette kan især  

 være praktisk ved større udlejere som f.eks. almennyttige boligselskaber.
 Boligsikring gives som tilskud - det vil sige, at den ikke skal betales  

 tilbage, medmindre den har været beregnet på et forkert grundlag.
Sådan beregnes boligsikringen Den boligsikring, du som lejer kan få, udgør 75 % af forskellen mellem din  

 husleje (A) og en beregnet egenbetaling (B).
Huslejen (A) Den boligudgift, der indgår i beregningen, svarer som udgangspunkt til den  

 husleje, du betaler.
Egenbetalingen (B) Egenbetalingen udregnes på baggrund af husstandens samlede indkomst.
Din  

 egenbetaling er 16 % af husstandsindkomsten.
Overstiger årsindkomsten 140.800  

 kr. medregnes dog 26 2/3 % af indkomsten herudover.
Maksimum og minimum En enkelt husstand kan højst modtage 27.384 kr. i boligsikring på et år  

 eller 2.282 kr. pr. måned.
 Er der ikke børn under 23 år i din husstand, vil du dog aldrig kunne få  

 boligsikring, der er større end 15 % af din husleje.
 Boligsikring under 2.016 kr. for et år eller 168 kr. pr. måned udbetales  

 ikke.
I øvrigt Oplysningspligt - Tilbagebetaling Du har pligt til at oplyse kommunens boligstøtteforvaltning, hvis der i  

 løbet af året sker ændringer i din eller din families situation.
Det kan  

 f.eks være ændringer i din eller et husstandsmedlems indkomst, i husstandens  

 størrelse eller af huslejen.
Kommunen vil da undersøge, om boligsikringen  

 skal omberegnes.
 Kan det efter kalenderårets udløb ses, at der har været ændringer i  

 husstandens forhold, som du ikke har oplyst om, kan det betyde, at du skal  

 betale boligstøtten eller noget af den tilbage.
Klageadgang Beregning af boligsikring sker i kommunen.
Mener du, at kommunens  

 afgørelse er forkert, kan du klage til det sociale ankenævn inden 4 uger  

 efter, at du har fået meddelelse om afgørelsen.
 Klagen skal sendes til kommunen, som har mulighed for at se på sagen en  

 gang til, inden den sendes videre til det sociale ankenævn.
Satser Når boligsikringen beregnes, indgår der flere forskellige beløbsgrænser.  

 Beløbene er i denne pjece angivet, som de er i 1997. beløbene bliver  

 reguleret hver år den 1. januar.
Kommunen kan evt. oplyse dig om ændrede  

 beløb.
Spørgsmål og yderligere oplysninger Har du spørgsmål om beregning af boligsikring, kan du henvende dig på  

 komunens boligstøtteforvaltning.
Mere detaljeret information findes i Bygge- og Boligstyrelsens vejledning  

 om individuel boligstøtte.
Vejledningen kan ses på biblioteket.
Denne pjece  

 er udgivet i januar 1997. Vær opmærksom på, at reglerne kan være ændret  

 siden.
 Læs om boligydelse til pensionister i pjecen: »INFORMATION om  

 BOLIGYDELSE til PENSIONISTER«.
