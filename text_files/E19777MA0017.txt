 Et registreret selskab har ladet opføre en indvendig vindeltrappe mellem  

 sine og en ikke-momsregistreret virksomheds lokaler, samt ladet foretage en  

 ombygning af lokalerne, der efter ombygningen udelukkende anvendes af den  

 ikke-registrerede virksomhed.
 Selskabet har ikke fuld fradragsret for afgiften vedrørende ombygningen af  

 lokalerne.
 Med hensyn til delvis fradragsret gælder, at betingelserne for fradragsret  

 efter bekendtgørelsen om delvis fradragsret for merværdiafgift, ikke er  

 opfyldt, fordi lokalerne ikke benyttes af det registrerede selskab, men af  

 den ikke-registrerede virksomhed.
 Heller ikke bestemmelsen om forholdsmæssig fordeling af fradraget kan  

 bringes i anvendelse, da der er tale om to forskellige virksomheder.
