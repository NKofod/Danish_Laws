I medfør af § 99, stk. 6, i lov om arbejdsløshedsforsikring m.v., jf. lovbekendtgørelse nr. 27 af 13. januar 1997, fastsættes efter forhandling med Landsarbejdsrådet:
 § 1.  Før arbejdsministeren træffer afgørelse i  

 klagesager om ændring af en kasses faglige område, kan ministeren forelægge  

 sagen for Arbejdsløshedskassernes Faggrænseudvalg.
 § 2.  Formanden for Arbejdsløshedskassernes  

 Faggrænseudvalg udpeges af arbejdsministeren for en 4-årig periode efter  

 indstilling fra Landsarbejdsrådet.
Stk. 2.  De øvrige medlemmer af Arbejdsløshedskassernes  

 Faggrænseudvalg udpeges for den enkelte sag.
Hver af de kasser, hvis faglige  

 område vil blive berørt af ændringen, har ret til at udpege et medlem.
 Stk. 3.  I tvivlstilfælde afgør formanden hvilke  

 arbejdsløshedskasser, der vil blive berørt af sagen.
 Stk. 4.  Arbejdsløshedskassernes medlemmer i udvalget  

 kan medtage repræsentanter for de korresponderende faglige  

 organisationer/hovedorganisationer som bisiddere.
 § 3.  Når arbejdsministeren har forelagt en sag for  

 udvalget, anmoder formanden de involverede parter om at udpege et medlem til  

 udvalget og indkalder til forhandling med mindst 1 uges varsel.
 Stk. 2.  Formanden tilrettelægger forhandlingsforløbet.
 § 4.  Det er formandens opgave gennem forhandling at  

 søge at opnå enighed mellem de involverede kasser.
Stk. 2.  Formanden afgiver en skriftlig rapport til  

 ministeren om forhandlingsforløb og forhandlingsresultat, når forhandlingerne  

 er sluttet.
Udvalgets medlemmer får samtidig en kopi af rapporten.
 Stk. 3.  I tilfælde af fortsat uenighed fremsætter  

 formanden forslag til, hvordan interessemodsætningen mellem parterne kan  

 løses.
Stk. 4.  Seneste frist for rapportering til  

 arbejdsministeren er 8 uger regnet fra det tidspunkt, hvor arbejdsministeren  

 anmoder formanden om at tage sagen op.
Arbejdsministeren kan dog fastsætte en  

 anden frist i den konkrete sag efter indstilling fra faggrænseudvalget.
 § 5.  Bekendtgørelsen træder i kraft den 3. maj 1997  

 og har virkning for klagesager, hvori Direktoratet for  

 Arbejdsløshedsforsikringen har truffet afgørelse efter den 1. januar 1997.
