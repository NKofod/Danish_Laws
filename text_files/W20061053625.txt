Klage over undladelse af livsforlængende behandling Nævnet fandt ikke grundlag for at kritisere overlægen for ikke at fortsætte den aktive behandling.
Det var således nævnets vurdering, at patienten ikke med fremgang kunne behandles og var uafvendeligt døende, og nævnet kunne hertil oplyse, at det følger af lov om patienters retsstilling § 16, stk. 2, at såfremt en uafvendeligt døende patient ikke er i stand til at udøve sin selvbestemmelsesret, kan en sundhedsperson undlade at påbegynde eller fortsætte en livsforlængende behandling.
