 I medfør af miljøministeriets bekendtgørelse af 20. november 1975 om  

 sikkerhedsforanstaltninger ved brug m.v. af radioaktive stoffer § 2, stk. 2,  

 fastsætter sundhedsstyrelsen herved følgende regler for opsætning m.v. af  

 markeringsskilte for radioaktivitet og farlig stråling.
I.
ALMINDELIGE BESTEMMELSER § 1.  Skiltene skal med hensyn til symbol for  

 ioniserende stråling, form og farve være udfærdiget i overensstemmelse med  

 Dansk Standard D.S. nr. 738.3, 1972, jvf. bilag 1. Forbuds- og  

 advarselsskiltene er forsynet med en tekst, der passer til skiltets  

 anvendelse, »RADIOAKTIVITET« eller »FARLIG STRÅLING«.Evt.  

 supplerende tekst anbringes på et særligt rektangulært skilt.
 Stk. 2.  Skiltene skal som hovedregel være udført i  

 ikke-brandbart materiale og være af en sådan størrelse, at de kan ses  

 tydeligt på en rimelig afstand.
stk. 3.  Skiltene må kun opsættes på steder, hvor der er  

 en reel risiko for forurening eller bestråling fra radionuklider.
Opsætningen  

 kan være permanent eller midlertidig, men skiltene skal altid nedtages igen,  

 når årsagen til opsætningen ikke længere er til stede.
 Stk. 4.  I tvivlstilfælde rettes henvendelse til  

 Sundhedsstyrelsen, Statens institut for strålehygiejne, Frederikssundsvej  

 378, 2700 Brønshøj, tlf. 02 94 37 73.
II.
ISOTOPLABORATORIER § 2.  På adgangsdørene til et isotoplaboratorium skal  

 opsættes advarselsskilt for radioaktivitet.
 Stk. 2.  Alle adgangsdøre til isotoplaboratorier, hvor  

 der anvendes eller opbevares radioaktive stoffer i aktivitetsmængder, der  

 overstiger 1/10 af de grænser, der er anført i tabel 1 (bilag 2), skal efter  

 aftale med den stedlige brandmyndighed forsynes med skilte med symbol for  

 radioaktivitet samt teksten: »VED BRAND - RADIOAKTIVITET«. (Det vil  

 normalt være isotoplaboratorier af type B, der skal forsynes med dette  

 skilt).
 § 3.  Alle steder, hvor radioaktive stoffer opbevares  

 eller lagres, skal advarselsskilt for radioaktivitet opsættes.
 Stk. 2.  Hvis den samlede lageraktivitet overstiger de  

 grænser, som er angivet i tabel 1 (se bilag 2), skal »VED  

 BRAND«-skiltet opsættes.
 § 4.  Affaldsbeholdere og andre steder, hvor  

 radioaktivt affald opbevares, skal mærkes med symbol og ordet  

 »RADIOAKTIVITET«, og kan eventuelt forsynes med oplysninger om  

 radionuklid og aktivitet.
III.
LUKKEDE RADIOAKTIVE KILDER SAMT APPARATER INDEHOLDENDE LUKKEDE  

 RADIOAKTIVE KILDER.
 § 5.  Lukkede radioaktive kilder skal på et synligt  

 sted mærkes med symbol for radioaktivitet, oplysning om hvilken radionuklid  

 kilden indeholder, samt aktiviteten på et nærmere angivet tidspunkt.
 § 6.  Apparater indeholdende lukkede radioaktive  

 kilder skal forsynes med et advarselsskilt for radioaktivitet i forbindelse  

 med et rektangulært skilt med f.eks. følgende supplerende tekst: »Dette  

 apparat indeholder radioaktivt stof og må kun åbnes af dertil af  

 sundhedsstyrelsen udpegede personer«.
 § 7.  Ved adgangsvejene til steder, hvor man anvender  

 eller opbevarer apparater indeholdende lukkede kilder, hvis samlede aktivitet  

 overstiger de grænser, som er angivet i tabel 1, skal »VED  

 BRAND«-skiltet opsættes.
IV.
STRÅLINGSOMRÅDER § 8.  Områder, hvor en lukket radioaktiv kilde giver  

 anledning til, at personer uforvarende kan blive udsat for en  

 strålingshastighed på mere end 0,75 mR/h, skal afmærkes med advarselsskilt  

 for ioniserende stråling med teksten »Farlig stråling«.
I tilfælde  

 af intermitterende stråling kan anden bestrålingshastighed anvendes.
V.
TRANSPORT § 9.  Transportbeholdere for radioaktive stoffer skal  

 mærkes i overensstemmelse med reglerne i sundhedsstyrelsens cirkulære af 16.  

 juni 1976 om transport af radioaktive stoffer.
 § 10.  Ved vejtransport af radioaktive stoffer skal  

 der i vognens førerhus opsættes advarselsskilt for radioaktivitet i  

 forbindelse med et rektangulært skilt med følgende supplerende tekst: »I  

 denne vogn medføres radioaktivt materiale.
 Er beholderen uskadt, kan den håndteres uden strålingsfare.
 Ved ulykke ring straks til Statens institut for strålehygiejne,  

 Frederikssundsvej 378, 2700 Brønshøj, tlf. 02 94 37 73 (døgnvagt)».
 Stk. 2  Ovennævnte skilt skal ikke opsættes, når det  

 drejer sig om transport af radioaktive stoffer, der er undtaget  

 transportreglerne, jvf. det i § 9 nævnte cirkulære.
VI.
OVERGANGSORDNING § 11.  Markeringsskilte, der er opsat ved cirkulærets  

 ikrafttrædelse, og som er i overensstemmelse med de hidtil gældende regler,  

 må fortsat anvendes.
P.
D.
V.
P.
Grande /Øhlenschlæger BILAG 1 Markeringsskilte vedrørende ioniserende stråling.
TABEL 2 INDDELING AF RADIONUKLIDERNE I TOKSICITETSGRUPPER (INDEHOLDER UDVALGTE  

 ISOTOPER) GRUPPE 1:
 Sr-90, U-Nat, Nd-144, Sm-147,Pb-210, Po-210, Ra-223, Ra-226, Ac-227,  

 Th-227, Ra-228, Th-228, Th-230, U-230, Pa-231, Th-232, U-232, U-233, U-234,  

 U-235, U-236, Np-237, Pu-238, U-238, Th-Nat, Pu-239, Pu-240, Am-241, Pu-241,  

 Cm-242, Pu-242, Am-243, Cm-243, Cm-244, Cm-245, Cm-246, Cf-249, Cf-250,  

 Cf-252.
 GRUPPE 2:
 Na-22, C1-36, Ca-45, Sc-46, Mn-54, Co-60, Sr-89, Y-91, Zr-95, Ru-106,  

 Ag-110m, In-114m, Cd-115m, In-115, I-124, Sb-124, Sb-125, I-125, I-126,  

 Te-127m, I-129, Te-129m, I-131, I-133, Cs-134, Cs-137, Ba-140, Ce-144,  

 Eu-152(13 år), Eu-154, Tb-160, Tm-170, Hf-181, Ta-182, Ir-192, T1-204,  

 Bi-207, Bi-210, At-211, Pb-212, Ra-224, Ac-228, Pa-230, Th-234, Bk-249.
 GRUPPE 3:
 Be-7, C-14, F-18, Na-24, Si-31, P-32, P-33, S-35, C1-38, Ar-41, K-42,  

 Ca-47, Sc-47, Sc-48, V-48, Cr-51, Mn-52, Fe-55, Mn-56, Co-57, Co-58, Fe-59,  

 Ni-59, Ni-63, Cu-64, Ni-65, Zn-65, Ga-67, Zn-69m, Ga-72, As-73, As-74, Se-75,  

 As-76, As-77, Br-82, Kr-85m, Sr-85, Rb-86, Kr-87, Rb-87, Y-90, Sr-91, Sr-92,  

 Y-92, Nb-93m, Y-93, Zr-93, Nb-95, Tc-96, Ru-97, Tc-97, Tc-97m, Zr-97, Mo-99,  

 Tc-99, Pd-103, Ru-103, Ag-105, Rh-105, Ru-105, Cd-109, Pd-109, Ag-111,  

 In-111, Sn-113, Cd-115, In-115m, Sb-122, I-123, Sn-125, Te-125m, Te-127,  

 Te-129, Ba-131, Cs-131, Te-131m, I-132, Te-132, I-134, Cs-135, I-135, Xe-135,  

 Cs-136, La-140, Ce-141, Pr-142, Ce-143, Pr-143, Nd-147, Pm-147, Nd-149,  

 Pm-149, Sm-151, Eu-152, (4.2t), Sm-153, Gd-153, Eu-155, Gd-159, Dy-165,  

 Dy-166, Ho-166, Yb-169, Er-169, Er-171, Tm-171, Tb-175, Lu-177, W-181,  

 Re-183, Os-185, W-185, Re-186, Re-187, W-187, Re-188, Ir-190, Os-191, Pt-191,  

 Os-193, Pr-193, Ir-194, Au-196, Hg-197m, Hg-197, Pt-197, Au-198, Au-199,  

 T1-200, T1-201, T1-202, Hg-203, Pb-203, Bi-206, Bi-212, Rn-220, Rn-222,  

 Th-231, Pa-233, Np-239.
 GRUPPE 4:
 H-3, Ar-37, Co-58m, Zn-69, Ge-71, Kr-85, Sr-85m, Y-91m, Tc-96m, Nb-97,  

 Tc-99m, Rh-103m, In-113m, Xe-127, Xe-131m, Xe-133, Cs-134m, Os-191m, Pt-193m,  

 Pt-197m.
