Tillægsbetænkning afgivet af  

 Arbejdsmarkedsudvalget den 13. marts 2002 Tillægsbetænkning over Forslag til lov om ændring af  

 ferieloven (Renteafkast af FerieKonto) [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 29. januar 2002 og var til  

 1. behandling den 7. februar 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget afgav  

 betænkning den 6. marts 2002. Lovforslaget var til 2. behandling den  

 12. marts 2002, hvorefter det blev henvist til fornyet behandling i  

 Arbejdsmarkedsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Spørgsmål Beskæftigelsesministeren har besvaret de 7  

 spørgsmål, som udvalget stillede inden afgivelsen af  

 betænkning.
2. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til forkastelse.
Socialdemokratiet understreger, at  

 beskæftigelsesministeren i sin besvarelse af spørgsmålene  

 4, 5 og 6 har bekræftet, at den tidligere regering ikke havde fremsat  

 forslag om at ændre ferieloven.
Ministerens påstand i de samme  

 svar, hvor der som bilag var vedlagt et lovudkast, om, at der under den  

 tidligere regering blev udarbejdet et lovforslag, hvorefter 100 mio. kr. af  

 renteafkastet skulle tilfalde statskassen, kan alene skyldes, at ministeren  

 ikke er blevet oplyst om, at et sådant lovudkast aldrig er bestilt af,  

 forelagt for eller godkendt af ministre i den tidligere regering.
Såfremt beskæftigelsesministeren alligevel er  

 vidende om dette forhold, er ministerens svar på  

 samrådsspørgsmålene A-C den 27. februar 2002 og  

 ministerens svar på spørgsmålene 4, 5 og 6 udtryk for en  

 uhørt anvendelse af ministeriets beredskab til finanslovforhandlinger  

 under en tidligere regering.
Der henvises i øvrigt til, at der skal  

 gives fuldstændige svar på spørgsmål stillet i  

 Folketinget, herunder i Folketingets udvalg, og at ministeren i sin  

 besvarelse af spørgsmålene 4, 5 og 6 ikke har oplyst, at det til  

 udvalget fremsendte lovudkast aldrig er bestilt af, forelagt for eller  

 godkendt af ministre i den tidligere regering.
 SF tilslutter sig de bemærkninger, som  

 Socialdemokratiet kom med i betænkningen over lovforslaget.
 Et mindretal i udvalget (V, DF og KF) indstiller  

 lovforslaget til vedtagelse i den affattelse, hvori det foreligger  

 efter 2. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
En oversigt over Folketingets sammensætning er  

 optrykt i tillægsbetænkningen.
Der gøres opmærksom  

 på, at et flertal eller mindretal i udvalget ikke altid vil afspejle et  

 flertal/mindretal ved afstemning i Folketingssalen.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
