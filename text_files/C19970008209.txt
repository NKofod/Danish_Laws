1. Indledning Ved lov nr. 312 af 17. maj 1995 (L 35) om international beskatning og lov  

 nr. 487 af 12. juni 1996 (L 118) om international sambeskatning m.v.  

 gennemførtes en række ændringer i den del af skattelovgivningen, der vedrører  

 internationale forhold.
I det følgende vil de væsentligste lovændringer blive  

 gennemgået.
 Dette cirkulære træder i stedet for cirkulære om lov nr. 312 af 17. maj  

 1995, cirkulære nr. 183 af 11. december 1995. Indholdet af det tidligere  

 cirkulære er dog, for så vidt de beskrevne regler fortsat er gældende,  

 medtaget i dette cirkulære.
Lov nr. 487 af 12. juni 1996 indeholdt en række ændringer af  

 fusionsskatteloven.
Disse ændringer beskrives i et selvstændigt cirkulære om  

 spaltning, fusion og aktieombytning.
 Gennemgangen vil have følgende udformning:
2. Subjektiv skattepligt 2.1. Selskaber Efter selskabsskattelovens § 1, stk. 6, 1. og 2. pkt., anses selskaber og  

 foreninger m.v. omfattet af selskabsskattelovens § 1, stk. 1, nr. 2 - 6, for  

 hjemmehørende her i landet, hvis ledelsen har sæde her i landet.
Det er uden  

 betydning, om selskabet eller foreningen eventuelt er indregistreret i  

 udlandet.
 Selskaber omfattet af selskabsskattelovens § 1, stk. 1, nr. 1, anses for  

 hjemmehørende her i landet på baggrund af indregistrering.  

 Selskabsskattelovens § 1, stk. 6, har ikke betydning for disse selskaber.
 Fuld skattepligt kan derfor enten bestå på baggrund af indregistrering her  

 i landet, eller på baggrund af, at et selskabs eller en forenings m.v.  

 ledelse har sæde her i landet, dog med undtagelse af tilfælde omfattet af  

 selskabsskattelovens § 1, stk. 6, 3. pkt, jf. nedenfor under 2.1.2.
 Selskabsskattelovens § 1, stk. 6 blev indført ved lov nr. 312 af 17. maj  

 1995. Bestemmelsen blev oprindelig indført som selskabsskattelovens § 1, stk.  

 7, men blev flyttet ved ophævelsen af § 1, stk. 4 per 1. januar 1996 (lov nr.  

 399 af 22. maj 1996). I dette cirkulære henvises overalt til § 1, stk. 6.
2.1.1. Begrebet ledelsens sæde Afgørelsen af om et selskabs ledelse har sæde her i landet, beror på en  

 konkret vurdering af de faktiske forhold i forbindelse med  

 beslutningstagningen i selskabet.
Ved denne vurdering lægges først og  

 fremmest vægt på beslutninger forbundet med den daglige ledelse af selskabet.  

 Selskabet vil derfor ofte blive anset for hjemmehørende i Danmark, når  

 direktionen har sæde eller når selskabets hovedsæde er beliggende her i  

 landet.
I det omfang bestyrelsen forestår den reelle daglige ledelse af selskabet,  

 vil stedet for bestyrelsens sæde være af væsentlig betydning for vurderingen  

 af, om selskabet er hjemmehørende i Danmark.
I så fald er det stedet, hvor  

 bestyrelsens beslutninger reelt træffes, der er afgørende for ledelsens sædes  

 placering.
Dette kan være aktuelt i tilfælde, hvor f.eks.  

 bestyrelsesformanden reelt forestår den daglige ledelse af selskabet, eller i  

 tilfælde, hvor beslutningerne er truffet forud for den formelle afholdelse af  

 bestyrelsesmøde.
Beslutninger, der almindeligvis træffes på generalforsamlingsniveau, er  

 som udgangspunkt ikke afgørende for, om selskabet kan anses for hjemmehørende  

 her i landet.
Aktiebesiddelse vil derfor som udgangspunkt ikke være afgørende  

 for vurderingen.
F.eks. vil det kunne tillægges vægt, hvor der træffes beslutninger om,  

 hvordan rettigheder i h.t. aktierne skal udøves.
Tilsvarende vil der kunne  

 lægges vægt på, hvorfra der forhandles om finansiering af selskabets  

 aktiviteter.
Det vil sige, at hvis beslutningerne i f.eks. et holdingselskab  

 eller et investeringsselskab, der er indregistreret i udlandet, reelt træffes  

 i Danmark, så vil selskabet være hjemmehørende her i landet.
Hvis alle møder  

 og beslutninger vedrørende selskabets forhold foregår i udlandet, vil  

 udgangspunktet være, at selskabet ikke har ledelsens sæde her i landet.
Det  

 er dog en forudsætning, at disse beslutninger reelt træffes i udlandet og  

 ikke her i landet.
Hvis selskabets virksomhed er af en karakter, hvor der ikke er en faktisk  

 daglig ledelse, f.eks. fordi selskabets eneste aktivitet er at besidde aktier  

 i andre selskaber, så må stedet, hvor de øvrige beslutninger vedr. selskabets  

 ledelse tages, lægges til grund.
Dette medfører, at hvis hovedparten af den  

 ledelsesmæssige aktivitet, der foregår, sker i Danmark, så vil ledelsen blive  

 anset for beliggende her i landet.
Der lægges også i denne sammenhæng vægt på  

 en vurdering af, hvor beslutningerne reelt træffes.
 I de af Danmarks dobbeltbeskatningsoverenskomster, der bygger på  

 OECD-modeloverenskomsten, anses selskaber m.v. i tilfælde af dobbeltdomicil  

 for hjemmehørende i den stat, hvor selskabets ledelse har sit sæde, jf.  

 modeloverenskomstens art. 4.3. Bedømmelsen af, om et selskab har ledelsens  

 sæde i Danmark efter denne bestemmelse, foretages ud fra de ovenfor anførte  

 retningslinier, jf. modeloverenskomstens art. 3.2.
2.1.2. Eksemptions- og matching-credit-lande Hovedparten af Danmarks dobbeltbeskatningsoverenskomster med andre lande  

 medfører, at Danmark skal lempe efter creditmetoden.
Enkelte af Danmarks dobbeltbeskatningsoverenskomster medfører, at Danmark  

 skal lempe dobbeltbeskatning af indkomst fra et fast driftssted i det andet  

 land efter den såkaldte eksemptionsmetode.
Dette medfører, at Danmark skal  

 nedsætte den danske skat med den del heraf, som efter forholdet mellem  

 indkomsten fra det faste driftssted og den samlede beskattede indkomst falder  

 på førstnævnte del af indkomsten, uanset størrelsen af det beløb, der er  

 betalt i udenlandsk skat af indkomsten.
Andre af Danmarks dobbeltbeskatningsoverenskomster medfører, at Danmark  

 skal give såkaldt matching credit for indkomst fra et fast driftssted i det  

 andet land.
Dette medfører, at Danmark skal nedsætte den danske skat med den  

 skat, som skulle være betalt i det andet land af indkomsten i det faste  

 driftssted, hvis det andet land ikke havde regler om nedsættelse eller  

 bortfald af beskatningen.
I disse tilfælde skal Danmark altså nedsætte den  

 danske skat med den almindelige skat i det pågældende land, selv om den er  

 nedsat eller helt bortfaldet.
Nedsættelsen af den danske skat er dog  

 begrænset til den del deraf, som forholdsmæssigt falder på indkomsten fra det  

 faste driftssted.
 I selskabsskattelovens § 1, stk. 6, 3. pkt., begrænses anvendelsesområdet  

 for bestemmelsen i selskabsskattelovens § 1, stk. 6, 1. og 2. pkt., i forhold  

 til visse selskaber m.v., som er fuldt skattepligtige i et andet land, hvis  

 dette lands dobbeltbeskatningsoverenskomst med Danmark bestemmer, at Danmark  

 skal lempe dobbeltbeskatning af indkomst fra et fast driftssted i det  

 pågældende land efter eksemptionsmetoden eller ved at give matching credit.
Hvis lempelsesmetoden i en dobbeltbeskatningsoverenskomst, som Danmark har  

 indgået, medfører, at Danmark skal lempe for beskatning af indkomst fra  

 filialer i det pågældende land efter eksemptionsmetoden, så anses selskaber  

 m.v., der efter dette lands interne regler er fuldt skattepligtige i det  

 pågældende land, ikke for at være hjemmehørende her i landet.
Det er dog en  

 forudsætning, at selskabet har indkomst, der skal beskattes i det pågældende  

 land, f.eks. indkomst optjent gennem et fast driftssted.
Hvis selskabets  

 indkomst alene er »3. lands indkomst«, så finder undtagelsen i  

 selskabsskattelovens § 1, stk. 6, 3. pkt., ikke anvendelse.
Lempelse efter matching-credit-metoden er ofte begrænset til visse typer  

 erhvervsmæssig virksomhed, f.eks. således at der i relation til  

 produktionsvirksomhed lempes efter matching-credit-metoden og i forhold til  

 finansiel virksomhed lempes efter credit-metoden.
Hvis dette er tilfældet,  

 vil selskaber m.v., der efter det pågældende lands interne regler er fuldt  

 skattepligtige i det pågældende land, og som driver virksomhed, der ville  

 være omfattet af matching-credit-lempelsen, ikke blive anset for at være  

 hjemmehørende her i landet, selvom selskabets ledelse m.v. havde sæde i  

 Danmark.
Hvis derimod selskabets aktiviteter ikke er omfattet af  

 matching-creditlempelsen, men derimod af en almindelig creditlempelse, finder  

 bestemmelsen i selskabsskattelovens § 1, stk. 6, 1. og 2. pkt., anvendelse,  

 hvilket medfører, at selskabet anses for hjemmehørende i Danmark, hvis  

 ledelsen har sit sæde her i landet.
2.1.3. Retsvirkninger Selskaber, der er fuldt skattepligtige efter selskabsskattelovens § 1,  

 stk. 6, anses for indenlandske selskaber og deres indkomstopgørelse og  

 skatteberegning sker på præcis samme måde, som for andre selskaber omfattet  

 af selskabsskatteloven § 1, stk. 1, nr. 2-6. Dette gælder i forhold til den  

 øvrige skattelovgivning, medmindre andet fremgår af den pågældende  

 bestemmelse, ligesom det gælder i forhold til de af Danmark indgåede  

 dobbeltbeskatningsoverenskomster.
Dette betyder f.eks., at disse selskaber anses for indenlandske i forhold  

 til selskabsskattelovens § 13 om udbyttebetalinger i  

 moder-/datterselskabsforhold, ligesom det betyder, at udbyttebetalinger og  

 aktieavancer hidrørende fra disse selskaber er aktieindkomst, hvis de øvrige  

 betingelser herfor er opfyldt.
Udbytte m.v. anses således at hidrøre fra et  

 dansk selskab, se dog nærmere afsnit 5.6.3. m.h.t. beskatningen af dette  

 udbytte.
 For aktionærer, der ikke er fuldt skattepligtige til Danmark, er udbytter  

 fra disse selskaber omfattet af kildeskattelovens § 2, stk. 1, litra f, og  

 selskabsskattelovens § 2, stk. 1, litra c, hvis modtageren er hjemmehørende i  

 udlandet, ligesom pligten til at indeholde skat af udbytter, jf.  

 kildeskattelovens § 65, også påhviler disse selskaber.
2.2. Fonde Efter fondsbeskatningslovens § 1, stk. 1, nr. 4, er fonde og andre  

 selvejende institutioner, der er oprettet i udlandet, Færøerne eller  

 Grønland, skattepligtige efter fondsbeskatningsloven, hvis fonden eller den  

 selvejende institution har sin ledelse her i landet.
Dette gælder, uanset  

 hvor fonden eller den selvejende institution eventuelt er indregistreret.
 Fonde og andre selvejende institutioner, der er oprettet i udlandet, og  

 som ledes fra Danmark, sidestilles i skattemæssig henseende med fonde, der er  

 oprettet og registreret efter dansk lovgivning.
2.2.1. Hvilke juridiske enheder omfattes Fondsbegrebet i fondsbeskatningslovens § 1, stk. 1, nr. 4, er afgrænset  

 efter samme retningslinier, som gælder for fonde indregistreret i Danmark.  

 Fondsmyndigheden har ved fondsafgrænsningen for ikke-erhvervsdrivende fonde  

 lagt vægt på følgende retlige karakteristika som afgørende for om en  

 institution kan betegnes som en fond:
 1. Fonden skal have en formue, der er uigenkaldeligt  

 udskilt fra stifterens formue.
 2. Fonden skal være af varig karakter.
 3. Fonden skal have et eller flere bestemte formål.
 4. Fonden skal have en ledelse, der er selvstændig i  

 forhold til stifteren.
2.2.2. Ledelsens sæde I lighed med hvad der gælder for selskaber m.v., så beror vurderingen af,  

 om ledelsen har sæde her i landet, på en konkret vurdering af de faktiske  

 forhold i forbindelse med beslutningstagningen i fonden eller den selvejende  

 institution.
Der lægges vægt på beslutninger forbundet med den daglige  

 ledelse.
Fonden eller den selvejende institution vil derfor ofte blive anset  

 for hjemmehørende i Danmark, når administrator har sæde her i landet.
 Hvis bestyrelsen reelt forestår den daglige ledelse, eller hvis der ikke  

 er en daglig ledelse, kan stedet hvor bestyrelsen træffer sine beslutninger  

 tillægges betydning.
 At et flertal af fondens bestyrelsesmedlemmer er hjemmehørende i Danmark  

 vil således ikke nødvendigvis medføre, at fonden vil blive anset for  

 hjemmehørende i Danmark, såfremt det kan godtgøres, at beslutninger forbundet  

 med fondens daglige ledelse faktisk træffes i udlandet.
 Der henvises i øvrigt til pkt. 2.1.1.
2.2.3. Retsvirkninger Fonde og andre selvejende institutioner, der er skattepligtige efter  

 fondsbeskatningslovens § 1, stk. 1, nr. 4, er omfattet af de samme  

 beskatningsregler, som andre fonde, der er skattepligtige efter  

 fondsbeskatningslovens § 1.
 Fonde og andre selvejende institutioner, der er omfattet af  

 fondsbeskatningslovens § 1, stk. 1, nr. 4, sættes i skat i den kommune, hvor  

 ledelsen har sæde.
2.3. Personers fraflytning (ophævelse af 4-års-reglen) Efter den tidligere bestemmelse i kildeskattelovens § 1, stk. 1, nr. 2,  

 bestod fuld skattepligt for personer som udgangspunkt i 4 år efter bopæl i  

 Danmark blev opgivet, medmindre den pågældende skatteyder godtgjorde at være  

 undergivet indkomstbeskatning i et godkendt land, Færøerne eller Grønland.
Denne bestemmelse blev ophævet ved lov nr. 312 af 17. maj 1995. For  

 personer er det derfor nu først og fremmest fuld skattepligt efter  

 kildeskattelovens § 1, stk. 1, nr. 1, der bygger på bopæl i Danmark.
Fuld  

 skattepligt til Danmark ophører således, når bopæl i Danmark opgives,  

 medmindre kildeskattelovens § 1, stk. 1, nr. 2-5, kan begrunde fuld  

 skattepligt.
Det er uden betydning, om der er en lav eller slet ingen  

 indkomstbeskatning i det land, hvor den pågældende flytter til efter  

 opgivelsen af bopæl i Danmark.
Skattepligten for personer, der er fraflyttet  

 Danmark før indkomståret 1995, og som har været skattepligtige efter den  

 ophævede bestemmelse i kildeskattelovens § 1, stk. 1, nr. 2, ophører med  

 udgangen af indkomståret 1994, som følge af ophævelsen af bestemmelsen.
2.4. Kommunalt ansatte Efter ændringen af kildeskattelovens § 1, stk. 1, nr. 4 (tidl. nr. 5), er  

 tillige danske statsborgere, som er udsendt af en kommune til tjeneste uden  

 for riget, og som ikke er omfattet af kildeskattelovens § 1, stk. 1, nr. 1 og  

 2, omfattet af fuld skattepligt.
Samlevende ægtefæller og hjemmeværende børn,  

 er under tilsvarende betingelser, som gælder for statsansattes samlevende  

 ægtefæller og hjemmeværende børn, ligeledes omfattet.
 Både danske statsborgere udsendt af primærkommuner og danske statsborgere  

 udsendt af amtskommuner omfattes efter lovændringen af kildeskattelovens § 1,  

 stk. 1, nr. 4.
2.5. Ikrafttræden og overgangsregler Selskabsskatteloven § 1, stk. 6, har virkning fra indkomståret 1995. For  

 selskaber og foreninger m.v., hvis indkomstår 1995 var påbegyndt før 2.  

 november 1994, har bestemmelsen dog først virkning fra indkomståret 1996, jf.  

 lov nr. 312 af 17. maj 1995 § 11, stk. 2.
 Fondsbeskatningslovens § 1, stk. 1, nr. 4, har virkning fra indkomståret  

 1996. For fonde og andre selvejende institutioner, hvis indkomstår 1996 var  

 påbegyndt den 6. april 1995, har bestemmelsen dog først virkning fra  

 indkomståret 1997. Fonde og andre selvejende institutioner, der omfattes af  

 fondsbeskatningslovens § 1, stk. 1, nr. 4, er ikke skattepligtige i h.t.  

 selskabsskattelovens § 1, stk. 6, jf. § 1, stk. 1, nr. 6, i indkomståret 1995  

 h.h.v. indkomståret 1996, jf. lov nr. 312 af 17. maj 1995, § 11, stk. 6.
 Selskabsskattelovens § 4 A om fastsættelse af indgangsværdier, der er  

 nærmere beskrevet nedenfor under afsnit 3.2., finder tilsvarende anvendelse  

 på selskaber m.v., der blev fuldt skattepligtige som følge af indførelsen af  

 selskabsskattelovens § 1, stk. 6, og på fonde og andre selvejende  

 institutioner, der blev skattepligtige efter fondsbeskatningslovens regler  

 som følge af indførelsen af fondsbeskatningslovens § 1, stk. 1, nr. 4 (jf.  

 lov nr. 312 af 17. maj 1995 § 11, stk. 8 og fondsbeskatningslovens § 2, stk.  

 5).
 Undtaget er dog selskaber og foreninger m.v., der for indkomståret 1994  

 var omfattet af sambeskatning i h.t. selskabsskattelovens § 31. Disse  

 selskaber m.v. fortsætter med de eksisterende værdiansættelser, jf. lov nr.  

 312 af 17. maj 1995, § 11, stk. 9.
 Ophævelsen af 4-årsreglen i kildeskattelovens § 1, stk. 1, nr. 2, og  

 ændringen af kildeskattelovens § 1, stk. 1, nr. 4, hvorefter kommunalt  

 udsendte sidestilles med statsligt udsendte, har virkning fra indkomståret  

 1995. Dette medfører, at personer, der tidligere er fraflyttet Danmark, og  

 som har været omfattet af 4 års-reglen, ikke fra indkomståret 1995 er fuldt  

 skattepligtige i Danmark.
Efter ligningslovens § 33 A nedsættes den danske beskatning af løn for  

 arbejde under ophold i udlandet i mere end 6 måneder, såfremt visse  

 betingelser er opfyldt.
Reglen gælder kun for personer, der er fuldt  

 skattepligtige til Danmark, jf. kildeskattelovens § 1. Ophævelsen af 4  

 års-reglen kan have en afledt effekt på ligningslovens § 33 A.
 Personer, der forud for virkningstidspunktet for ophævelsen af  

 4-års-reglen, har påbegyndt arbejde i udlandet, og som ikke på dette  

 tidspunkt opfylder 6 måneders-kravet, ville uden en overgangsregel blive  

 beskattet af den udenlandske lønindkomst for indkomståret 1994.
 I lov nr. 312 af 17. maj 1995 § 11, stk. 10, findes en overgangsregel,  

 hvorefter ligningslovens § 33 A finder anvendelse på personer, som ved  

 udløbet af indkomståret 1994 havde påbegyndt personligt arbejde i  

 tjenesteforhold under ophold uden for riget, og som på dette tidspunkt var  

 omfattet af 4 års-reglen, uanset at de ikke opfylder betingelsen om fuld  

 skattepligt i hele 6 måneders perioden.
3. Skattepligtens indtræden 3.1. Skattepligtens indtræden ved flytning af ledelsens sæde her til  

 landet For selskaber og foreninger m.v., der er stiftet før det tidspunkt, hvor  

 selskabet m.v. bliver hjemmehørende her i landet, indtræder skattepligten på  

 det tidspunkt, hvor selskabet m.v. bliver hjemmehørende her, jf.  

 selskabsskattelovens § 4, stk. 3.
 Efter fondsbeskatningslovens § 2, stk. 5, finder de for selskaber og  

 foreninger m.v. gældende regler om skattepligtens indtræden tilsvarende  

 anvendelse på fonde og andre selvejende institutioner, der bliver  

 skattepligtige efter fondsbeskatningslovens regler.
3.2. Indgangsværdier I forbindelse med skattepligtens indtræden og i forbindelse med at  

 udenlandske selskaber inddrages under dansk sambeskatning i h.t.  

 selskabsskattelovens § 31, skal aktiver og passiver værdiansættes.  

 Bestemmelserne om indgangsværdier for selskaber findes i selskabsskattelovens  

 § 4 A, for udenlandske selskaber, der inddrages under sambeskatning i  

 selskabsskattelovens § 31, stk. 5-9, og for personer i kildeskattelovens § 9.
 I det følgende vil terminologien »tilflytningstidspunktet« i  

 forhold til et udenlandsk selskabs indtræden under sambeskatning, jf.  

 selskabsskattelovens § 31, betyde begyndelsen af det første indkomstår under  

 sambeskatning.
 Efter selskabsskattelovens § 4 A, stk. 5, og kildeskattelovens § 9, stk.  

 5, finder bestemmelserne om indgangsværdier også anvendelse ved indtræden af  

 begrænset skattepligt efter selskabsskattelovens § 2 og kildeskattelovens §  

 2, hvis ikke skatteyderen umiddelbart forinden har været fuldt skattepligtig.
 Det er alene aktiver og passiver, der ikke i forvejen er omfattet af dansk  

 beskatning, f.eks. via et fast driftssted her i landet, eller fordi selskabet  

 i forvejen er omfattet af dansk sambeskatning, der skal værdiansættes.
 Bestemmelserne om indgangsværdier finder også anvendelse på tilfælde, hvor  

 dobbeltdomicilbestemmelsen i en dobbeltbeskatningsoverenskomst tidligere har  

 medført, at Danmark ikke har kunnet beskatte de pågældende som fuldt  

 skattepligtige, og hvor forholdene ændrer sig således, at  

 dobbeltdomicilbestemmelsen medfører, at Danmark tillægges beskatningsretten  

 som domicilstat.
Hvis lempelsesmetoden i en dobbeltbeskatningsoverenskomst ændres fra  

 eksemption eller matching-credit til credit, medfører dette, at selskaber,  

 der hidtil var omfattet af selskabsskattelovens § 1, stk. 6, 3. pkt. og  

 derfor ikke var fuldt skattepligtige i Danmark, ikke længere er omfattet af  

 denne bestemmelse, jf. afsnit 2.1.2. D.v.s. at ændring af en  

 dobbeltbeskatningsoverenskomst kan medføre, at nogle selskaber bliver fuldt  

 skattepligtige efter interne danske regler.
Bestemmelsen i  

 selskabsskattelovens § 4 A finder også anvendelse i disse tilfælde.
 Selskabsskattelovens § 4 A om fastsættelse af indgangsværdier i  

 forbindelse med flytning af ledelsens sæde til Danmark, finder tilsvarende  

 anvendelse på fonde og andre selvejende institutioner, jf.  

 fondsbeskatningslovens § 2, stk. 5.
3.2.1. Hovedreglen Som hovedregel anses aktiver og passiver for erhvervet på det faktiske  

 anskaffelsestidspunkt, jf. selskabsskattelovens §§ 4 A, stk. 1, og 31, stk.  

 5, og kildeskattelovens § 9, stk. 1. Dette medfører, at ejertiden forud for  

 tilflytningstidspunktet medregnes f. eks. i 3-års-perioden i  

 aktieavancebeskatningslovens § 2 og i bestemmelsen om ejertidsnedslag i  

 ejendomsavancebeskatningslovens § 6.
 Aktiver og passiver anses skattemæssigt for anskaffet til handelsværdien  

 på tilflytningstidspunktet, ligeledes jf. selskabsskattelovens §§ 4 A, stk.  

 1, og 31, stk. 5, og kildeskattelovens § 9, stk. 1. Det vil sige, at ved  

 opgørelsen af fortjeneste og tab, anvendes denne værdi i stedet for den  

 faktiske anskaffelsessum.
3.2.2. Afskrivningsberettigede aktiver For afskrivningsberettigede aktiver er der særlige regler for fastsættelse  

 af indgangsværdier.
Afskrivningsberettigede aktiver anses for erhvervet på det faktiske  

 anskaffelsestidspunkt til den faktiske anskaffelsessum, og de anses for  

 afskrevet maksimalt efter danske regler indtil tilflytningstidspunktet.
Ved  

 beregningen af afskrivningerne indtil tilflytningstidspunktet anvendes de  

 danske afskrivningsregler på dette tidspunkt.
Herved stilles skatteyderen,  

 der tilflytter eller inddrages under sambeskatning, i afskrivningsmæssig  

 henseende, som om den fulde skattepligt har bestået i hele det pågældende  

 afskrivningsberettigede aktivs ejertid.
Den fiktivt afskrevne værdi danner herefter grundlag for afskrivningerne  

 efter skattepligtens indtræden.
For aktiver, der efter afskrivningsloven skal  

 indgå på en afskrivningssaldo er det den fiktivt afskrevne værdi, der skal  

 indgå i den afskrivningsberettigede saldoværdi.
For aktiver, der afskrives  

 særskilt, danner den faktiske anskaffelsessum grundlag for beregningen af de  

 enkelte års afskrivninger.
Ved en eventuel senere avanceberegning tages  

 udgangspunkt i den oprindelige anskaffelsessum.
Afgørende for om aktiver anses for afskrivningsberettigede er de danske  

 afskrivningsregler på tilflytningstidspunktet.
Som afskrivningsberettigede  

 aktiver anses aktiver, der er afskrivningsberettigede efter  

 afskrivningsloven, statsskatteloven eller ligningslovens afskrivningsregler.  

 Indtil indkomståret 1996 omfattes også aktiver, der er  

 afskrivningsberettigede efter lov om særlig indkomstskat.
Selvom et aktiv er  

 afskrevet til nul, og der derfor ikke kan foretages yderligere afskrivninger,  

 anses det fortsat for at være et afskrivningeberettiget aktiv.
Aktiver, der  

 er nedskrivningsberettigede efter varelagerloven, anses ikke for at  

 være afskrivningsberettigede.
I beregningen af afskrivninger forud for tilflytningstidspunktet indgår  

 alle afskrivninger, der kan foretages efter aktivets levering eller  

 erhvervelse.
Det er således både løbende afskrivninger og  

 straksafskrivninger, der indgår i beregningen, hvorimod forskudsafskrivninger  

 ikke indgår.
Udgifter til mindre bygningsforbedringer m.v., der kan rummes i  

 reglen om (straks)-fradrag efter afskrivningslovens § 21, stk. 2, anses  

 således for afskrevne, og indgår derfor ikke i afskrivningsgrundlaget.
Hvis handelsværdien på tilflytningstidspunktet er mindre end den faktiske  

 anskaffelsessum afskrevet maksimalt efter danske regler, jf. ovenfor, anses  

 aktivet i stedet for anskaffet til handelsværdien på dette tidspunkt.
Denne  

 værdi anvendes både som afskrivningsgrundlag og som grundlag for en eventuel  

 senere avanceberegning.
Denne bestemmelse har navnlig betydning i forhold til  

 aktiver, hvor værdiforringelsen sker hurtigere end afskrivningstakten,  

 hvilket f.eks. gælder for aktiver omfattet af afskrivningslovens § 2, stk. 8,  

 i det første år af ejertiden.
Efter danske regler, kan der alene afskrives på goodwill, der er erhvervet  

 mod vederlag.
Goodwill, der er oparbejdet af en virksomhed, er således ikke  

 et afskrivningsberettiget aktiv.
Egen oparbejdet goodwill værdiansættes  

 således efter hovedreglen, jf. ovenfor afsnit 3.2.1., d.v.s. at den  

 værdiansættes til handelsværdien på tilflytningstidspunktet.
Denne  

 værdiansættelse anvendes ved en eventuel senere avanceopgørelse.
3.2.3. Afhændelse af afskrivningsberettigede aktiver Ved lov nr. 312 af 17. maj 1995 blev der indført særlige regler for  

 beregningen af genvundne afskrivninger vedrørende afskrivningsberettigede  

 aktiver.
Beskatningen af genvundne afskrivninger har til formål at  

 »efterregulere« afskrivningerne, således at de kommer til at svare  

 til det faktiske værditab.
Det gennemførte regelsæt betød imidlertid, at i  

 visse tilfælde ville en afhændelse af et afskrivningsberettiget aktiv, der  

 var værdiansat efter de gennemførte regler, medføre, at alle afskrivninger  

 blev genbeskattet ved et salg, uanset der rent faktisk var sket en  

 værdiforringelse i skattepligtsperioden.
Ved lov nr. 487 af 12. juni 1996 blev reglerne ændret igen.
Reglerne om  

 beregningen af de genvundne afskrivninger og eventuelle avancer vedrørende de  

 afskrivningsberettigede aktiver findes nu i kildeskattelovens § 9, stk. 3  

 samt selskabsskattelovens § 4 A, stk. 3 og § 31, stk. 7.
 Ved afhændelse af et afskrivningsberettiget aktiv, der ved skattepligtens  

 indtræden blev anset for afskrevet maksimalt efter danske regler indtil dette  

 tidspunkt, beskattes genvundne afskrivninger kun i det omfang, de overstiger  

 det faktiske værditab i skattepligtsperioden.
De genvundne afskrivninger opgøres til den del af de i  

 skattepligtsperioden foretagne afskrivninger på det pågældende aktiv, der  

 overstiger det faktiske værditab i samme periode.
Det faktiske værditab er  

 forskellen mellem afståelsessummen og handelsværdien på tidspunktet for  

 skattepligtens indtræden.
 Opgørelsen og maksimeringen af de genvundne afskrivninger illustreres ved  

 følgende eksempel:
 Eksempel - fast ejendom:
 Fuld skattepligt indtræder den 1. april 1997. Ejendommen sælges den 1.  

 april 1999.
Fortjeneste i forhold til anskaffelsessummen kan højst medregnes med et  

 beløb svarende til forskellen mellem salgssummen og handelsværdien på  

 tidspunktet for inddragelse under dansk beskatning.
Der skal med andre ord  

 alene ske beskatning af den andel af avancen, der er opnået efter  

 skattepligtens indtræden.
For aktiver, der afskrives efter saldometoden, skal der foretages en  

 regulering af afståelsessummen med henblik på at opnå et tilsvarende  

 resultat.
Afståelsessummen ansættes til den skattemæssigt nedskrevne værdi på  

 afståelsestidspunktet med tillæg af den del af de i skattepligtsperioden  

 foretagne afskrivninger, der overstiger det pågældende aktivs faktiske  

 værditab i skattepligtsperioden, og af den avance, der vedrører  

 skattepligtsperioden.
3.2.4. Eksempel - driftsmiddel, afskrevet efter saldometoden Et driftsmiddel, der efter danske regler afskrives efter saldometoden,  

 anskaffes af et udenlandsk selskab i år 0 for 1.000.000. Fra indkomståret 5,  

 der følger kalenderåret, inddrages det udenlandske selskab under dansk  

 sambeskatning.
I år 10 afhændes aktivet til 800.000.
Denne korrigerede afståelsessum fragår driftsmiddelsaldoen.
Da salgssummen  

 er lavere end handelsværdien på tidspunktet for inddragelsen af aktivet under  

 dansk beskatning, kommer ingen fortjeneste til beskatning.
3.2.5. Eksempel - fast ejendom En fast ejendom i udlandet, der er omfattet af afskrivningslovens § 18,  

 stk. 1, litra a), erhverves af et udenlandsk selskab i år 0 for 1.200.000.  

 Der er ikke foretaget forbedringsarbejder, og der ses bort fra muligheden for  

 værdiansættelse til handelsværdien 19. maj 1993, jf.  

 ejendomsavancebeskatningslovens § 4, stk. 3. Fra indkomstår 5, der følger  

 kalenderåret, inddrages selskabet under sambeskatning efter  

 selskabsskattelovens § 31. Handelsværdien pr. 1. januar år 5 er 2.200.000.  

 Ejendommen afstås i år 10 for 4.200.000.
 Genvundne afskrivninger:
 Fortjenesten er som udgangspunkt skattepligtig, idet afståelsessummen  

 overstiger handelsværdien ved inddragelsen under dansk beskatning.
 Det forhold, at aktiver som hovedregel anses for erhvervet på det faktiske  

 anskaffelsestidspunkt medfører imidlertid dels, at anskaffelsessummen skal  

 forhøjes i henhold til reglerne i ejendomsavancebeskatningslovens § 5, dels  

 at den opgjorte fortjeneste skal nedsættes i henhold til reglerne i  

 ejendomsavancebeskatningslovens § 6, stk. 2.
 Fortjenesten opgøres herefter således:
3.2.6. Særlige tilfælde I situationer, hvor der andre steder i skattelovgivningen findes  

 bestemmelser, der regulerer særlige situationer, finder særreglerne  

 anvendelse i stedet for de ovenfor beskrevne bestemmelser om indgangsværdier.
 I tilfælde, hvor en fraflyttende skatteyder, der tidligere er blevet  

 pålignet en fraflytterskat i henhold til aktieavancebeskatningslovens § 13 a,  

 flytter tilbage til Danmark, værdiansættes den pågældende aktiebesiddelse  

 efter bestemmelsen i aktieavancebeskatningslovens § 13 a, stk. 8, i stedet  

 for efter kildeskattelovens § 9, hvilket vil sige, at den oprindelige  

 anskaffelsessum og det oprindelige anskaffelsestidspunkt lægges til grund ved  

 en eventuel senere aktieavancebeskatning.
Efter kursgevinstlovens regler foretages en fraflytningsbeskatning af  

 kursgevinster.
Efter den tidligere kursgevinstlovs § 8B skulle aktiver, der  

 tidligere havde været omfattet af fraflytningsbeskatningen, hvis  

 skattepligten senere genindtrådte, værdiansættes til den værdi, der havde  

 dannet grundlag for fraflytningsbeskatningen (handelsværdien på  

 fraflytningstidspunktet). Denne særlige bestemmelse om indgangsværdier  

 medførte, at kursgevinster (og tab), der relaterede sig til perioden, hvor  

 den pågældende ikke havde været skattepligtig til Danmark, blev taget til  

 beskatning ved en senere afhændelse.
 Denne særlige regel om indgangsværdier ved skattepligtens genindtræden i  

 den tidligere kursgevinstlovs § 8 B, stk. 2, 2. pkt. blev imidlertid ophævet  

 ved lov nr. 487 af 12. juni 1996. De almindelige regler om indgangsværdier  

 finder herefter anvendelse, således at de omfattede aktiver værdiansættes til  

 handelsværdien på tilflytningstidspunktet.
3.3. Udgifter afholdt før tilflytningstidspunktet Udgifter, der er afholdt før tilflytningstidspunktet, kan ikke fradrages i  

 den skattepligtige indkomst, jf. selskabsskattelovens § 4A, stk. 4, § 31,  

 stk. 8 og kildeskattelovens § 9, stk. 4.
 Dette medfører en begrænsning i adgangen til frit at periodisere de  

 udgifter, der efter danske regler normalt frit kan periodiseres, som f.eks.  

 forskningsudgifter, jf. ligningslovens § 8 B, eller udgifter til  

 markedsundersøgelser, jf. ligningslovens § 8 I.
 Bestemmelsen medfører, at det ikke er muligt at fremføre underskud fra  

 perioder, der ligger forud for tilflytningstidspunktet.
Hvis der forud for tilflytningstidspunktet har bestået en begrænset  

 skattepligt, f. eks. på grund af et fast driftssted kan underskud fra dette  

 stadig fremføres.
Tilsvarende gælder udgifter, der frit kan periodiseres,  

 hvis de f. eks. vedrører et fast driftssted, der har begrundet begrænset  

 skattepligt forud for tilflytningstidspunktet.
3.4. Ikrafttræden og overgangsregler Selskabsskattelovens § 4A og kildeskattelovens § 9, som indført ved lov  

 nr. 312 af 17. maj 1995, har virkning fra den 2. november 1994. D.v.s. at  

 hvis tilflytningstidspunktet for et selskab m.v. eller en fysisk person er  

 den 2. november 1994 eller derefter, finder reglerne om indgangsværdier  

 anvendelse.
 Selskabsskattelovens § 31, stk. 5-10, som indført ved lov nr. 312 af 17.  

 maj 1995, har virkning fra og med indkomståret 1995, eller hvis indkomståret  

 1995 for et selskab m.v. er påbegyndt den 2. november 1994 eller tidligere,  

 fra indkomståret 1996. Det er det danske moderselskabs indkomstår, der er  

 afgørende.
 Reglerne blev justeret ved lov nr. 487 af 12. juni 1996. Denne justering  

 af reglerne - beskrevet ovenfor i afsnit 3.2.3. - har virkning fra og med det  

 samme tidspunkt som reglerne indført ved lov nr. 312 af 17. maj 1995.
 For fonde og andre selvejende institutioner har selskabsskattelovens § 4  

 A, jf. fondsbeskatningslovens § 2, stk. 5, virkning for indkomståret 1996,  

 eller hvis indkomståret 1996 for en fond m.v. er påbegyndt den 6. april 1995,  

 så fra indkomståret 1997. Fonde m.v., hvor tilflytningstidspunktet ligger  

 forud for indkomståret 1996 henholdsvis 1997, omfattes af overgangsreglen i  

 lov nr. 312 af 17. maj 1995 § 11, stk. 8, jf. fondsbeskatningslovens § 2,  

 stk. 5, hvoraf det følger, at de ovenfor beskrevne bestemmelser om  

 indgangsværdier finder anvendelse på fonde og andre selvejende institutioner,  

 der bliver skattepligtige i henhold til fondsbeskatningsloven, som følge af  

 indførelsen af fondsbeskatningslovens § 1, stk. 1, nr. 4.
 Bestemmelserne om indgangsværdier finder anvendelse i forhold til  

 selskaber m.v. og fysiske personer, der bliver begrænset skattepligtige og  

 ikke hidtil har været fuldt skattepligtige, hvis tilflytningstidspunktet er  

 den 6. april 1995 eller senere, jf. lov nr. 312 af 17. maj 1995 § 11, stk. 5.
Ved lov nr. 487 af 12. juni 1996 blev ovenstående bestemmelse udvidet,  

 således at denne tilsvarende finder anvendelse for fonde, der bliver  

 begrænset skattepligtige.
Udvidelsen har virkning fra den 6. april 1995, jf.  

 § 12, stk. 4.
 Den særlige regel om indgangsværdier ved skattepligtens genindtræden i den  

 tidligere kursgevinstlovs § 8 B, stk. 2, 2. pkt. blev ophævet med virkning  

 fra og med indkomståret 1995, jf. lov nr. 487 af 12. juni 1996 § 12, stk. 5.
4. Ophør af skattepligt Hvis et selskab m.v. ophører med at være fuldt skattepligtig efter  

 selskabsskattelovens § 1, fordi selskabets ledelse flyttes til udlandet,  

 Færøerne eller Grønland finder reglerne om selskabers afsluttende  

 skatteansættelse og anmeldelse i forbindelse med opløsning eller overgang til  

 skattefri virksomhed, jf. selskabsskattelovens § 5, stk. 1-3, tilsvarende  

 anvendelse.
I visse tilfælde, hvor lempelsesmetoden i en  

 dobbeltbeskatningsoverenskomst ændres fra credit til matching-credit eller  

 eksemption, vil skattepligten efter selskabsskattelovens § 1, stk. 6, kunne  

 ophøre.
 Selskabsskattelovens § 5, stk. 1-3, finder også anvendelse, hvis et  

 selskab m.v. efter bestemmelserne i en dobbeltbeskatningsoverenskomst bliver  

 hjemmehørende i udlandet, på Færøerne eller i Grønland.
4.1. Fraflytningsbeskatning Efter selskabsskattelovens § 5, stk. 7, gennemføres for selskaber m.v. en  

 generel fraflytningsbeskatning i det omfang et selskab m.v. ophører med at  

 være fuldt skattepligtig, jf. § 1, stk. 6, som følge af, at selskabets  

 ledelse flyttes til udlandet.
Tilsvarende gælder, hvis selskabet m.v. efter  

 en dobbeltbeskatningsoverenskomst bliver hjemmehørende i en fremmed stat,  

 Færøerne eller Grønland.
Det er i den forbindelse uden betydning, om  

 selskabet m.v. påberåber sig dobbeltbeskatningsoverenskomsten.
 For personer gennemføres en beskatning af genvundne af- og nedskrivninger,  

 jf. kildeskattelovens § 10, i forbindelse med, at skattepligt efter  

 kildeskattelovens § 1 ophører, eller hvis en person efter bestemmelserne i en  

 dobbeltbeskatningsoverenskomst bliver hjemmehørende i udlandet, på Færøerne  

 eller Grønland.
Både i selskabsskattelovens § 5, stk. 7, og i kildeskattelovens § 10,  

 gennemføres fraflytningsbeskatningen ved, at de skatterelevante aktiver anses  

 for afhændet på fraflytningstidspunktet.
Herved udløses på dette tidspunkt en  

 beskatning af avancer, genvundne afskrivninger m.v. i henhold til de  

 almindelige regler.
Selskabsskattelovens § 5, stk. 7, og kildeskattelovens § 10 omfatter alene  

 fuldt skattepligtiges fraflytning.
Begrænset skattepligtige, jf.  

 selskabsskattelovens § 2 og kildeskattelovens § 2, omfattes af  

 selskabsskattelovens § 7 A, kildeskattelovens § 8 A, kursgevinstlovens § 37  

 og aktieavancebeskatningslovens § 13 a.
Der gennemføres ikke fraflytningsbeskatning i forbindelse med, at et  

 udenlandsk selskab udtræder af sambeskatning.
I stedet gennemføres en  

 genbeskatning af nettounderskud i sambeskatningsperioden, jf. ligningslovens  

 § 33 E, som er nærmere beskrevet i afsnit 6.5. Hvis det danske  

 koncernmoderselskab fraflytter Danmark, anses aktierne i datterselskaber for  

 afhændet, jf. selskabsskattelovens 5, stk. 7. Dette medfører bl.a., at  

 sambeskatning med udenlandske datterselskaber bortfalder, hvorfor  

 genbeskatning efter ligningslovens § 33 E kan udløses.
 Hvis det fraflyttende selskab m.v. eller den fraflyttende person har et  

 fast driftssted eller en fast ejendom beliggende i et eksemptionsland, kan  

 fraflytningen udløse en genbeskatning af tidligere underskud efter  

 ligningslovens § 33 D, idet aktiverne skattemæssigt anses for afhændet, jf.  

 nærmere afsnit 5.5.
4.1.1. Hvilke aktiver omfattes af fraflytningsbeskatningen Fraflytningsbeskatningen for selskaber efter selskabsskattelovens § 5,  

 stk. 7, omfatter som udgangspunkt alle aktiver og passiver, jf. dog nedenfor.
For personer er fraflytningsbeskatningen i kildeskattelovens § 10  

 begrænset til at omfatte af- og nedskrivningsberettigede aktiver.
Omfattet er  

 derfor bl.a. aktiver, der er afskrivningsberettigede efter  

 afskrivningslovens, statsskattelovens eller ligningslovens  

 afskrivningsregler, samt aktiver, der er nedskrivningsberettigede efter  

 varelagerloven.
Indtil indkomståret 1996 omfattes tillige  

 afskrivningsreglerne i den ophævede lov om særlig indkomstskat.
Selvom et  

 aktiv er af- eller nedskrevet til nul, er det fortsat omfattet af  

 fraflytningsbeskatningen.
Aktieavancebeskatningslovens § 13 a og  

 kursgevinstlovens § 37 finder anvendelse i forhold til aktiver omfattet af  

 disse bestemmelser.
Både i forhold til selskaber m.v. og personer er det alene aktiver og  

 passiver, der efter fraflytningstidspunktet ikke længere er omfattet af dansk  

 beskatningsret, som anses for afhændede.
Der lægges vægt på både interne  

 danske regler og bestemmelser i dobbeltbeskatningsoverenskomster ved  

 afgørelsen af, om et aktiv er omfattet af dansk beskatningsret.
Aktiver, der  

 efter fraflytningen er tilknyttet et fast driftssted i Danmark, og faste  

 ejendomme beliggende i Danmark udløser derfor ikke fraflytningsbeskatning.
4.1.2. Opgørelse af avance og genvundne af- og nedskrivninger Både i relation til selskabsskattelovens 5, stk. 7, og i relation til  

 kildeskattelovens § 10 anses aktiver og passiver, der omfattes af  

 fraflytningsbeskatningen for afhændet på fraflytningstidspunktet, og de anses  

 som udgangspunkt for at være afhændet til handelsværdien på dette tidspunkt.
For personer, hvor fraflytningsbeskatningen i kildeskattelovens § 10 kun  

 omfatter af- og nedskrivningsberettigede aktiver, er afståelsessummen  

 maksimeret til den faktiske anskaffelsessum.
Som følge heraf, er det alene  

 beskatning af genvundne af- og nedskrivninger, der er relevant i forhold til  

 fraflytningsbeskatningen for personer.
Avancebeskatningsreglerne er ikke  

 aktuelle.
Ved opgørelsen af fraflytningsbeskatningen for selskaber m.v. anses de  

 relevante aktiver og passiver for afhændet på fraflytningstidspunktet, og de  

 anses for afhændet til handelsværdien på dette tidspunkt.
Den skattepligtige  

 fortjeneste opgøres herefter efter de opgørelsesmetoder, der følger af de  

 almindelige regler.
 Det medfører f.eks., at i det omfang 19/5-1993-værdien skal anvendes ved  

 avanceopgørelsen efter ejendomsavancebeskatningsloven, hvis en ejendom var  

 blevet afhændet på tidspunktet for ophøret af skattepligt, så skal  

 19/5-1993-værdien tilsvarende anvendes i forbindelse med  

 fraflytningsbeskatningen, selskabsskattelovens 5, stk. 7.
Hvis aktiver eller passiver er tilknyttet udlandet, f.eks. gennem et fast  

 driftssted, finder Danmarks dobbeltbeskatningsoverenskomst med det pågældende  

 land anvendelse.
Dette får betydning i forhold til aktiver og passiver, der  

 er tilknyttet et land, hvor dobbeltbeskatningsoverenskomsten bygger på  

 eksemptionsprincippet.
I disse tilfælde lempes både for så vidt angår  

 genvundne afskrivninger (såvel personer som selskaber m.v.) og eventuelle  

 avancer (kun selskaber m.v.). Derimod vil det forhold, at aktiver i det  

 udenlandske faste driftssted anses for afhændet, jf. ovenfor, kunne udløse  

 genbeskatning af underskud fra faste driftssteder og faste ejendomme i  

 eksemptionslande, jf. ligningslovens § 33 D, som er nærmere beskrevet i  

 afsnit 5.5. Genbeskatning af underskud efter ligningslovens § 33 D finder  

 sted uanset, om der er tale om personer eller selskaber.
De af Danmarks dobbeltbeskatningsoverenskomster, der bygger på  

 creditprincippet (el-ler matching-credit) finder ikke umiddelbart anvendelse,  

 da lempelse her forudsætter en faktisk betalt skat i udlandet.
Ved selskabers  

 fraflytning kan lempelse i disse tilfælde komme på tale efter ligningslovens  

 § 33, stk. 5, jf. afsnit 4.1.3.
4.1.3. Lempelse for hypotetisk beregnet udenlandsk skat Efter ligningslovens § 33, stk. 5, gives der ved skatteberegningen i  

 forbindelse med fraflytningsbeskatning for selskaber m.v., jf.  

 selskabsskattelovens § 5, stk. 7, en nedsættelse i den danske skat for en  

 beregnet hypotetisk udenlandsk skat, hvis aktivet er tilknyttet et fast  

 driftssted eller en fast ejendom i udlandet, som ejes af det fraflyttende  

 selskab . Ligningslovens § 33, stk. 5, finder ikke anvendelse i forbindelse  

 med personers fraflytningsbeskatning efter kildeskattelovens § 10.
 Bestemmelsen er en parallel til ligningslovens § 33, stk. 4, der anvendes  

 i forbindelse med fusion m.v., hvis et fast driftssted eller en fast ejendom  

 i udlandet glider ud af dansk beskatning som følge af fusion eller spaltning.
 Det var tidligere alene faste driftssteder i udlandet, der kunne medføre  

 lempelse for en beregnet hypotetisk skat efter ligningslovens § 33, stk. 5.  

 Ved lov nr. 487 af 12. juni 1996 blev bestemmelsen imidlertid udvidet med  

 faste ejendomme.
Den beregnede hypotetiske skat, der berettiger til lempelse er den skat,  

 som det pågældende udland, Færøerne eller Grønland, hvor det faste driftssted  

 eller den faste ejendom er beliggende, kunne have pålignet overskud i det  

 faste driftssted eller den faste ejendom, eller kapitalvinding, hvis det  

 faste driftssted eller den faste ejendom blev afstået på tidspunktet, hvor  

 selskabet m.v. ophører med at være fuldt skattepligtigt, eller hvor selskabet  

 m.v. bliver hjemmehørende i udlandet efter en dobbeltbeskatningsoverenskomst.  

 Lempelsen for den beregnede hypotetiske skat opgøres efter creditprincippet  

 efter ligningslovens § 33, stk. 1 og 2, eller efter den lempelsesmetode, der  

 fremgår af Danmarks dobbeltbeskatningsoverenskomst med det land, hvor det  

 faste driftssted eller den faste ejendom er beliggende.
Hvis lempelsesmetoden  

 i dobbeltbeskatningsoverenskomsten er eksemption følger det allerede heraf,  

 at der skal gives lempelse, jf. afsnit 4.1.2. I dette tilfælde gives der ikke  

 yderligere lempelse efter ligningsloven § 33, stk. 5. Er lempelsesmetoden i  

 dobbeltbeskatningsoverenskomsten matching-credit anvendes denne  

 lempelsesmetode i stedet for creditlempelse efter ligningslovens § 33, stk. 1  

 og 2.
 Det påhviler det fraflyttende selskab m.v. at indhente oplysninger fra det  

 fremmede land, Færøerne eller Grønland, hvor det faste driftssted eller den  

 faste ejendom er beliggende, om størrelsen af den skat, som denne stat ville  

 have opkrævet, hvis det faste driftssted eller den faste ejendom blev  

 afhændet.
4.2. Ophævelse af 4-årsreglen Ved lov nr. 312 af 17. maj 1995 blev 4 års-reglen i kildeskattelovens § 1,  

 stk. 1, nr. 2, ophævet.
Denne lovændring er nærmere beskrevet i afsnit 2.3.
4.3. Ikrafttræden og overgangsregler Bestemmelsen i selskabsskattelovens § 5, stk. 5, hvorefter reglerne om  

 selskabers afsluttende skatteansættelse og anmeldelse i forbindelse med  

 opløsning eller overgang til skattefri virksomhed, jf. selskabsskattelovens §  

 5, stk. 1-3, finder tilsvarende anvendelse på selskaber, der ophører med at  

 være fuldt skattepligtige som følge af at selskabets ledelse flyttes til  

 udlandet, Færøerne eller Grønland, har virkning på fraflytninger, der finder  

 sted den 2. november 1994 eller senere.
Bestemmelsen i selskabsskattelovens § 5, stk. 7, om fraflytningsbeskatning  

 i forbindelse med fraflytning og bestemmelsen i ligningslovens § 33, stk. 5,  

 hvorefter der ved fraflytningsbeskatningen lempes for den skat, som et udland  

 kunne have pålignet overskud eller kapitalvinding i et fast driftssted eller  

 en fast ejendom, hvis dette var afstået på samme tidspunkt, finder ligeledes  

 anvendelse på selskabers m.v. fraflytninger, der finder sted den 2. november  

 1994 eller senere.
Udvidelsen af ligningslovens § 33, stk. 4 og 5 med faste  

 ejendomme har virkning fra og med indkomståret 1996. Er indkomståret 1996  

 påbegyndt før den 6. december 1995, har loven dog først virkning fra og med  

 indkomståret 1997.
 Kildeskattelovens § 10, hvorefter personer beskattes af genvundne af- og  

 nedskrivninger, hvis de ophører med at være fuldt skattepligtige og der ikke  

 er tale om dødsfald, finder anvendelse hvis skattepligtsophøret sker den 2.  

 november 1994 eller senere.
 Ophævelse af kildeskattelovens § 1, stk. 1, nr. 2, har virkning fra  

 indkomståret 1995, jf. nærmere afsnit 2. I det omfang bestemmelserne i  

 kildeskattelovens § 10, aktieavancebeskatningsloven § 13 a og  

 kursgevinstlovens § 8 B medfører en fraflytningsbeskatning, anses udgangen af  

 indkomståret 1994 for at være fraflytningstidspunktet.
5. Objektiv skattepligt 5.1. Begrænsning af fradragsret ved dobbeltdomicil Ved lov nr. 312 af 17. maj 1995 indførtes i kildeskattelovens § 1, stk. 2,  

 en fradragsbegrænsning for dobbeltdomicilerede personer, som efter en  

 dobbeltbeskatningsoverenskomst anses hjemmehørende i en fremmed stat,  

 Færøerne eller Grønland.
 Den nye regel i kildeskattelovens § 1, stk. 2, bestemmer, at en person,  

 der er fuldt skattepligtig i Danmark, men som efter en  

 dobbeltbeskatningsoverenskomst mellem Danmark og et andet land, Færøerne  

 eller Grønland, anses for hjemmehørende i det andet land, Færøerne eller  

 Grønland, alene kan få fradrag for udgifter, som vedrører indkomster som  

 Danmark kan beskatte i henhold til dobbeltbeskatningsoverenskomsten.
Eksempelvis vil en person, der bibeholder sin fulde skattepligt til  

 Danmark, i forbindelse med at vedkommende tillige bliver fuldt skattepligtig  

 i et andet land, og som efter en dobbeltbeskatningsoverenskomst anses for  

 hjemmehørende der, ikke kunne fradrage almindelige renteudgifter, såsom  

 renter vedrørende forbrugslån.
Det skyldes, at renteudgifterne ikke har  

 tilknytning til en indkomst, som Danmark efter overenskomsten kan beskatte.  

 Ligeledes vil indbetalinger på pensionsordninger ikke give fradrag ved den  

 danske skatteberegning.
På den anden side vil eksempelvis prioritetsrenter  

 vedrørende en fast ejendom beliggende i Danmark kunne fradrages i den danske  

 indkomst, idet Danmark efter dobbeltbeskatningsoverenskomsterne har  

 beskatningsretten til fast ejendom i Danmark.
 I selskabsskattelovens § 9, stk. 1, findes en bestemmelse, der svarer til  

 kildeskattelovens § 1, stk. 2, og som korresponderer med denne regel på  

 selskabssiden.
 De to nye bestemmelser har virkning fra indkomståret 1995. Hvis  

 indkomståret 1995 for et selskab eller en forening m.v. er påbegyndt før den  

 2. november 1994, har bestemmelserne dog først virkning fra indkomståret  

 1996.
5.2. Dobbeltfradrag - Ligningslovens § 5 G 5.2.1. Indledning Ved lov nr. 487 af 12. juni 1996 blev ligningslovens § 5 G indført.  

 Bestemmelsen indebærer, at der ved den danske indkomstopgørelse ikke kan  

 opnås fradrag for udgifter, som efter udenlandske regler kan fradrages, enten  

 i indkomst oppebåret af skatteyderen selv (1. pkt.), eller af selskaber, der  

 er koncernforbundne med skatteyderen (2. pkt.), hvis - i begge tilfælde -  

 denne indkomst ikke indgår i den danske skatteberegning.
Bestemmelsens kerneområde er tilfælde, hvor kun en del af en koncerns  

 udenlandske datterselskaber er omfattet af en dansk sambeskatning samtidig  

 med at flere af de udenlandske selskaber i samme land indgår i en udenlandsk  

 lokal sambeskatning, jf. 2. pkt.
Bestemmelsen skal modvirke fradrag to gange  

 for den samme udgift (i Danmark og i udlandet), mens den modsvarende indtægt  

 kun beskattes i udlandet. 1. pkt. omfatter tilfælde, hvor der ikke foreligger  

 en sådan udenlandsk lokal sambeskatning, men hvor der er udenlandske  

 skatteregler om bl.a. skattegodtgørelse, som har en lignende effekt.
 Fradragsbegrænsningen omfatter alle typer udgifter, herunder  

 renteudgifter, andre finansielle udgifter, afskrivninger og  

 driftsomkostninger i øvrigt.
5.2.2. Bestemmelsens anvendelsesområde Bestemmelsen omfatter fuldt skattepligtige personer og selskaber m.v.,  

 skattepligtige fonde m.v. efter fondsbeskatningslovens § 1, samt selskaber  

 m.v. omfattet af selskabsskattelovens § 31 (frivillig sambeskatning) og § 32  

 (tvungen sambeskatning).
5.2.3. Lokal sambeskatning (konsolidering) - 2. pkt Dette punktum omfatter den situation, hvor kun nogle af en koncerns  

 udenlandske datterselskaber er omfattet af en dansk sambeskatning, mens flere  

 af de udenlandske selskaber i det samme land er undergivet en lokal  

 sambeskatning.
 Dette kan illustreres med følgende eksempel, hvor »yy« er udtryk  

 for en dansk sambeskatning, og »y« er udtryk for en udenlandsk  

 sambeskatning:
Hvis H f.eks. optager et lån, og låneprovenuet  

 indskydes som aktiekapital i D, kan renteudgifterne på lånet fradrages ved  

 den danske indkomstopgørelse, hvorimod afkastet af den lånte kapital  

 tilfalder D, som ikke er inddraget under dansk sambeskatning.
Den udenlandske  

 sambeskatning har den effekt, at renteudgiften i H også kan modregnes i D's  

 indkomst.
Samlet set ville renteudgifterne derfor uden bestemmelsen kunne  

 fratrækkes både ved den danske og den udenlandske indkomstopgørelse, mens  

 afkastet af den lånte kapital alene ville blive beskattet i udlandet.
 Om D anses for at være et koncernforbundet selskab afgøres efter  

 kursgevinstlovens § 4, stk. 2. Efter denne bestemmelse anses selskaber for at  

 være koncernforbundne, hvis samme aktionærkreds direkte eller indirekte ejer  

 mere end 50 pct. af aktiekapitalen i hvert selskab eller direkte eller  

 indirekte råder over mere end 50 pct. af stemmerne i hvert selskab.  

 Tilsvarende anses en fond og selskaber, hvori fonden direkte eller indirekte  

 ejer mere end 50 pct. af aktiekapitalen i hvert selskab eller direkte eller  

 indirekte råder over mere end 50 pct. af stemmerne for at være  

 koncernforbundne.
De »udgifter«, der kan nægtes fradrag for er udgifter, der  

 vedrører indkomst, som ikke indgår i den danske skatteberegning.
Det  

 indebærer, at H's renteudgifter skal reduceres med H's skattepligtige  

 indtægter, der via den danske sambeskatning indgår i den danske  

 skatteberegning.
Det er med andre ord H's nettounderskud opgjort efter danske  

 regler, der ikke kan fradrages.
Forestiller man sig således, at  

 renteudgifterne på det lån som H har optaget er 100, og har H i øvrigt  

 indtægter på 50, er fradragsbegrænsningen således 50 (100-50).
Efter bestemmelsens ordlyd er det en betingelse, at renteudgiften i H  

 efter udenlandske regler »kan overføres« til D.
Det indebærer, at  

 bestemmelsen finder anvendelse, hvis der i underskudsåret er en mulighed for  

 at underskuddet kan overføres fra H til D.
Det er ikke en betingelse, at  

 underskuddet rent faktisk kan udnyttes hos D i det indkomstår, hvor  

 underskuddet opstår, f. eks. fordi D selv er underskudsgivende.
Såfremt H og D rent faktisk ikke i underskudsåret efter de udenlandske  

 regler er sambeskattede finder fradragsbegrænsningsreglen ikke anvendelse, da  

 underskuddet i så fald ikke kan overføres fra H til D.
Det forhold, at H og D  

 efter udenlandske regler kunne have valgt sambeskatning er uden betydning.  

 Hvis der helt undtagelsesvist efter udenlandske regler er adgang til med  

 tilbagevirkende kraft at vælge at etablere en lokal sambeskatning må  

 selvangivelsen dog genoptages.
 5.2.4. Andre udenlandske regler med lignende virkning - 1. pkt.
 I nogle lande er reglerne om sambeskatning mellem koncernforbundne  

 selskaber udformet på en anden måde end i Danmark, men således at reglerne  

 har tilsvarende virkning som nævnt ovenfor.
Som et eksempel kan nævnes det tyske skattegodtgørelsessystem.  

 Selskabsskatten opkræves hos de enkelte selskaber.
D skal således betale  

 selskabsskat, selvom H har underskud.
Når D udlodder årets overskud til H,  

 godtgøres H imidlertid med et beløb svarende til det beløb, som D har betalt  

 i skat.
Udbyttet fra D til H samt skattegodtgørelsen er skattepligtigt efter  

 tyske regler, men indgår ikke i den danske skatteberegning, da både udbytte  

 og skattegodtgørelse er skattefrit efter selskabsskattelovens § 13, stk. 3.
Det bemærkes, at Tyskland også har et »almindeligt«  

 sambeskatningsregelsæt, der indebærer skattemæssig konsolidering mellem H og  

 D.
Adgangen hertil forudsætter dog altid, at der er indgået en aftale for en  

 periode på mindst 5 år herom med de tyske skattemyndigheder.
Reglerne  

 indebærer, at hele D's overskud ved beregningen af skatten automatisk  

 overføres til H.
Derved undgås det likviditetstab, der opstår ved at  

 skattegodtgørelsen til H først udbetales ca. 1 år efter at D har betalt  

 selskabsskatten.
Såfremt der er indgået en sådan aftale er hjemlen til  

 fradragsbegrænsning 2. pkt. og ikke 1. pkt.
I Sverige er der regler om fradragsberettiget koncernbidrag.
Den del af  

 D's indkomst, som i form af koncernbidrag overføres til H er således  

 skattefri for D.
Koncernbidraget er i princippet skattepligtigt for H, men  

 kommer ikke til beskatning p.g.a.
H's underskud.
I en kendelse offentliggjort  

 i TfS 1995, 43 har Landsskatteretten imidlertid fastslået, at et svensk  

 koncernbidrag fra D til H ikke har status som skattefrit udbytte efter  

 selskabsskattelovens § 13, stk. 3. 1. pkt. finder derfor ikke anvendelse i  

 tilfælde, hvor H er et svensk selskab.
Betingelsen om at indkomsten »ikke indgår ved beregning af dansk  

 skat« betyder, at fradragsbegrænsningen ikke finder anvendelse, hvis den  

 pågældende indkomst indgår i den danske skattepligtige indkomst.
Tilsvarende  

 gælder i tilfælde, hvor en indkomst indgår i den danske skatteberegning,  

 selvom den ikke indgår i den skattepligtige indkomst.
Fradrag for udgifter i  

 indkomst, som efter en dobbeltbeskatningsoverenskomst er omfattet af  

 eksemptionslempelse efter gammel metode, omfattes ikke af bestemmelsen, da  

 »eksemptionsindkomsten« indgår ved den danske skatteberegning.
På samme måde som det i 2. pkt er uden betydning om det underskud, der  

 »kan overføres« fra H til D rent faktisk udnyttes af sidstnævnte  

 følger det af udtrykket »kan fradrages«, at det i 1. pkt. er uden  

 betydning om der rent faktisk udloddes udbytte fra D til H med skattefri  

 skattegodtgørelse til følge.
Dette betyder i praksis, at hvor der i et land,  

 herunder Tyskland er særlige regler, som medfører sambeskatningslignende  

 resultater, kun kan opnås fradrag for udgifter i et lokalt holdingselskab,  

 såfremt samtlige datterselskaber i dette land inddrages i den danske  

 sambeskatning.
1. pkt. omfatter ikke den situation, hvor et dansk  

 moderselskab (M) har et udenlandsk datterselskab (D), og hvor D efter at have  

 været underskudsgivende i et eller flere år ophører med at være sambeskattet.  

 Dette gælder også selvom underskuddet i D fra sambeskatningsperioden efter  

 udenlandske regler kan fremføres til brug for senere år efter  

 sambeskatningsophøret, hvor D bliver overskudsgivende og derved oppebærer  

 indkomst, som selvsagt ikke indgår ved den danske skatteberegning.
Dette  

 forhold reguleres i stedet af ligningslovens § 33 E om genbeskatning af  

 underskud ved sambeskatningsophør.
 Tilsvarende er der ingen fradragsbegrænsning i relation til Sverige,  

 selvom den danske sambeskatning mellem M og H er ophørt på tidspunktet for  

 ydelsen af koncernbidraget.
1. pkt. omfatter heller ikke den situation, hvor D  

 oppebærer indkomster, der efter udenlandske regler er skattepligtige for D,  

 men som efter danske regler helt eller delvist er skattefrie og derfor ikke  

 indgår ved den danske skatteberegning, når der ikke er tale om særlige  

 udenlandske regler, der kan give en sambeskatningslignende effekt.
Dette kan  

 være tilfældet, hvis udlandet beskatter f.eks. skattefrie  

 datterselskabsudbytter efter selskabsskattelovens § 13 , stk. 3, (eller efter  

 en indgået dobbeltbeskatningsoverenskomst), udbytter omfattet af  

 selskabsskattelovens § 13, stk. 5 (66 pct.'s reglen), eller aktieavancer, der  

 er skattefrie efter aktieavancebeskatningslovens § 4, stk. 6, (eller efter en  

 indgået dobbeltbeskatningsaftale).
5.2.5. Særligt vedrørende personer 2. pkt. kan også have betydning for en fuldt  

 skattepligtig person, der deltager i et udenlandsk person-beskattet selskab,  

 f. eks. et interessentskab, som efter udenlandske regler beskattes som et  

 selvstændigt skattesubjekt.
Såfremt dette interessentskab efter udenlandske  

 regler har adgang til sambeskatning med et koncernforbundet selskab, således  

 at interessentskabets underskud kan overføres til fradrag hos et  

 koncernforbundet selskab, gives der igen fradrag to gange for den samme  

 udgift.
Efter 2. pkt. vil udgifterne i interessentskabet herefter ikke kunne  

 fradrages hos den fuldt skattepligtige person.
 Til gengæld vil underskuddet ikke være omfattet af ligningslovens § 33 D  

 om beskatning af genvundne underskud m.m.
5.2.6. Ikrafttræden, herunder periodisering Bestemmelsen har virkning fra og med den 1. januar 1996. Der vil i  

 forbindelse hermed eventuelt skulle foretages en periodisering af udgifterne.
5.3. Bundne fradrag - Ligningslovens § 5 I Ligningslovens § 5 I blev indsat med lov nr. 487 af 12. juni 1996.  

 Bestemmelsen omhandler tilfælde, hvor skattepligtige personer eller selskaber  

 m.v., herunder selskaber m.v. omfattet af selskabsskattelovens § 31 eller §  

 32, samt fonde m.v. omfattet af fondsbeskatningslovens § 1, oppebærer  

 indkomst i udlandet gennem et fast driftssted, fra et sambeskattet selskab,  

 eller fra en fast ejendom.
I sådanne tilfælde skal der for hvert enkelt faste driftssted,  

 datterselskab og faste ejendom foretages en sammenligning mellem  

 beregningsgrundlaget for den udenlandske skat og den skattepligtige indkomst  

 efter danske regler.
I det omfang den skattepligtige indkomst opgjort efter  

 danske regler er større end beregningsgrundlaget for den udenlandske skat,  

 skal der ved den danske indkomstopgørelse eventuelt foretages yderligere  

 fradrag.
Der skal dog ikke foretages yderligere fradrag i et sådant omfang,  

 at den danske skattepligtige indkomst i f. eks. et fast driftssted bliver  

 negativ.
Hvis skatteyderen har flere udenlandske driftssteder, datterselskaber  

 eller faste ejendomme i den samme fremmede stat, skal det udenlandske  

 beregningsgrundlag og den korresponderende skattepligtige indkomst efter  

 danske regler opgøres efter de hovedprincipper, der anvendes ved beregning af  

 dobbeltbeskatningslempelse.
Dette indebærer f.eks., at der normalt skal ske  

 en puljning af, dels samtlige faste driftssteder og faste ejendomme i den  

 fremmede stat for sig, og dels samtlige datterselskaber omfattet af  

 selskabsskattelovens § 31 for sig.
 Beregningsgrundlaget for den udenlandske skat vil svare til årets  

 skattepligtige indkomst opgjort efter udenlandske regler, idet det bemærkes  

 at underskud fra tidligere indkomstår, der efter udenlandske regler fremføres  

 til brug i det pågældende år ikke skal fragå det udenlandske  

 beskatningsgrundlag.
I tilfælde, hvor eksempelvis et udenlandsk selskab både betaler  

 selskabsskat til staten og til en lokal myndighed, og hvor  

 beregningsgrundlaget for de to skatter er forskellige, skal der som  

 udgangspunkt anvendes et gennemsnitligt beregningsgrundlag.
Når de  

 forskellige beregningsgrundlag, hvori den samme indkomst indgår, ikke  

 beskattes ens, anvendes dog det vægtede gennemsnit beregnet i forhold til  

 størrelsen af skatten af hvert beregningsgrundlag.
Tilsvarende gælder for  

 faste driftssteder og faste ejendomme.
I gennemsnitsberegningerne indgår kun de typer af indkomstskatter, der kan  

 opnås lempelse for.
Beregningsgrundlaget for andre skatter end  

 indkomstskatter, således f.eks. formueskatter og arbejdsgiverfinansierede  

 sociale bidrag, er uden betydning.
Det er alene beregningsgrundlaget for den udenlandske skat i den stat,  

 hvor det faste driftssted er beliggende eller det sambeskattede selskab er  

 hjemmehørende, der anvendes.
Der tages således ikke hensyn til  

 beregningsgrundlaget i en eventuel 3. stat, hvorfra det faste driftssted  

 eller datterselskabet oppebærer indtægter.
Den danske skattepligtige indkomst af den udenlandske indkomst opgøres  

 efter de almindelige regler herom, herunder efter nettoprincippet i  

 ligningslovens § 33 F, og uden hensyn til underskud, der i Danmark fremføres  

 fra tidligere indkomstår.
Den skattepligtige indkomst for eksempelvis et fast  

 driftssted i land X skal heller ikke reduceres med det aktuelle indkomstårs  

 underskud (negative komponenter) fra virksomhed i Danmark eller fra land Y.
De fradrag, der skal foretages, er fradrag for afskrivninger og for  

 udgifter, der efter de almindelige regler kan vælges fradraget i det  

 pågældende eller i et senere indkomstår (frit periodiserbare udgifter). Både  

 løbende afskrivninger og straksafskrivninger samt forskudsafskrivninger er  

 omfattet af bestemmelsen.
Som eksempler på frit periodiserbare udgifter kan  

 nævnes visse forskningsudgifter og udgifter til markedsundersøgelser, jf.  

 ligningslovens § 8 B og § 8 I, der enten kan straksafskrives eller aktiveres  

 og herefter afskrives over 5 år.
 Nedskrivninger efter varelagerloven er ikke omfattet.
 Der skal ikke foretages fradrag med mere end hvad der efter danske regler  

 er muligt, hvilket bl.a. betyder, at der i relation til afskrivninger højst  

 skal afskrives med de maksimale satser i afskrivningsloven.
Hvis fradragsmulighederne overstiger de bundne fradrag kan skatteyderen  

 frit vælge, hvilke aktiver der skal afskrives på eller hvilke frit  

 periodiserbare udgifter, der ønskes fradraget, herunder om der skal foretages  

 yderligere afskrivninger eller benyttes yderligere frit periodiserbare  

 udgifter.
Skatteyderen er dog forpligtet til, at udnytte dette valg således,  

 at den danske skattepligtige indkomst kommer så tæt på det udenlandske  

 beregningsgrundlag som muligt uden at den danske skattepligtige indkomst  

 bliver negativ eller mindre end det udenlandske beregningsgrundlag.
Efter afskrivningsloven er det for visse aktiver et krav, at der afskrives  

 med hele procenter.
Under hensyn til det i foregående afsnit anførte  

 bemærkes, at såfremt den bundne afskrivningssats ikke udgør et helt tal  

 anvendes den (hele) afskrivningssats, der giver det nærmeste resultat uden at  

 den skattepligtige indkomst bliver negativ eller mindre end det udenlandske  

 beregningsgrundlag.
 Ved sammenligningen af beregningsgrundlaget for den udenlandske skat og  

 den danske skattepligtige indkomst omregnes det udenlandske  

 beregningsgrundlag til danske kroner ved udløbet af indkomståret  

 (ultimokurs).
 Bestemmelsen har virkning fra og med indkomståret 1996. Hvis indkomståret  

 1996 er påbegyndt før den 6. december 1995 har bestemmelsen først virkning  

 fra og med indkomståret 1997.
5.4. Adgang til at bortse fra underskud - Ligningslovens § 33 H 5.4.1. Indledning Fuldt skattepligtige personer, selskaber m.v. og fonde m.v. er efter  

 globalindkomstprincippet skattepligtige af samtlige indkomster, hvadenten de  

 hidrører her fra landet eller fra en fremmed stat.
For at modvirke  

 dobbeltbeskatning af udenlandsk indkomst gives der dobbeltbeskatningslempelse  

 efter enten bestemmelsen i ligningslovens § 33, stk. 1, eller efter  

 bestemmelserne herom i en dobbeltbeskatningsoverenskomst mellem Danmark og en  

 fremmed stat.
Ligningslovens § 33, stk. 1, er en creditregel.
Skat der er betalt til  

 fremmed stat kan fradrages i de indkomstskatter, der skal svares af denne  

 indkomst i Danmark.
Fradragsbeløbet kan dog ikke overstige den danske skat,  

 der efter forholdet mellem den udenlandske indkomst og den samlede  

 skattepligtige indkomst (globalindkomsten) falder på den udenlandske  

 indkomst.
Creditmetoden findes også i hovedparten af Danmarks  

 dobbeltbeskatningsoverenskomster.
I enkelte af Danmarks dobbeltbeskatningsoverenskomster lempes der efter  

 eksemptionsmetoden.
Lempelsen beregnes som den del af den danske skat, der  

 efter forholdet mellem den udenlandske indkomst og globalindkomsten falder på  

 den udenlandske indkomst.
Nedslaget i dansk skat er ikke begrænset til den  

 betalte skat i den fremmede stat.
Ved beregning af dobbeltbeskatningslempelse indgår der således altid et  

 beløb, der beregnes som den del af den danske skat, som forholdsmæssigt  

 falder på den udenlandske indkomst og globalindkomsten.
Dette beløb findes  

 ved en brøk, hvor tælleren er dansk skat ganget med indkomsten fra den  

 fremmede stat, og hvor nævneren er dansk skattepligtig indkomst:
Såfremt globalindkomsten er lavere end den udenlandske indkomst, som følge  

 af underskud ved anden virksomhed her i landet eller i en (anden) fremmed  

 stat, er der ikke tilstrækkelig dansk skat at give nedslag i.
Hvis  

 globalindkomsten er 0 eller negativ er der slet ikke nogen dansk skat at give  

 nedslag i.
De uheldige virkninger heraf kan illustreres med følgende  

 forenklede tilfælde, hvor der ses bort fra reglerne om udlandslempelse:
 Eksempel:
 Den udenlandske skat på 30 berettiger ikke til dobbeltbeskatningslempelse,  

 da der ikke betales dansk skat i år 1.
 År 2.
 Set over begge år har selskabet kun haft indkomst fra virksomhed i land A  

 på 100. Alligevel kan den danske skat på 34 i år 2 ikke nedsættes med land  

 A's skat på 30 i år 1. Dette betyder, at selskabet i alt har betalt dansk og  

 udenlandsk skat på i alt 64 af en indkomst på 100.
Ligningslovens § 33 H betyder, at selskabet i år 1 kan vælge at bortse fra  

 år 1's underskud ved virksomhed her i landet ved opgørelsen af dansk  

 skattepligtig indkomst.
Den skattepligtige indkomst for år 1 bliver herefter  

 på 100. Dansk skat heraf er 34. Der er nu mulighed for at give  

 dobbeltbeskatningslempelse for den udenlandske skat i år 1.  

 Dobbeltbeskatningslempelsen er den skat på 30, der er betalt til land A, dog  

 højst den del af den danske skat, som forholdsmæssigt falder på indkomsten  

 fra land A, d.v.s. 34. Dobbeltbeskatningslempelsen er det laveste beløb,  

 altså 30. Den danske skat nedsættes til 4.
 Underskuddet fra år 1 ved virksomhed her i landet kan fremføres, hvilket  

 medfører, at den skattepligtige indkomst for år 2 bliver 0, således at der  

 ikke skal betales dansk skat i år 2.
 Samlet set betaler selskabet altså i alt dansk og udenlandsk skat på 34 af  

 indkomsten på 100.
5.4.2. Bortseelse fra underskud Reglen indebærer som nævnt, at personer, selskaber m.v. og fonde m.v.  

 omfattet af kildeskattelovens § 1, selskabsskattelovens § 1, herunder  

 selskaber m.v. omfattet af selskabsskattelovens § 31 og 32, eller  

 fondsbeskatningslovens § 1, ved opgørelsen af den skattepligtige indkomst kan  

 vælge at se bort fra underskud her i landet eller i en fremmed stat, herunder  

 Færøerne og Grønland.
For personer er det dog en betingelse, at den  

 pågældende underskudsgivende aktivitet indgår i virksomhedsordningen, jf.  

 stk. 2.
 Underskuddet der ses bort fra fremføres i stedet efter ligningslovens §  

 15.
Der kan bortses fra en så stor del af underskuddet, at den skattepligtige  

 indkomst svarer til de samlede positive indkomster fra fremmede stater,  

 Færøerne eller Grønland, som er omfattet af ligningslovens § 33 eller en  

 tilsvarende creditbestemmelse i en dobbeltbeskatningsaftale.
For personer er  

 det den skattepligtige indkomst, der indgår i virksomhedsordningen, der  

 »kan bortses op til«.
 Skatteyderen kan ikke vælge at bortse fra et mindre underskud, således at  

 den skattepligtige indkomst svarer til et mindre beløb end den samlede  

 udenlandske positive indkomst.
Udenlandsk overskud, der lempes efter eksemptionsmetoden eller efter  

 matching-credit-metoden i en dobbeltbeskatningsoverenskomst er ikke omfattet  

 af bestemmelsen.
Når den udenlandske indkomst er omfattet af  

 eksemptionsmetoden eller matching-credit-metoden i en  

 dobbeltbeskatningsoverenskomst, kan modtageren dog blive omfattet af reglen  

 ved at vælge (kun) at få dobbeltbeskatningslempelse efter ligningslovens § 33  

 i stedet for efter dobbeltbeskatningsoverenskomsten.
Ved at  

 »transformere« eksempelvis eksemptionsindkomst til creditindkomst  

 opnår skatteyderen, at den positive udenlandske indkomst ikke reducerer eller  

 helt eliminerer et ellers fremførselsberettiget underskud fra virksomhed i  

 Danmark eller fra 3. lande.
Samtidig bliver indkomsten, hvis der er tale om  

 indkomst fra et fast driftssted eller en fast ejendom, ikke omfattet af  

 reglen om fradragsbegrænsning m.v. i ligningslovens § 33 D.
Til gengæld  

 bliver dobbeltbeskatningslempelsen så begrænset til den betalte skat i den  

 stat, hvorfra indkomsten hidrører.
 Skatteyderen kan vælge at bortse fra følgende underskud i indkomståret:
- underskud fra virksomhed her i landet - underskud fra virksomhed i fremmed stat, Færøerne og Grønland, herunder  

 underskud fra andre kilder i (samme) stater, hvori der er overskud omfattet  

 af ligningslovens § 33 m.v.
Hvis der bortses fra et beløb mindre end det samlede underskud i det  

 aktuelle år, f.eks. p.g.a. positiv dansk indkomst, fordeles beløbet  

 forholdsvist på de enkelte underskudsgivende kilder.
Underskud fra et  

 CFC-selskab - som efter selskabssskattelovens § 32, stk. 5, alene kan  

 fremføres til fradrag i senere års CFCindkomst, der skal medregnes hos  

 moderselskabet - er dog uden betydning.
Tilsvarende gælder koncerntilkøbte  

 underskud i udenlandske faste driftssteder og faste ejendomme omfattet af  

 fradragsbegrænsningen i ligningslovens § 5 H.
Når skatteyderen helt eller delvist vælger at bortse fra underskud i det  

 aktuelle indkomstår skal der automatisk også bortses fra  

 fremførselsberettiget underskud fra tidligere indkomstår.
Dette følger af, at  

 den skattepligtige indkomst efter (hel eller delvis) bortseelse af det  

 pågældende indkomstårs underskud herefter svarer til årets samlede positive  

 indkomster fra fremmede stater, Færøerne og Grønland.
I tilfælde, hvor der ikke er underskud i det aktuelle indkomstår, men  

 alene underskud fra et eller flere tidligere indkomstår, vil der kunne  

 bortses fra disse gamle underskud.
Er der fremført underskud hidrørende fra  

 flere tidligere indkomstår, og bortses der ikke fra de samlede fremførte  

 underskud, anvendes de ældste underskud først.
 At det underskud, der bortses fra stammer fra et fast driftssted m.v. i en  

 fremmed stat, med hvem der er indgået en dobbeltbeskatningsoverenskomst, der  

 fastsætter eksemption eller matching-credit som lempelsesmetode, er uden  

 betydning.
5.4.3. Særligt om udlandslempelse Virkningen af at der bortses fra underskud er at den danske skat, og  

 eventuelt også den samlede udenlandske indkomst, bliver større.
Dette forøger  

 beregningsgrundlaget for udlandslempelse og dermed også den beregnede  

 udlandslempelse.
Efter § 12, stk. 14, i lov nr. 487 af 12. juni 1996, kan  

 udlandslempelsen imidlertid ikke overstige den udlandslempelse, som kunne  

 opnås uden bortseelse af underskud.
Der skal derfor (også) foretages en  

 udlandslempelsesberegning, hvor der ikke tages hensyn til ligningslovens § 33  

 H.
 Eksempel:
Et selskab (S) har i 1997 indkomst på 1000 fra et fast driftssted i land  

 X.
S har endvidere underskud fra virksomhed i Danmark på 200 samt fra et fast  

 driftssted i land Y på 300, d.v.s. i alt 500. S vælger at bortse fra  

 underskuddet på 500, og har herefter en samlet skattepligtig indkomst på  

 1000. Skatten heraf er 340. Den samlede udenlandske indkomst er 1000.  

 Udlandslempelsen kan herefter beregnes som:
Hvis S ikke havde bortset fra underskuddet på de 500 ville den samlede  

 skattepligtige indkomst have været 500. Skatten heraf ville være 170. Den  

 samlede udenlandske indkomst skulle i givet fald ikke udgøre 700 (1000-300),  

 men derimod 500, da udlandsindtægten ikke kan overstige den samlede  

 skattepligtige indkomst.
Udlandslempelsen skulle herefter beregnes som:
 Udlandslempelsen udgør herefter 36.
5.4.4. Ikrafttræden Bestemmelsen har virkning fra og med indkomståret 1996.
5.4.5. Eksempel Virkningerne af ligningslovens § 33 H kan anskueliggøres således:
Et dansk selskab har virksomhed her i landet.
I år 2 starter selskabet  

 virksomhed i land A, land B og i land C.
Land A's skatteprocent er 30. Der  

 ses bort fra reglerne om udlandslempelse.
 År 1.
5.5. Genbeskatning eller fradragsbegrænsning efter ligningslovens § 33  

 D Ligningslovens § 33 D blev indført ved lov nr. 219 af 3. april 1992.  

 Bestemmelsen er efterfølgende blevet omformuleret og dens anvendelsesområde  

 udvidet ved lov nr. 312 af 17. maj 1995 og lov nr. 487 af 12. juni 1996.  

 Forinden disse ændringer angik ligningslovens § 33 D alene genbeskatning af  

 tidligere fradragne underskud i faste driftssteder og fra faste ejendomme.  

 Efter lovændringen ved lov nr. 312 af 17. maj 1995 omfatter bestemmelsen nu  

 også situationer, hvor et fast driftssted/en fast ejendom først giver  

 overskud og dernæst underskud.
Endvidere er ligningslovens § 33 D blevet  

 ændret således, at flere faste driftssteder og/eller faste ejendomme i det  

 samme land anses for et fast driftssted/en fast ejendom.
Ved ændringen af ligningslovens § 33 D ved lov nr. 487 af 12. juni 1996  

 udvidedes anvendelsesområdet for bestemmelsen, således at der sker fuld  

 genbeskatning af underskud, der ikke modsvares af senere års overskud,  

 såfremt et fast driftssted (eller en fast ejendom) helt eller delvist  

 afhændes til et koncernforbundet selskab.
En omdannelse af et fast driftssted  

 til et (koncernforbundet) selskab sidestilles i skattemæssig henseende med en  

 »afhændelse« til et (koncernforbundet) selskab, hvorfor der tillige  

 i dette tilfælde sker fuld genbeskatning.
Der sker endvidere fuld  

 genbeskatning i tilfælde af, at ledelsens sæde flyttes til udlandet, Grønland  

 eller Færøerne.
Der er dernæst indført en regel, der i en 5 års periode efter  

 en afhændelse af et fast driftssted eller en fast ejendom tilsigter at hindre  

 en omgåelse af reglerne om fuld genbeskatning, samt en særlig bestemmelse  

 vedrørende afhændelse og ophør i forbindelse med fusion.
I det følgende  

 omtales alene faste driftssteder, men det angivne gælder også for fast  

 ejendom.
 Ligningslovens § 33 D finder anvendelse, når en fuldt skattepligtig person  

 eller et fuldt skattepligtigt selskab m.v. har et fast driftssted i et land,  

 hvis dobbeltbeskatningsoverenskomst med Danmark bestemmer, at Danmark skal  

 lempe for dobbeltbeskatning efter eksemptionsmetoden (gammel eller ny  

 metode). Dog finder reglerne om fuld genbeskatning ved afhændelse til et  

 koncernforbundet selskab eller flytning af ledelsens sæde anvendelse, uanset  

 hvilken lempelsesmetode, der anvendes (Disse regler blev indført ved lov nr.  

 487 af 12. juni 1996 og findes nu i § 33 D, stk. 5 og 6).
Eksemptionsmetoden består i, at Danmark skal nedsætte den danske skat med  

 den del heraf, som efter forholdet mellem overskuddet i det faste driftssted  

 og den samlede beskattede indkomst falder på førstnævnte del af indkomsten  

 uanset størrelsen af den skat, der er betalt til den fremmede stat.
Lempelse  

 efter eksemptionsmetoden resulterer således i, at den danske skat på  

 indkomsten i det udenlandske faste driftssted falder bort.
Hvis en person, et selskab m.v. vælger at påberåbe sig ligningslovens § 33  

 i stedet for en dobbeltbeskatningsoverenskomst, som lemper efter  

 eksemptionsmetoden, vil ligningslovens § 33 D ikke aktualiseres (jf. dog stk.  

 5 og 6), idet denne bestemmelse kun finder anvendelse, hvis der i det  

 konkrete tilfælde lempes efter eksemptionsmetoden.
Såfremt en person/et  

 selskab m.v. eksempelvis i nogle år påberåber sig en  

 dobbeltbeskatningsoverenskomst, der foreskriver lempelse efter  

 eksemptionsmetoden og i andre år gør brug af creditreglen i ligningslovens §  

 33, vil overskud fra de år, hvor ligningslovens § 33 anvendes, reducere en  

 eventuel genbeskatningssaldo, der er fremkommet som følge af ligningsloven §  

 33 D, stk. 2.
Formålet med ligningslovens § 33 D er at forhindre spekulation i  

 eksemptionsoverenskomster.
Bestemmelsen blev ved lov nr. 487 af 12. juni 1996  

 suppleret med en række bestemmelser, hvoraf nogle gælder uanset hvilken  

 lempelsesmetode, der anvendes.
Disse tilføjelser var påkrævet af hensyn til  

 samspillet med ligningslovens § 33 E om genbeskatning af underskud ved ophør  

 af sambeskatning med udenlandske datterselskaber.
Et overskud fra et fast driftssted i et eksemptionsland vil ikke blive  

 beskattet i Danmark.
Omvendt vil der på grund af globalindkomstprincippet i  

 statsskattelovens § 4 være adgang til at fradrage underskud fra faste  

 driftssteder i eksemptionslande i den danske indkomst.
Ligningslovens § 33 D  

 forhindrer, at denne forskel i beskatning og fradragsret slår igennem i den  

 danske indkomstopgørelse.
Et endeligt fradrag for underskud i et fast  

 driftssted i et eksemptionsland vil således kun opstå, hvis det faste  

 driftssted afhændes, ophører m.m. uden at dette resulterer i en fuldstændig  

 genbeskatning.
Herved ligestilles drift gennem faste driftssteder i  

 eksemptions- og creditlande for så vidt angår spørgsmålet om fradrag for  

 underskud.
Ligningslovens § 33 D, stk. 2, medfører, at underskud, der er fradraget i  

 den danske indkomst i tidligere indkomstår, genbeskattes i senere indkomstår,  

 hvor der er overskud i det faste driftssted.
Ligningslovens § 33 D, stk. 3,  

 vedrører den omvendte situation, hvor der først er overskud og dernæst  

 underskud i et fast driftssted.
Bestemmelsen indebærer, at der kun kan opnås  

 fradrag for underskud i et fast driftssted, i det omfang underskuddet  

 overstiger tidligere overskud i det faste driftssted, som er blevet  

 eksemptionslempet.
Benyttelse af henlæggelser til investeringsfonde og indskud på  

 etableringskonti til forlods afskrivning på et aktiv anses for underskud i  

 relation til ligningslovens § 33 D i det indkomstår, hvor henlæggelsen eller  

 indskuddet benyttes.
Disse indskud og henlæggelser anses i relation til  

 ligningslovens § 33 D for underskud uanset, hvilket resultat der i øvrigt  

 opnås i det faste driftssted.
Ligningslovens § 33 D, stk. 2 og 3 om genbeskatning og fradragsbegrænsning  

 finder ikke anvendelse såfremt et overskud fra et fast driftssted har medført  

 beskatning i henhold til ligningslovens § 33 E, stk. 9, 4. pkt.
Ifølge denne  

 bestemmelse sker genbeskatning af underskud hos danske sambeskattede  

 datterselskaber, der har været hjemmehørende i udlandet i en periode nemlig  

 tillige ved at et beløb svarende til overskud oppebåret fra et fast  

 driftssted eller en fast ejendom omfattet af en  

 dobbeltbeskatningsoverenskomst, hvorefter Danmark skal lempe  

 dobbeltbeskatning efter eksemptionsmetoden, jf. § 33 D, stk. 1, medregnes ved  

 opgørelsen af selskabets skattepligtige indkomst.
Ligningslovens § 33 E, stk. 9 er indført med henblik på at undgå, at  

 reglerne i § 33 E kan omgås ved at lade et udenlandsk sambeskattet  

 datterselskabs ledelse flytte til Danmark.
Når et udenlandsk sambeskattet  

 selskab bliver hjemmehørende i Danmark opgøres genbeskatningssaldoen, der  

 derefter reduceres efterhånden som datterselskabet optjener udenlandsk  

 skattepligtig indkomst.
Hvis datterselskabet efter at det er blevet hjemmehørende i Danmark  

 oppebærer indkomst fra et fast driftssted eller en fast ejendom i udlandet,  

 og denne indkomst efter en dobbeltbeskatningsoverenskomst er omfattet af  

 eksemptionslempelse, så medregnes ved opgørelsen af datterselskabets  

 skattepligtige indkomst et beløb svarende til indkomsten fra det faste  

 driftssted eller den faste ejendom.
Beløbet anses for at være dansk indkomst.  

 Indkomsten fra det faste driftssted eller den faste ejendom omfattet af  

 eksemptionslempelse fragår også genbeskatningssaldoen.
 Ligningslovens § 33 D, stk. 2 og 3 finder ikke anvendelse i disse  

 tilfælde, hvor overskuddet er genbeskattet efter § 33 E, jf. § 33 D, stk. 9.
5.5.1. Genbeskatning af underskud Efter ligningslovens § 33 D, stk. 2, skal en person eller et selskab m.v.,  

 der ved opgørelsen af den skattepligtige indkomst har foretaget fradrag for  

 underskud i et udenlandsk fast driftssted, i efterfølgende indkomstår  

 genbeskattes af underskuddet fra det faste driftssted, når der er overskud  

 heraf eller når det faste driftssted eller en del heraf afhændes eller  

 ophører.
Det beløb, som genbeskattes i det enkelte indkomstår er maksimeret  

 til det overskud eller den fortjeneste i det faste driftssted, der skal  

 medregnes ved indkomstopgørelsen eller skatteberegningen for det pågældende  

 indkomstår.
Genbeskatningen i de senere år, hvor der er overskud i det faste  

 driftssted, sker ved, at der ved opgørelsen af personens eller selskabets  

 skattepligtige indkomst medregnes et beløb svarende til det fratrukne  

 underskud.
Genbeskattet underskud anses ved skatteberegningen som dansk  

 indkomst.
Genbeskattet underskud berettiger således ikke til lempelse efter  

 ligningslovens § 33, efter bestemmelserne i en dobbeltbeskatningsoverenskomst  

 eller efter § 4 i lov nr. 486 af 30. juni 1993 (udlandslempelse).
 Hvis et tidligere fradraget underskud ikke fuldt ud genbeskattes i et  

 indkomstår, skal der i de efterfølgende indkomstår medregnes beløb svarende  

 til overskuddet i det faste driftssted indtil det tidligere fradragne  

 underskud er udlignet.
Eksisterer der et ikke genbeskattet underskud på det tidspunkt, hvor det  

 faste driftssted eller en del heraf afhændes, ophører eller omdannes til et  

 selskab, skal et beløb svarende til underskuddet medregnes ved den danske  

 indkomstopgørelse.
Der skal dog ikke medregnes et større beløb, end det, der  

 svarer til overskud eller fortjeneste i det faste driftssted, som medregnes  

 ved indkomstopgørelsen eller skatteberegningen for det pågældende indkomstår.
I år 1 får det faste driftssted et resultat på -100.000, som fradrages ved  

 det danske selskabs indkomstopgørelse.
Følgeligt får selskabet et beløb til  

 genbeskatning (genbeskatningssaldo) på 100.000. År 2 giver et positivt  

 resultat på 40.000, og et beløb svarende hertil genbeskattes.  

 Genbeskatningssaldoen udgør herefter 60.000. I år 3 indstilles aktiviteten i  

 det faste driftssted, og der indvindes et skattepligtigt overskud ved  

 afhændelsen på 35.000. Dette beløb genbeskattes, og genbeskatningssaldoen  

 reduceres til 25.000. Disse sidste 25.000 vil imidlertid ikke blive  

 genbeskattet, idet aktiviteten i det faste driftssted er ophørt.
I h.t. ligningslovens § 33 D, stk. 4 finder reglerne om genbeskatning af  

 underskud ikke anvendelse, hvis overskud fra et fast driftssted modsvares af  

 underskud fra anden virksomhed i det samme indkomstår.
Det faste driftssteds  

 overskud nedsætter i disse tilfælde det underskud, som ellers kunne overføres  

 til en ægtefælle eller et sambeskattet selskab, eller som kunne fremføres til  

 senere indkomstår.
Overskuddet fra det faste driftssted, som medgår til  

 dækning af underskud fra anden virksomhed, skal derfor fratrækkes i det  

 genbeskatningspligtige beløb.
 Eksempel 2:
Et dansk selskab (A) har to faste driftssteder (C og D) og et sambeskattet  

 datterselskab (B) i det samme land.
Dobbeltbeskatningsoverenskomsten mellem  

 Danmark og det pågældende land bestemmer, at Danmark skal lempe efter  

 eksemptionsmetoden.
Resultaterne i de faste driftssteder samt i det danske  

 selskab og det sambeskattede datterselskab er følgende:
Det samlede resultat for A i år 1 bliver på 350.000 (600.000 - 250.000 =  

 350.000), og sambeskatningsindkomsten udgør 550.000. Beløbet til  

 genbeskatning bliver 150.000, idet det samlede nettoresultat fra de to faste  

 driftssteder er på -150.000, som fradrages i sambeskatningsindkomsten.
I  

 modsætning til det, der var gældende tidligere, reducerer overskuddet fra det  

 sambeskattede selskab ikke underskuddet fra de faste driftssteder. År 2 opnår  

 det faste driftssted D, som kom ud med et negativt resultat i år 1, et  

 overskud på 100.000. Der sker imidlertid ingen genbeskatning, idet det  

 samlede resultat fra de to faste driftssteder stadig er negativt.  

 Genbeskatningssaldoen forøges yderligere med det samlede negative resultat  

 fra C og D på 100.000. I år 3 bliver det samlede resultat for A 50.000  

 (250.000 fra C og D -200.000 fra A). Herudover foretages genbeskatning med  

 50.000, således at den skattepligtige indkomst for A bliver på 100.000.  

 Grunden til, at det samlede overskud fra de faste driftssteder på 250.000  

 ikke genbeskattes, er, at overskuddet fra de faste driftssteder i et vist  

 omfang modsvares af et negativt resultat i selskabet A.
Genbeskatningssaldoen  

 reduceres med det samlede overskud i de faste driftssteder, da de 200.000,  

 som ikke genbeskattes, nedbringer et underskud hos A, som ellers kunne  

 overføres til B eller fremføres.
5.5.2. Fradragsbegrænsning Efter ligningslovens § 33 D, stk. 3, afskæres adgangen til at modregne  

 underskud fra et fast driftssted eller en fast ejendom i et eksemptionsland i  

 den danske indkomstopgørelse i det omfang, underskuddet modsvares af et  

 overskud eller en fortjeneste i det faste driftssted/den faste ejendom fra  

 tidligere indkomstår.
Hvis et beløb svarende til det tidligere overskud helt  

 eller delvist er medregnet ved indkomstopgørelsen i Danmark i forbindelse med  

 en genbeskatning efter ligningslovens § 33 D, stk. 2, reducerer dette  

 overskud ikke adgangen til at medregne senere underskud i den danske  

 indkomstopgørelse.
 Eksempel 3:
Et dansk selskab (A) har et fast driftssted (B) i et eksemptionsland.
A og  

 B opnår følgende resultater:
I år 1 bliver det samlede resultat for A 200.000. Heraf hidrører 150.000  

 fra det faste driftssted B.
A beskattes kun af 50.000, idet de 150.000 fra B  

 på grund af eksemptionsoverenskomsten undtages fra beskatning i Danmark. År 2  

 bliver det samlede resultat for A 100.000. Grunden til, at det ikke bliver 0,  

 er, at overskuddet i B fra år 1 efter ligningslovens § 33 D, stk. 3,  

 begrænser adgangen til at fradrage underskud fra B i senere indkomstår.
 I det omfang overskuddet fra et fast driftssted modsvares af underskud fra  

 personens /selskabets anden virksomhed, skal underskuddet efter  

 ligningslovens § 33 D, stk. 4, fragå overskuddet, når det senere skal  

 beregnes, hvor stor en del af underskuddet fra det faste driftssted, der kan  

 fradrages i den danske indkomstopgørelse.
 Eksempel 4:
 Et dansk selskab (A) har et fast driftssted (B), der er beliggende i et  

 eksemptionsland.
I år 1 vil det samlede resultat for A blive på 100.000. Det faste  

 driftssted B har et overskud på 300.000, som i medfør af  

 eksemptionsoverenskomsten ikke bliver beskattet i Danmark. År 2 giver det  

 faste driftssted underskud, mens det danske selskab A giver overskud.
I år 1  

 har det faste driftssted givet et overskud på 300.000 kr.
Når det skal  

 beregnes, hvor stor en del af senere underskud, der kan fradrages i den  

 danske indkomstopgørelse, skal de 300.000 reduceres med de 200.000, som A  

 selvstændigt realiserede som underskud i år 1. Derfor vil A i år 2 have  

 adgang til at fradrage 50.000 fra B i sin skattepligtige indkomst.
Dette  

 giver et beløb til genbeskatning på 50.000.
5.5.3. Eksempel De samlede virkninger af ligningslovens § 33 D, stk. 1-4, kan  

 anskueliggøres således:
Et dansk selskab har to faste driftssteder og et sambeskattet  

 datterselskab i det samme land.
I dette land opereres med en  

 selskabsskatteprocent på 40. Danmarks dobbeltbeskatningsoverenskomst med det  

 pågældende land bestemmer, at Danmark skal lempe for dobbeltbeskatning efter  

 metoden eksemption med progressionsforbehold (ny metode). Der ses bort fra  

 eventuel udlandslempelse.
 5.5.4. Afhændelse til et koncernforbundet selskab.
Ved lov nr. 487 af 12. juni 1996 indføjedes et nyt stk. 5 i ligningslovens  

 § 33 D.
Herefter skal der ske fuld genbeskatning af underskud, såfremt et  

 fast driftssted eller en fast ejendom helt eller delvis afhændes til et  

 koncernforbundet selskab m.v.
Dette gælder, uanset hvilken lempelsesmetode  

 der anvendes.
Det er kun afhændelser til koncernforbundne selskaber m.v., der udløser  

 fuld genbeskatning.
Ved vurderingen af om et selskab anses for at være  

 koncernforbundet anvendes kursgevinstlovens § 4, stk. 2. Efter denne  

 bestemmelse anses selskaber og foreninger m.v. som værende koncernforbundne,  

 hvis samme aktionærkreds direkte eller indirekte råder over mere end 50 pct.  

 af aktiekapitalen i hvert selskab eller direkte eller indirekte råder over  

 mere end 50 pct. af stemmerne i hvert selskab.
 Omdannelsen af et fast driftssted til et selskab sidestilles med en  

 afståelse til et (koncernforbundet) selskab.
Faste driftssteder og faste ejendomme i samme land anses som et fast  

 driftssted, jf. ligningslovens § 33 D, stk. 1, 2. og 3. pkt.
Der føres derfor  

 kun en samlet genbeskatningssaldo.
Såfremt en fast ejendom, beliggende i et  

 land, hvor selskabet har andre ejendomme samt et fast driftssted, sælges til  

 et koncernforbundet selskab, vil der efter ligningslovens § 33 D, stk. 5  

 skulle ske en fuld genbeskatning af den samlede genbeskatningssaldo for det  

 pågældende land.
Afhændelsen af den faste ejendom er således lig en delvis  

 afhændelse af det faste driftssted.
 Hensigten med at skærpe reglerne er at modvirke, at en koncern kan  

 omplacere et fast driftssted, der eksempelvis er ved at blive  

 overskudsgivende, fra det danske selskab til et udenlandsk koncernforbundet  

 selskab, uden at der forinden er sket fuld genbeskatning.
 Afhændes det faste driftssted i stedet til et ikke koncernforbundet  

 selskab eller eventuelt en person, foretages der genbeskatning efter  

 ligningslovens § 33 D, stk. 1-4, hvor genbeskatningen er maksimeret til  

 overskuddet og fortjenesten i det år, hvor det faste driftssted afhændes, og  

 en eventuel difference ikke bliver genbeskattet.
Såfremt det faste driftssted overdrages til et selskab omfattet af  

 sambeskatning med det overdragende selskab, jf. selskabsskattelovens § 31,  

 skal der ikke ske fuld genbeskatning, jf. ligningslovens § 33 D, stk. 6. Der  

 henvises i bestemmelsen til ligningslovens § 33 D, stk. 1, 2. og 3. pkt.,  

 hvorefter undtagelsen alene finder anvendelse, såfremt hele det faste  

 driftssted i et land overdrages til et sambeskattet selskab.
Har et selskab  

 således en fast ejendom, samt et fast driftssted i samme land, vil  

 undtagelsen i stk. 6 ikke finde anvendelse såfremt alene det faste driftssted  

 overdrages til et sambeskattet selskab (med det overdragende selskab).
Undtagelsen er endvidere betinget af, at underskuddet fra det faste  

 driftssted efter udenlandske regler overføres til det erhvervende selskab.  

 Undtagelsen finder anvendelse, såfremt underskuddet for det overdragende  

 selskab efter udenlandske regler overføres til det erhvervende selskab,  

 uanset dette underskud efter de udenlandske regler opgøres til et beløb  

 forskelligt fra hvad det ville være efter danske regler.
Er der eksempelvis  

 efter danske regler et fremførselsberettiget underskud i det overdragende  

 selskabs faste driftssted mens dette, ifølge de udenlandske regler, ikke har  

 et tilsvarende underskud til fremførsel vil undtagelsen finde anvendelse.  

 Undtagelsen er således betinget af, at det erhvervende selskab  

 »principielt succederer« i underskuddet i det overdragende selskabs  

 faste driftssted.
Såfremt undtagelsen finder anvendelse, overføres en eventuel  

 genbeskatningssaldo til det erhvervende selskab.
Der foretages således en  

 genbeskatning af fratrukne underskud, der ikke modsvares af senere års  

 overskud, efter bestemmelsen i ligningslovens § 33 E hos det erhvervende  

 selskab.
5.5.5. Eksempel Et dansk selskab har en filial i udlandet, der efter  

 dobbeltbeskatningsoverenskomsten med det pågældende land udgør et fast  

 driftssted, samt en fast ejendom i samme land.
Det danske selskab har positiv  

 indkomst i alle indkomstår.
Filialen og den faste ejendom opnår følgende  

 resultater:
I år 1 får filialen og den faste ejendom et samlet resultat på - 100.000,  

 som fradrages ved det danske selskabs indkomstopgørelse.
Følgeligt får  

 selskabet et beløb til genbeskatning på 100.000. År 2 giver et positivt  

 resultat på 50.000, og et beløb svarende hertil fratrækkes  

 genbeskatningssaldoen.
Beløbet til genbeskatning udgør herefter 50.000. I år  

 3 indstilles aktiviteten i det faste driftssted, og der indvindes et  

 skattepligtigt overskud ved afhændelsen på 30.000, der fratrækkes  

 genbeskatningssaldoen.
Endvidere har den faste ejendom i år 3 et resultat på  

 10.000, hvorefter beløbet til genbeskatning udgør 10.000.
 Er det faste driftssted afhændet til et koncernforbundet selskab (ikke  

 sambeskattet) vil der ske fuld genbeskatning efter § 33 D, stk. 5, hvorefter  

 de 10.000 skal medregnes ved opgørelsen af den skattepligtige indkomst.  

 Afhændes det faste driftssted i stedet til et ikke koncernforbundet selskab  

 vil de 10.000 ikke blive genbeskattet.
5.5.6. Ledelsens sæde flyttes til udlandet Ligningslovens § 33 D, stk. 5 omfatter tillige den situation, hvor  

 ledelsens sæde flyttes til udlandet, Grønland eller Færøerne eller hvis  

 selskabet m.v. efter bestemmelserne i en dobbeltbeskatningsoverenskomst  

 bliver hjemmehørende i udlandet, Grønland eller Færøerne.
Det er i den  

 forbindelse uden betydning om selskabet m.v. påberåber sig  

 dobbeltbeskatningsoverenskomsten.
I denne situation skal der således gennemføres en fraflytningsbeskatning  

 efter selskabsskattelovens § 5, stk. 7, samt en fuld genbeskatning.  

 Fraflytningsbeskatningen gennemføres ved at aktiver og passiver, som ikke  

 efter ledelsens fraflytning fortsat er omfattet af dansk beskatning, anses  

 for afhændet på fraflytningstidspunktet.
Salgssummen ansættes til  

 handelsværdien på fraflytningstidspunktet.
Reglerne om denne  

 fraflytningsbeskatning er nærmere beskrevet i afsnit 4.1. Den fulde  

 genbeskatning omfatter såvel underskud, som måtte være fratrukket ved den  

 danske indkomstopgørelse, som underskud, der eventuelt tidligere er  

 fratrukket i en sambeskatningsindkomst.
Den skattepligtige fortjeneste efter  

 selskabsskattelovens § 5, stk. 7 nedsættes med beløb, der er genbeskattet  

 efter ligningslovens § 33 D, stk. 5. Der gives således ved ophørsbeskatningen  

 nedslag for beskatningen af de genvundne underskud.
 Såfremt selskabet, der flytter ledelsens sæde ud af Danmark eller efter  

 bestemmelserne i en dobbeltbeskatningsoverenskomst bliver hjemmehørende i  

 udlandet, Grønland eller Færøerne, fortsat er omfattet af almindelig  

 sambeskatning efter selskabsskattelovens § 31 finder ligningslovens § 33 D,  

 stk. 5 ikke anvendelse.
Finder undtagelsen anvendelse, foretages genbeskatning af fratrukne  

 underskud, der ikke modsvares af senere års overskud, i stedet efter  

 bestemmelserne i ligningslovens § 33 E.
Skattesubjektet for denne  

 genbeskatning er moderselskabet i sambeskatningen.
5.5.7. Eksempel Et dansk selskab har et fast driftssted i udlandet.
Det danske selskab har  

 positiv indkomst i alle indkomstår.
Det faste driftssted opnår følgende  

 resultater:
5.5.8. 5 års perioden Såfremt et fast driftssted afhændes til et ikke koncernforbundet selskab  

 gennemføres alene en begrænset genbeskatning efter ligningslovens § 33 D,  

 stk. 1-4. Afhændes det faste driftssted i stedet til et koncernforbundet  

 selskab gennemføres en fuld genbeskatning, jf. ligningslovens § 33 D, stk. 5.
For at hindre en omgåelse af reglen om fuld genbeskatning er der i  

 ligningslovens § 33 D, stk. 7 indført en bestemmelse, hvorefter der  

 gennemføres en fuld genbeskatning såfremt det faste driftssted er solgt til  

 et selskab, som den tidligere ejer alene eller sammen med koncernforbundne  

 selskaber m.v. inden 5 år efter salget opnår kontrol over.
Tilsvarende  

 gælder, hvis en fast ejendom inden 5 år efter salget generhverves af den  

 tidligere ejer eller et hermed koncernforbundet selskab.
 Ved bedømmelsen af om et selskab anses for koncernforbundet anvendes  

 kursgevinstlovens § 4, stk. 2. Efter denne bestemmelse anses selskaber og  

 foreninger m.v. som værende koncernforbundne, hvis samme aktionærkreds  

 direkte eller indirekte råder over mere end 50 pct. af aktiekapitalen i hvert  

 selskab eller direkte eller indirekte råder over mere end 50 pct. af  

 stemmerne i hvert selskab.
 Ved vurderingen af om den tidligere ejer - eventuelt sammen med  

 koncernforbundne selskaber - anses for at opnå kontrol med det erhvervende  

 selskab anvendes kontrolbegrebet i selskabsskattelovens § 32. Heraf følger,  

 at et selskab anses for kontrolleret såfremt man direkte eller indirekte er i  

 besiddelse af mere end 50 pct. af aktiekapitalen eller direkte eller  

 indirekte råder over mere end 50 pct. af stemmeretterne, jf. afsnit 7.2.2.
5.5.9. Genbeskatning og fradragsbegrænsning ved fusion Såfremt et selskab fusionerer efter reglerne i fusionsskatteloven finder  

 ligningslovens § 33 D, stk. 2 ikke anvendelse på afhændelser og ved ophør,  

 hvis underskud for det faste driftssted efter udenlandske regler overføres  

 til det modtagende selskab og det modtagende selskabs overskud beskattes her  

 i landet efter lovgivningens almindelige regler.
I disse tilfælde foretages  

 genbeskatning af underskud og fradragsbegrænsning efter § 33 D, stk. 2 og 3  

 hos det modtagende selskab.
 Bestemmelsen finder anvendelse, såfremt underskuddet for det indskydende  

 selskab efter udenlandske regler overføres til det modtagende selskab, uanset  

 dette underskud efter de udenlandske regler opgøres til et beløb forskelligt  

 fra hvad det ville være efter danske regler, jf. punkt 5.5.4.
Bestemmelsens anvendelse er betinget af, at det modtagende selskabs  

 overskud beskattes her i landet efter lovgivningens almindelige regler.
Denne  

 betingelse er opfyldt såfremt det modtagende selskab er fuldt skattepligtigt  

 i Danmark (selskabsskattelovens § 1) eller hvis det modtagende selskab er et  

 udenlandsk selskab, der indgår i en dansk sambeskatning efter  

 selskabsskattelovens § 31.
5.5.10. Ikrafttræden Reglerne indført ved lov nr. 312 af 17. maj 1995 har virkning fra  

 indkomståret 1995. Er indkomståret 1995 for et selskab eller en forening m.v.  

 påbegyndt før 2. november 1994, har loven dog først virkning fra indkomståret  

 1996. Genbeskatningsreglen i ligningslovens § 33 D, stk. 2, blev ændret på  

 visse punkter, som betyder, at de genbeskatningssaldi, der var opgjort efter  

 de indtil da gældende regler ikke direkte kan anvendes ved genbeskatning for  

 indkomståret 1995 eller senere indkomstår.
I forbindelse med opgørelsen af  

 genbeskatningsbeløb for indkomståret 1995 og senere indkomstår, skal der  

 derfor foretages en opgørelse af genbeskatningsbeløb efter de nye regler for  

 underskud opstået i indkomståret 1992 og efterfølgende indkomstår.
Ligningslovens § 33 D, stk. 3 om underskudsbegrænsning har virkning fra  

 indkomståret 1996. For indkomståret 1995 finder bestemmelsen anvendelse for  

 den forholdsmæssige del af et underskud i et fast driftssted eller en fast  

 ejendom, som svarer til den del af indkomståret 1995, der falder efter den 6.  

 april 1995. Adgangen til at fradrage underskud begrænses af overskud fra  

 indkomståret 1992 og senere indkomstår.
I det omfang resultatet i et fast  

 driftssted eller en fast ejendom i indkomstårene 1992 til 1994 samlet viser  

 et nettooverskud, vil adgangen til at fradrage et underskud fra det faste  

 driftssted/den faste ejendom i indkomståret 1995 og senere indkomstår blive  

 begrænset af nettooverskuddet fra indkomstårene 1992 til 1994.
 Ligningslovens § 33 D, stk. 5, 6, 7 og 8, der blev indsat ved lov nr. 487  

 af 12. juni 1996 finder anvendelse på underskud for indkomstår, der  

 påbegyndes efter den 6. december 1995.
Der skal herefter opgøres to genbeskatningssaldi for underskud fra faste  

 driftssteder og faste ejendomme.
Den »gamle« genbeskatningssaldo  

 vedrører underskud fra indkomståret 1992 og efterfølgende indkomstår, der  

 senest er påbegyndt den 6. december 1995. Den »nye«  

 genbeskatningssaldo vedrører underskud for indkomstår påbegyndt efter den 6.  

 december 1995.
 Afgørende for om et underskud henføres til den gamle eller den nye saldo  

 er hvornår der er foretaget fradrag i den danske skattepligtige indkomst.  

 Hvis således et fast driftssted eller en fast ejendom har et underskud i et  

 indkomstår, der er påbegyndt senest den 6. december 1995, men som først  

 fradrages helt eller delvist i den danske skattepligtige indkomst i et  

 indkomstår, der påbegyndes efter den 6. december 1995, så henføres den del af  

 underskuddet, der fratrækkes i dette indkomstår til den ny saldo.
 Såfremt der eksempelvis i indkomståret 1997 afhændes et fast driftssted  

 til et ikke sambeskattet koncernforbundet selskab vil der skulle foretages en  

 begrænset genbeskatning vedrørende den »gamle« genbeskatningssaldo.  

 For så vidt angår den »nye« vil denne skulle genbeskattes fuldt ud.  

 Overskud eller fortjeneste i det faste driftssted, som medregnes ved  

 indkomstopgørelsen eller skatteberegningen for samme indkomstår anses  

 fortrinsvis for at rumme den gamle genbeskatningssaldo.
5.6. Udbytteregler 5.6.1. Begrænset skattepligtige udbytter Selskabsskattelovens § 2, stk. 1, litra c), samt kildeskattelovens § 2,  

 stk. 1, litra f) er ved lov nr. 312 af 17. maj 1995 undergivet en mindre  

 ændring, således at alt, der efter intern dansk ret anses for udbytte også  

 vil blive undergivet kildeskat i Danmark, når de betales til et selskab m.v.  

 eller en person hjemmehørende i udlandet.
Bestemmelserne i deres nye  

 udformning har virkning for udlodninger, der foretages den 2. november 1994  

 eller senere.
I medfør af selskabsskattelovens § 2, stk. 1, litra c), og  

 kildeskattelovens § 2, stk. 1, litra f), er selskaber m.v. eller personer  

 hjemmehørende i udlandet begrænset skattepligtige af udbytter omfattet af  

 ligningslovens § 16 A, stk. 1, eller afståelsessummer omfattet af  

 ligningslovens § 16 B.
Herefter vil alle afståelsessummer, der falder ind  

 under ligningslovens § 16 B, være omfattet af den begrænsede skattepligt,  

 uanset om der skal foretages indeholdelse af udbytteskat efter  

 kildeskattelovens § 65 ved realisation af disse afståelsessummer.
5.6.2. Udbytte vedrørende aktier omfattet af  

 aktieavancebeskatningslovens § 2 a Ved lov nr. 312 af 17. maj 1995 blev selskabsskattelovens § 13, stk. 1,  

 nr. 2, om udbytte fra datterselskaber ændret således at udbytte fra  

 selskaber, hvis aktier er omfattet af aktieavancebeskatningslovens § 2a, ikke  

 længere kan modtages skattefrit.
Selskabsskattelovens § 13, stk. 4, (66 pct.'s-reglen) blev i samme lov  

 tilsvarende ændret, således at reglen ikke fandt anvendelse på udbytte fra  

 selskaber, hvori aktierne omfattes af aktieavancebeskatningslovens § 2 a.
Ved  

 lov nr. 487 af 12. juni 1996 blev retstilstanden imidlertid tilbageført  

 f.s.v.a. selskabsskattelovens § 13, stk. 4. Dette skyldtes indsættelsen af  

 selskabsskattelovens § 13, stk. 6 (se herom straks nedenfor i afsnit 5.6.3).
 Ændringerne af selskabsskattelovens § 13, stk. 1, nr. 2, (og § 13, stk. 4)  

 indebærer, at udbytte fra danske selskaber, hvori aktierne omfattes af  

 aktieavancebeskatningslovens § 2 a, skal medregnes fuldt ud i den  

 skattepligtige indkomst.
 Dette indebærer blandt andet, at et »§ 2 a-selskab« registreret  

 i udlandet, som flytter ledelsens sæde her til landet og dermed bliver fuldt  

 skattepligtig i Danmark, ikke kan udlodde udbytte til andre danske selskaber  

 efter bestemmelserne i selskabsskattelovens § 13, stk. 1, nr. 2, (og § 13,  

 stk. 4).
 I medfør af reglen i selskabsskattelovens § 17, stk. 5, er der imidlertid  

 mulighed for efter ansøgning at få eftergivet en del af skatten hos det  

 udbyttemodtagende danske selskab i h.t. reglerne i selskabsskattelovens § 17,  

 stk. 3 (og 4).
 Ændringerne af selskabsskattelovens § 13, stk. 1, nr. 2, (og § 13, stk. 4)  

 har virkning fra indkomståret 1995. Er indkomståret 1995 påbegyndt før den 2.  

 november 1994, har ændringerne dog først virkning fra indkomståret 1996.
5.6.3. Udbytte fra tilflyttede selskaber, herunder fra aktier omfattet  

 af aktieavancebeskatningslovens § 2 a Ved lov nr. 487 af 12. juni 1996 blev der indsat regler om beskatningen af  

 udbytte i tilfælde, hvor et udenlandsk selskab m.v. får ledelsens sæde i  

 Danmark og dermed bliver et dansk selskab.
5.6.3.1. Selskaber Efter selskabsskattelovens § 13, stk. 1, nr. 2 og stk. 4, er udbytte fra  

 et dansk selskab helt eller delvist skattefrit.
F.s.v.a. selskabsskattelovens  

 § 13, stk. 1, nr. 2, gælder dog, at udbytter fra aktier omfattet af  

 aktieavancebeskatningslovens § 2 a altid er skattepligtige, idet der gives  

 fradrag for den underliggende selskabsskat, jf. selskabsskattelovens § 17,  

 stk. 5.
 Udbytte modtaget fra udenlandske selskaber er kun (helt eller delvist)  

 skattefrit, hvis den indkomst, der ligger til grund for udbyttet er blevet  

 beskattet efter regler, der ikke væsentligt afviger fra dansk beskatning  

 (normalt beskattet udbytte), jf. selskabsskattelovens § 13, stk. 3 og 5. Er  

 dette ikke tilfældet gives der kun credit for den underliggende selskabsskat,  

 jf. selskabsskattelovens § 17, stk. 2 eller 3. Efter den ved lov nr. 487 af  

 12. juni 1996 indsatte bestemmelse i selskabsskattelovens § 13, stk. 6, vil  

 selskabsskattelovens § 13, stk. 1, nr. 2, og stk. 4, kun finde anvendelse på  

 udbytte fra danske selskaber, som har været hjemmehørende i udlandet,  

 herunder efter en dobbeltbeskatningsoverenskomst, såfremt udbyttet hidrører  

 fra et eller flere selskaber, hvori den til grund for det modtagne udbytte  

 liggende selskabsindkomst er beskattet efter regler, der ikke i væsentlig  

 grad afviger fra reglerne her i landet.
 Bestemmelsen indebærer, at der skal foretages en opdeling af udbyttet på  

 grundlag af lavt beskattet indkomst og normalt beskattet indkomst (herunder  

 indkomst optjent mens selskabet har været hjemmehørende i Danmark).
 Udbytte svarende til indkomst selskabet har optjent mens det var lavt  

 beskattet vil ikke være helt eller delvist skattefrit efter  

 selskabsskattelovens § 13, stk. 1, nr. 2, eller stk. 4. I stedet vil der  

 kunne gives credit for den underliggende selskabsskat efter  

 selskabsskattelovens § 17, stk. 2, eller 3.
 Udbytte svarende til indkomst, som er blevet normalt beskattet, vil  

 derimod være helt eller delvist skattefrit efter selskabsskattelovens § 13,  

 stk. 1, nr. 2 (dog ikke udbytte fra aktier omfattet af  

 aktieavancebeskatningslovens § 2a), eller stk. 4.
 Det er udbyttemodtageren, som skal godtgøre, at udbyttet hidrører fra  

 normalt beskattet selskabsindkomst.
 Ved afgørelsen af hvilken indkomst, der ligger til grund for udbyttet  

 anvendes FIFO-princippet, i det man herefter skal se på, hvordan den  

 underliggende indkomst rent faktisk er blevet beskattet.
Om udbyttet er normalt beskattet afgøres efter selskabsskattelovens § 13,  

 stk. 3, og 5. Den underliggende selskabsskat, som der i modsat fald kan gives  

 nedslag for efter selskabsskattelovens § 17, stk. 2 og 3, er den faktiske  

 selskabsskat, der vedrører det udloddede udbytte, jf.
FIFO-princippet.
 Det er uden betydning om den indkomst, der ligger til grund for udbyttet  

 er optjent før eller efter udbyttemodtagerens erhvervelse af aktierne i  

 selskabet.
Udbyttebegrebet i selskabsskattelovens § 13, stk. 6, er det almindelige  

 udbyttebegreb i skattelovgivningen.
D.v.s., at også udlodning af provenu fra  

 en kapitaludvidelse i selskabet (udlodning af overkurs) og udlodning af  

 provenu fra en kapitalnedsættelse samt ved salg af aktier til det udstedende  

 selskab, er omfattet af reglen.
Dog bemærkes, at der efter ligningslovens §  

 16 B, stk. 2, (salg til udstedende selskab) er mulighed for dispensation fra  

 udbyttebeskatningen.
 Bestemmelsen har virkning fra og med indkomståret 1996, dog først fra og  

 med indkomståret 1997, hvis indkomståret 1996 var påbegyndt før den 6.  

 december 1995.
5.6.3.2. Personer Efter personskatteloven § 4 a, stk. 1, nr. 1 og 2, jf. nr. 5 og 6, gælder  

 der også for personer særlige regler, når en person oppebærer udbytte, jf.  

 ligningslovens § 16 A, eller afståelsessummer omfattet af ligningslovens § 16  

 B (salg til udstedende selskab) fra et dansk selskab, som tidligere har været  

 hjemmehørende i udlandet, herunder efter en indgået dobbeltbeskatningsaftale.
 Et sådant udbytte m.m. vil kun have status som aktieindkomst, hvis den til  

 grund for udbyttet liggende selskabsindkomst rent faktisk er beskattet efter  

 regler, der ikke i væsentlig grad afviger fra de danske regler (normalt  

 beskattet udbytte). Det er udbyttemodtageren, der skal dokumentere at  

 udbyttet er blevet normalt beskattet.
 Udbyttet anses for udloddet efter et FIFO-princip.
 Hvis udbyttet m.m. beskattes som kapitalindkomst kan der efter ansøgning  

 gives nedslag efter ligningslovens § 33 G, idet det er den faktiske betalte  

 selskabsskat efter FIFO-princippet, der indgår ved nedslagsberegningen.
 Bestemmelsen har virkning fra og med indkomståret 1996, dog først fra og  

 med indkomståret 1997, hvis indkomståret 1996 var påbegyndt før den 6.  

 december 1995.
5.7. Aktieavancebeskatningslovens § 2 a Der er foretaget en ændring af aktieavancebeskatningslovens § 2 a om  

 aktier i lavtbeskattede finansielle selskaber beliggende i udlandet, Færøerne  

 eller Grønland.
Tidligere blev aktier omfattet af  

 aktieavancebeskatningslovens § 2 a, hvis følgende tre betingelser var  

 opfyldt:
 - Formålet med erhvervelsen eller besiddelsen af aktierne var overvejende  

 at opnå værdistigning på disse.
 - Virksomheden i selskabet var overvejende af finansiel karakter.
 - Det samlede afkast i virksomheden blev beskattet væsentlig lavere end  

 efter danske beskatningsregler.
 Den første af de tre betingelser blev ophævet ved lov nr. 312 af 17. maj  

 1995. Herefter vil aktier være omfattet af aktieavancebeskatningslovens § 2  

 a, såfremt selskabet overvejende har drevet finansiel virksomhed, og afkastet  

 heraf er beskattet væsentlig lavere end i Danmark.
Betingelsen i aktieavancebeskatningslovens § 2 a, stk. 1, nr. 2 om, at det  

 samlede afkast i selskabet skal beskattes væsentlig lavere end efter danske  

 regler er blevet uddybet af reglen i aktieavancebeskatningslovens § 2 a, stk.  

 5. Herefter vil et selskab, som har indgået en aftale om skattesats eller  

 beskatningsgrundlag med skattemyndighederne i den stat, hvori selskabet er  

 hjemmehørende, blive anset for at være beskattet væsentlig lavere end efter  

 danske regler.
Det gælder uanset, hvad den konkrete aftale går ud på, og  

 derfor også, hvis det udenlandske selskab faktisk betaler en skat, som ville  

 svare til den danske selskabsskat.
Den blotte udnyttelse af en adgang til at  

 aftale beskatningsgrundlag eller skattesats medfører, at aktierne i  

 finansielle selskaber falder ind under aktieavancebeskatningslovens § 2 a.
Et selskab anses ikke i § 2 a, stk. 5's forstand at have indgået en aftale  

 om beregningsgrundlag, hvis selskabet alene har opnået en forhåndsbesked  

 eller lignende, der præciserer selskabets skattemæssige stilling efter de i  

 udlandet gældende regler.
Omvendt vil et selskab blive anset for at have  

 indgået en aftale som nævnt, hvis det indrømmes særlig skattestatus, får  

 særlige skattelempelser el. lign., som går videre end til blot at afklare  

 selskabets stilling ved en fortolkning af de gældende udenlandske regler.
Det  

 må dog opstilles som forudsætning, at de udenlandske regler ikke indeholder  

 en sådan elasticitet, at et beregningsgrundlag reelt kan fastlægges efter  

 forgodtbefindende.
Eksempelvis vil et selskab, som indgår en aftale med de lokale  

 skattemyndigheder om anvendelse af en bestemt metode for intern prisafregning  

 i koncernforhold, efter det anførte ikke blive anset for i § 2 a, stk. 5's  

 forstand at have indgået en aftale om beregningsgrundlag.
Dette gælder dog  

 alene, hvis aftalen om intern prisafregning i koncernforhold holder sig i  

 overensstemmelse med retningslinierne fra OECD.
Ved afståelse af aktier, der omfattes af aktieavancebeskatningslovens § 2  

 a, vil fortjenesten efter aktieavancebeskatningslovens § 6, stk. 5 blive  

 forhøjet.
Forhøjelsen udgør 1 pct. for hvert år aktionæren besidder aktierne,  

 dog mindst 10 pct.
Der er ved lov nr. 312 af 17. maj 1995 nu indført en  

 undtagelse hertil, således at perioder, hvori ejeren af aktierne undergives  

 tvungen sambeskatning efter selskabsskattelovens § 32 ikke medregnes ved  

 beregningen af tillægget.
Hvis ejeren af aktierne undergives tvungen  

 sambeskatning i hele ejerperioden vil der ikke blive udløst noget  

 procenttillæg.
Dette følger af aktieavancebeskatningslovens § 6, stk. 5, 2.  

 og 3. pkt.
Hvis eksempelvis et selskab ejer aktier i et udenlandsk datterselskab i  

 syv år, og det danske selskab i fem år undergives tvungen sambeskatning med  

 datterselskabet udløses et tillæg på 10 pct., idet det minimale tillæg er på  

 10 pct.
Hvis selskabet i stedet ejer aktier i det udenlandske selskab i tyve  

 år, og i fem år undergives tvungen sambeskatning, vil der blive udløst et  

 tillæg til fortjenesten på 15 pct.
I lov nr. 487 af 12. juni 1996 er der med aktieavancebeskatningslovens §  

 6, stk. 5, 4. pkt. indført en tilsvarende regler for personer omfattet af  

 reglen om CFCbeskatning i ligningslovens § 16 H.
Se nærmere herom i afsnit  

 8.5.
 For at modvirke dobbeltbeskatning som følge af, at moderselskabet i  

 forbindelse med tvungen sambeskatning skal betale skat af datterselskabets  

 indkomst, er der i selskabsskattelovens § 32, stk. 9 og 10, fastsat regler om  

 en fradragskonto, hvorefter moderselskabet ikke beskattes af udbytter og  

 aktieavancer vedrørende finansielle datterselskaber, i det omfang disse  

 udbytter og aktieavancer modsvares af indkomst fra datterselskabet, som  

 tidligere er blevet undergivet tvungen sambeskatning (jf. nærmere om  

 fradragskontoen pkt. 7.3.5.).
Aktieavancebeskatningslovens § 2 a, som ændret ved lov nr. 312 af 17. maj  

 1995, finder anvendelse for aktieafståelser, der foretages efter 6. april  

 1995. Hvis en skattepligtig kunne have afstået aktierne skattefrit den 5.  

 april 1995, kan vedkommende i forbindelse med en aktieavanceopgørelse i  

 stedet for den faktiske anskaffelsessum anvende aktiernes handelsværdi den 6.  

 april 1995 som anskaffelsessum.
Ved beregning af procenttillægget efter  

 aktieavancebeskatningslovens § 6, stk. 5, anses aktier, som kunne være  

 afstået skattefrit den 5. april 1995, for anskaffet den 6. april 1995.
5.8. Aktieombytning 5.8.1. Tilladelse til aktieombytning Reglerne om aktieombytning i aktieavancebeskatningslovens § 13, stk. 1 og  

 2, blev indført ved lov nr. 219 af 3. april 1992 som et led i  

 implementeringen af EU's fusionsdirektiv (90/434/EØF). Oprindeligt kunne  

 aktieombytninger omfattet af aktieavancebeskatningslovens § 13, stk. 1 og 2,  

 gennemføres uden tilladelse, hvorimod sådanne aktieombytninger efter lov nr.  

 312 af 17. maj 1995 kræver tilladelse fra Ligningsrådet, som tillige kan  

 opstille vilkår for meddelelse af tilladelse.
Tilladelse til aktieombytning efter § 13, stk. 1 og 2, skal derfor  

 indhentes både ved en aktieombytning, der alene involverer danske selskaber,  

 og i forbindelse med grænseoverskridende aktieombytninger.
Såfremt en  

 aktieombytning både falder ind under regelsættet i § 13, stk. 1 og 2, samt  

 bestemmelsen i § 13, stk. 3, kan man vælge efter hvilke af de to regelsæt man  

 vil foretage aktieombytning.
Betingelsen om, at aktieombytninger kræver tilladelse fra Ligningsrådet  

 skal ses på baggrund af artikel 11, stk. 1, litra a i EU's fusionsdirektiv.  

 Denne bestemmelse tillader medlemslandene at fravige direktivet når  

 hovedformålet eller et af hovedformålene bag en af de transaktioner,  

 direktivet dækker, er skatteudnyttelse i bred forstand.
Efter direktivets  

 artikel 11, stk. 1, litra a, kan medlemslandene således foretage afvigelser,  

 når eksempelvis aktieombytninger er motiveret af skattemæssige hensyn fremfor  

 af almindelige kommercielle overvejelser.
Det vil altid bero på en konkret vurdering fra Ligningsrådet, om der skal  

 opstilles vilkår for en aktieombytning, og hvilket indhold de i givet fald  

 skal have.
Ligningsrådet skal således i hvert enkelt tilfælde undersøge, om  

 aktieombytningen foretages med henblik på at opnå en skattebesparelse eller  

 om ombytningen er motiveret af almindelige forretningsmæssige overvejelser.
Der vil eksempelvis være anledning til at opstille vilkår, hvis en  

 aktieombytning foretages med henblik på at udskyde beskatningen og  

 reinvestere et provenu, der opnås ved salg af tilbyttede aktier.
I  

 forbindelse med en aktieombytning anses det erhvervende selskab for at have  

 anskaffet aktierne i det erhvervede selskab til handelsværdien på  

 ombytningsdatoen.
Det medfører, at det erhvervende selskab kan afstå aktierne  

 i det erhvervede selskab uden eller til en meget lempelig beskatning i tiden  

 efter ombytningen.
En person, der ejer et selskab, kan derfor foretage en  

 aktieombytning med et andet selskab vedkommende selv ejer, og som måske  

 dannes i forbindelse med aktieombytningen, og derefter lade dette selskab  

 afstå aktierne i det førstnævnte selskab uden beskatning.
Herefter er der  

 mulighed for at reinvestere provenuet fra det første selskab gennem det nye  

 selskab.
En sådan aktieombytning, der alene tager sigte på at udskyde  

 beskatningen, bør imødegås med vilkår og måske endda helt nægtes.
 Vilkår kan eksempelvis gå ud på, at tilbyttede aktier ikke må afstås i et  

 vist tidsrum efter ombytningen, men de kan også være af andet indhold.
De vilkår, som Ligningsrådet opstiller i et konkret tilfælde, kan der  

 senere søges dispensation fra ved en fornyet ansøgning til Ligningsrådet.
Det  

 kan eksempelvis komme på tale, når oprindelige vilkår stiller sig i vejen for  

 nye omstruktureringsplaner.
Også ved de fornyede ansøgninger kan  

 Ligningsrådet opstille eller videreføre vilkår.
 Bestemmelsen om, at der kræver Ligningsrådets tilladelse til  

 aktieombytninger, har virkning fra den 2. november 1994. Alle  

 aktieombytninger, der er foretaget den 2. november 1994 eller derefter, kan  

 derfor kun behandles efter reglerne i aktieavancebeskatningslovens § 13, stk.  

 1 og 2, hvis der er opnået tilladelse hertil fra Ligningsrådet.
5.8.2. Udvidelse af reglen om aktieombytning Ved lov nr. 487 af 12. juni 1996 blev reglen i  

 aktieavancebeskatningslovens § 13, stk. 3 udvidet.
Tidligere kunne der efter  

 denne bestemmelse kun foretages ombytning af aktier omfattet af  

 aktieavancebeskatningslovens § 2 og § 4. Fra og med indkomståret 1996 er det  

 tillige muligt at ombytte aktier omfattet af aktieavancebeskatningslovens §  

 2a, § 2b, § 2c, § 2d og § 3 i medfør af reglerne i § 13, stk. 3.
5.9. Lempelse for fragtskatter Ved lov nr. 487 af 12. juni 1996 blev § 33, stk. 8 indsat i ligningsloven.  

 Af denne bestemmelse følger, at fragtskat betalt til en fremmed stat - som  

 overstiger den danske skat, der falder på indkomsten fra den fremmede stat,  

 jf. ligningslovens § 33, stk. 1, 2. pkt. - kan fremføres til eventuelt  

 fradrag i skatten i de nærmest efterfølgende 5 indkomstår.
 Som fragtskat anses skat på bruttofortjenesten ved international  

 skibstrafik.
 Bestemmelsen sikrer, at rederier kan udnytte fradrag for udenlandske  

 fragtskatter, som er betalt i år, hvor virksomheden enten giver underskud,  

 eller hvor overskuddet ikke er tilstrækkeligt stort til, at der ved  

 lempelsesberegningen fuldt ud kan gives nedslag for den udenlandske  

 fragtskat.
En række udviklingslande og nyindustrialiserede lande opkræver  

 fragtskatter opgjort som en fast procentdel af bruttofragtindtægten.
Dette er  

 tilfældet uden hensyn til den faktiske nettoindkomst ved fragten, og herunder  

 altså også selvom fragten er underskudsgivende.
Et rederi kan derfor have  

 betalt udenlandske fragtskatter i år, hvor rederiet har underskud.
Fragtskatterne behandles ved lempelsesberegningen på en helt speciel måde.  

 Da det normalt ikke er muligt at opgøre nettoindkomsten for hvert fragt/skib  

 i det enkelte land (som de faktiske indtægter minus de faktiske  

 driftsudgifter), opgøres først den samlede nettoindkomst fra hele  

 rederivirksomheden.
Denne samlede nettoindkomst fordeles herefter på hvert  

 enkelt land i forholdet mellem bruttofragtindtægter for det enkelte land og  

 de samlede bruttofragtindtægter.
Nedslaget findes herefter ved at gange  

 selskabets skatteprocent (efter udlandslempelse) med nettoindkomsten fra det  

 enkelte land, dog maksimalt den faktisk betalte fragtskat.
 På grund af denne særlige opgørelsesmetode er nettoindkomsten i samtlige  

 de udenlandske lande altid enten positiv eller negativ.
 Dette medfører igen, at rederier ikke kan benytte den særlige adgang til  

 at bortse fra underskud efter reglen i ligningslovens § 33 H.
 For at give rederier samme fleksibilitet ved lempelsesberegningen som  

 andre selskaber m.m. er reglen i ligningslovens § 33, stk. 8 indført,  

 hvorefter der gives adgang til fremførsel af de uudnyttede fragtskatter i 5  

 år.
 Begrænsningen, hvorefter der maksimalt kan gives nedslag med den danske  

 skat, der falder på den udenlandske rederiindkomst (opgjort pr. land) vil  

 også finde anvendelse i det år, hvor den fremførte fragtskat udnyttes.
I fremførselsåret fradrages først fragtskat, der er betalt i dette  

 indkomstår.
I det omfang der herefter er plads indenfor nedslagsloftet, jf.  

 ligningslovens § 33, stk. 2, 2. pkt., vil den fremførte fragtskat herefter  

 kunne fradrages.
Fremføres der herefter fragtskatter fra flere indkomstår,  

 fradrages de ældste fragtskatter først.
Reglen kan illustreres med følgende  

 eksempel, idet der for enkelthedens skyld bortses fra udlandslempelse:
I år 2 er der endvidere plads til et nedslag på yderligere 85-25=60, ved  

 lempelsesberegningen for land A.
Der gives derfor i år 2 nedslag med de  

 betalte fragtskatter fra år 1 på 25.
Tilsvarende er der i år 2 plads til et nedslag på yderligere 85-50=35, ved  

 lempelsesberegningen for land B.
Der gives derfor i år 2 nedslag med en del  

 af de betalte fragtskatter fra år 1 på 35. De resterende 15 kan fremføres til  

 modregning i de næste 4 år.
 Den danske skat at betale i år 2 bliver derfor 95-(25+35)=35.
 Såfremt der i et indkomstår (f.eks. år 3) er fremført uudnyttet fragtskat  

 fra flere tidligere indkomstår (år 1 og år 2) fradrages først fragtskat fra  

 år 3. Herefter fradrages eventuelt fragtskat hidrørende fra år 1 og endelig  

 eventuelt fragtskat hidrørende fra år 2.
 Afslutningsvis bemærkes, at når der efter de gældende regler ikke kan  

 opnås nedslag for udenlandske fragtskatter opkrævet i strid med en indgået  

 dobbeltbeskatningsaftale, vil sådanne fragtskatter heller ikke kunne  

 fremføres.
 Bestemmelsen har virkning fra og med indkomståret 1996. Er indkomståret  

 1996 påbegyndt før den 6. december 1995, har bestemmelsen dog først virkning  

 fra og med indkomståret 1997.
6. Almindelig sambeskatning Ved lov nr. 312 af 17. maj 1995 og lov nr. 487 af 12. juni 1996 ændredes  

 en række bestemmelser vedrørende sambeskatning i selskabsskattelovens § 31 og  

 ligningslovens § 33 E.
Der indførtes regler om en begrænsning i adgangen til  

 sambeskatning, om indgangsværdier m.v., om anvendelse af creditmetoden ved  

 lempelse for dobbeltbeskatning i et udenlandsk datterselskab, og endelig blev  

 der foretaget ændringer i bestemmelsen i ligningslovens § 33 E om  

 genbeskatning af underskud ved et udenlandsk selskabs udtræden af  

 sambeskatning.
6.1. Begrænsning i adgangen til sambeskatning Med lov nr. 487 af 12. juni 1996 indførtes i selskabsskattelovens § 31,  

 stk. 1, 6. pkt., en bestemmelse, hvorefter der ikke kan meddeles tilladelse  

 til sambeskatning med datterselskaber, der er eller har været hjemmehørende i  

 udlandet, hvis mere end 50 pct. af aktiekapitalen i datterselskabet er  

 erhvervet fra et eller flere koncernforbundne selskaber m.v., medmindre  

 moderselskabet direkte eller indirekte har ejet mere end 50 pct. af  

 aktiekapitalen i datterselskabet i hele perioden, hvor moderselskabet har  

 været koncernforbundet med datterselskabet.
 Bestemmelsen har til formål at forhindre, at koncerner, der køber danske  

 selskaber, indskyder allerede erhvervede underskudsgivende udenlandske  

 selskaber i en dansk sambeskatning med henblik på at fjerne et skattepligtigt  

 overskud i det danske selskab.
 Ved afgørelsen af om et selskab anses for at være koncernforbundet  

 anvendes bestemmelsen i kursgevinstlovens § 4, stk. 2. Efter denne  

 bestemmelse anses selskaber og foreninger m.v. som værende koncernforbundne,  

 hvis samme aktionærkreds direkte eller indirekte råder over mere end 50 pct.  

 af aktiekapitalen i hvert selskab eller direkte eller indirekte råder over  

 mere end 50 pct. af stemmerne i hvert selskab.
Selskabsskatteloven § 31, stk. 1, 6. punkt vedrører datterselskaber, der  

 er eller har været hjemmehørende i udlandet.
Dette forhindrer, at  

 bestemmelsen omgås ved at lade datterselskabets ledelse flytte sit sæde til  

 Danmark, således at datterselskabet i skattemæssig henseende bliver dansk.
Hovedreglen er, at sambeskatning ikke kan opnås, hvis mere end 50 pct. af  

 aktierne i datterselskabet er erhvervet fra koncernforbundne selskaber.
Det  

 er i den forbindelse uden betydning om det er moderselskabet selv eller andre  

 med dette sambeskattede selskaber, der erhverver aktierne i datterselskabet,  

 der ønskes omfattet af sambeskatningen.
Der er gjort en undtagelse hertil i tilfælde, hvor moderselskabet direkte  

 eller indirekte har ejet mere end 50 pct. af aktiekapitalen i datterselskabet  

 i hele perioden, hvor koncernforbindelsen har bestået.
Denne undtagelse giver  

 mulighed for at foretage de fleste omstruktureringer indenfor den del af en  

 koncern, hvor det danske selskab er moderselskab, uden at adgangen til  

 sambeskatning med udenlandske datterselskaber mistes.
 Undtagelsen giver imidlertid ikke adgang til sambeskatning mellem et  

 udenlandsk datterselskab og dets danske moderselskab, såfremt det danske  

 moderselskab har erhvervet datterselskabet fra sit eget moderselskab.
Efter § 12, stk. 7 i lov nr. 487 af 12. juni 1996 finder begrænsningen i  

 adgangen til sambeskatning anvendelse for ansøgninger om sambeskatning, hvor  

 ikke alle aktier i datterselskabet var erhvervet før den 6. december 1995.  

 Denne ændring medfører, at hvis betingelsen om 100 pct.'s ejerandel i  

 datterselskabet var opfyldt forud for lovforslaget fremsættelse, så kan der  

 gives tilladelse til sambeskatning.
Hvis derimod en del af aktiekapitalen  

 først er erhvervet den 6. december 1995 eller senere, finder begrænsningen  

 anvendelse.
6.2. Underskudsbegrænsning - faste driftssteder/ejendomme I tilknytning til reglerne om begrænsning i adgangen til sambeskatning er  

 der ved lov nr. 487 af 12. juni 1996 indført en bestemmelse i ligningslovens  

 § 5 H om en begrænsning af anvendelsen af underskud fra et fast driftssted  

 eller en fast ejendom beliggende i udlandet, såfremt det faste driftssted  

 eller den faste ejendom er erhvervet fra et koncernforbundet selskab m.v.
 Reglen skal sikre, at en allerede eksisterende udenlandsk  

 underskudsgivende filial eller fast ejendom ikke »placeres« i et  

 dansk selskab alene med henblik på at reducere den danske skattepligtige  

 indkomst.
 Efter ligningslovens § 5 H kan underskud fra et fast driftssted eller en  

 fast ejendom beliggende i en fremmed stat, Færøerne eller Grønland, erhvervet  

 af skattepligtige omfattet af selskabsskattelovens § 1 eller  

 fondsbeskatningslovens § 1 fra et koncernforbundet selskab m.v., alene  

 fremføres efter ligningslovens § 15 til modregning i senere overskud fra  

 samme faste driftssted eller faste ejendom.
 Ved afgørelsen af om et selskab anses for at være koncernforbundet  

 anvendes bestemmelsen i kursgevinstlovens § 4, stk. 2. Efter denne  

 bestemmelse anses selskaber og foreninger m.v. som værende koncernforbundne,  

 hvis samme aktionærkreds direkte eller indirekte råder over mere end 50 pct.  

 af aktiekapitalen i hvert selskab eller direkte eller indirekte råder over  

 mere end 50 pct. af stemmerne i hvert selskab.
Fusion og tilførsel af aktiver anses i relation til bestemmelsen for at  

 være en erhvervelse.
Tilfælde, hvor en underskudsgivende aktivitet fusioneres  

 ind i et udenlandsk (sambeskattet) datterselskab, vil således være omfattet  

 af bestemmelsen.
Såfremt der ikke udarbejdes et selvstændigt regnskab for den  

 indskudte virksomhed, skal der foretages en opdeling, hvor der lægges vægt på  

 aktiviteten og de hertil knyttede aktiver og passiver i de to selskaber før  

 fusionen.
 Efter ligningslovens § 5 H, stk. 2 finder bestemmelsen ikke anvendelse,  

 såfremt det faste driftssted eller den faste ejendom blev erhvervet fra et  

 selskab m.v., der på overdragelsestidspunktet blev beskattet i Danmark efter  

 skattelovgivningens almindelige regler og som ikke selv har erhvervet det  

 faste driftssted eller den faste ejendom fra et koncernforbundet selskab m.v.  

 De almindelige regler finder således eksempelvis anvendelse, såfremt et fast  

 driftssted er erhvervet fra et på overdragelsestidspunktet sambeskattet  

 selskab (forudsat sælgeren ikke selv har erhvervet det faste driftssted fra  

 et koncernforbundet, men ikke sambeskattet selskab).
 Ligningslovens § 5 H har virkning for faste ejendomme og faste  

 driftssteder, der erhverves fra og med den 6. december 1995, jf. § 12, stk.  

 10 i lov nr. 487 af 12. juni 1996.
6.3. Indgangsværdier I selskabsskattelovens § 31, stk. 5 - 9, blev der med lov nr. 312 af 17.  

 maj 1995 indsat regler om indgangsværdier i forbindelse med, at et udenlandsk  

 selskab inddrages under dansk sambeskatning, ligesom der er indført regler,  

 der regulerer situationen, hvor afskrivningsberettigede aktiver, der er  

 værdiansat ved sambeskatningens indtræden, senere afhændes.
Endelig er der  

 indført en bestemmelse om frit periodiserbare omkostninger.
Bestemmelserne er  

 justeret med lov nr. 487 af 12. juni 1996. Disse justeringer har virkning i  

 overensstemmelse med virkningstidspunktet for indførelsen af bestemmelserne i  

 lov nr. 312 af 17. maj 1995. Reglerne er nærmere beskrevet i afsnit 3, idet  

 reglerne er fælles for personer og selskaber m.v., der bliver fuldt  

 skattepligtige, og ved inddragelse af udenlandske selskaber under dansk  

 sambeskatning.
Bestemmelserne om indgangsværdier m.v., har virkning fra indkomståret 1995  

 d.v.s. hvis indkomståret 1995 er det første år, hvor det udenlandske selskab  

 er inddraget under sambeskatning.
Hvis indkomståret 1995 for et selskab m.v.  

 var påbegyndt den 2. november 1994 har bestemmelserne om indgangsværdier  

 først virkning fra indkomståret 1996. Hvis moderselskabet og det udenlandske  

 datterselskab ikke har samme indkomstår, fordi datterselskabet stiftes i  

 løbet af moderselskabets indkomstår, så er det moderselskabets indkomstår,  

 der er afgørende for om bestemmelserne har virkning fra indkomståret 1995  

 eller indkomståret 1996. Ændringerne af bestemmelserne om indgangsværdier  

 m.v., der blev gennemført med lov nr. 487 af 12. juni 1996, er ligeledes  

 tillagt virkning efter de ovenfor beskrevne regler.
6.4. Lempelse efter creditmetoden Efter ligningslovens § 33, stk. 6, kan skat betalt til fremmed stat,  

 Grønland eller Færøerne af udenlandske selskaber omfattet af sambeskatning  

 alene fradrages i skatten af sambeskatningsindkomsten efter ligningslovens §  

 33, stk. 1, d.v.s. at der højst kan opnås nedslag for den faktisk betalte  

 udenlandske skat.
Reglerne i eventuelle dobbeltbeskatningsoverenskomster  

 anvendes ikke.
 Efter hidtidig praksis anvendtes metodebestemmelsen i Danmarks  

 dobbeltbeskatningsoverenskomst med det pågældende land for så vidt angår  

 faste driftssteder, når der skulle lempes for udenlandsk beskatning af  

 udenlandske selskaber inddraget under sambeskatningen.
Som generelt udgangspunkt sker lempelsesberegningen samlet, hvis der er  

 flere indkomster fra samme land.
Lempelsesberegningen sker særskilt for hver  

 indkomstart, hvis der skal lempes efter forskellige metoder eller - i  

 tilfælde af creditlempelse - hvis indkomsten i det pågældende land er blevet  

 særskilt (kilde)beskattet.
I tilfælde, hvor et dansk selskab har et fast driftssted i en stat, som er  

 omfattet af eksemptionslempelse i henhold til Danmarks  

 dobbeltbeskatningsoverenskomst med denne stat, og et sambeskattet  

 datterselskab i samme stat, som omfattes af creditlempelse, jf.  

 ligningslovens § 33, stk. 6, er lempelsesmetoden ikke længere den samme,  

 hvorfor lempelsesberegningen ikke længere sker samlet.
I denne situation vil  

 lempelsesberegningen for alle sambeskattede datterselskaber i samme stat og  

 for alle faste driftssteder ske hver for sig.
 Også i creditlande deles lempelsesberegningen imidlertid op, således at  

 den i et land sker samlet for alle faste driftssteder, og samlet for alle  

 sambeskattede datterselskaber.
 Ligningslovens § 33, stk. 6, hvorefter creditmetoden anvendes ved  

 dobbeltbeskatningslempelse for skat betalt af udenlandske selskaber i dansk  

 sambeskatning har virkning fra indkomståret 1995. Er indkomståret 1995 for et  

 selskab eller en forening m.v. påbegyndt før den 2. november 1994, har loven  

 dog først virkning fra indkomståret 1996, jf. lov nr. 312 af 17. maj 1995 §  

 11, stk. 2.
6.5. Genbeskatning af underskud fra udenlandske sambeskattede  

 datterselskaber 6.5.1. Oversigt Ved lov nr. 312 af 17. maj 1995 gennemførtes ændringer i ligningslovens §  

 33 E om genbeskatning af underskud i udenlandske sambeskattede selskaber.  

 Disse regler finder anvendelse for indkomståret 1992 og senere indkomstår,  

 der er påbegyndt senest den 6. december 1995.
 Udformningen af § 33 E, stk. 1 og 2 efter ændringen ved lov nr. 312 af 17.  

 maj 1995, men før ændringen ved lov nr. 487 af 12. juni 1996, fremgår af  

 bilag 1 til cirkulæret.
Princippet i disse regler er, at ved sambeskatningsophøret gennemføres en  

 begrænset genbeskatning af fratrukket underskud.
I det omfang  

 nettounderskuddet ikke fuldt ud er genbeskattet i forbindelse med  

 sambeskatningsophøret gennemføres en efterfølgende genbeskatning.  

 Genbeskatningen sker ved at et beløb svarende til underskuddet medregnes ved  

 opgørelsen af moderselskabets skattepligtige indkomst.
Der skal imidlertid ikke ske genbeskatning, når sambeskatningen mellem et  

 moderselskab og dets datterselskab ophører i forbindelse med, at  

 moderselskabet fusionerer med datterselskabet efter reglerne i  

 fusionsskatteloven, og selskaberne har været sambeskattet indtil  

 fusionsdatoen og i de seneste 5 år forud herfor, eller for så vidt angår  

 underskud efter kulbrinteskattelovens kapitel 2 og 3 15 år forud herfor.
Det  

 vil sige i de tilfælde, hvor der ved fusionen kan ske fradrag af underskud  

 fra tidligere år i det modtagende selskabs indkomst i medfør af  

 fusionsskattelovens § 8, stk. 6.
Ligningslovens § 33 E blev ved lov nr. 487 af 12. juni 1996 ændret på en  

 række punkter.
Disse regler finder anvendelse i forhold til indkomstår, der  

 påbegyndes efter den 6. december 1995.
De nye regler medfører ændringer i metoden for opgørelse af  

 genbeskatningssaldoen.
Der skal således herefter opgøres en  

 genbeskatningssaldo efter reglerne indført ved lov nr. 312 af 17. maj 1995 og  

 en genbeskatningssaldo efter de nye regler indført ved lov nr. 487 af 12.  

 juni 1996.
Efter reglerne indført ved lov nr. 312 af 17. maj 1995, jf. bilag 1,  

 genbeskattes nettounderskuddet fra sambeskatningsperioden i forbindelse med  

 et ophør af sambeskatningen.
Efter reglerne indført ved lov nr. 487 af 12.  

 juni 1996 skal genbeskatningssaldoen opgøres ved en ny metode.  

 Genbeskatningssaldoen udgøres herefter af underskud, som er fradraget i andre  

 sambeskattede selskabers skattepligtige indkomst, og som ikke modsvares af  

 senere års overskud.
Såfremt der indgår flere selskaber fra samme land i  

 sambeskatningen skal der foretages en samlet opgørelse af  

 genbeskatningssaldoen.
Der foretages således en samlet opgørelse for alle  

 sambeskattede selskaber i samme land, hvorefter der foretages en  

 forholdsmæssig fordeling, jf. eksempel 6.5.3.3.
Udgangspunktet efter de nye regler er, at sambeskatningsophør udløser en  

 genbeskatning af hele genbeskatningssaldoen.
Der gøres en undtagelse hertil,  

 hvis sambeskatningsophøret skyldes, at der til ikke-koncernforbundne  

 selskaber afhændes aktier i datterselskabet i et sådan omfang at kontrollen  

 mistes, eller hvis datterselskabet går konkurs eller likvideres uden at  

 virksomheden helt eller delvist overføres til et koncernforbundet selskab.
I  

 så fald gennemføres en begrænset genbeskatning i forbindelse med  

 sambeskatningsophøret og en efterfølgende genbeskatning i det omfang  

 moderselskabet oppebærer udbytter eller aktieavancer hidrørende fra  

 datterselskabet, der udtrådte af sambeskatningen.
Der gennemføres endvidere som udgangspunkt en fuld genbeskatning af  

 genbeskatningssaldoen i tilfælde, hvor et udenlandsk sambeskattet  

 datterselskab helt eller delvist afhænder virksomheden til et  

 koncernforbundet selskab, samt hvis det danske moderselskab ophører med at  

 være fuldt skattepligtigt eller bliver hjemmehørende i udlandet efter en  

 dobbeltbeskatningsoverenskomst.
Videre er der indført bestemmelser der  

 regulerer genbeskatning i forbindelse med fusion og bestemmelser om en  

 genbeskatningsordning i tilfælde, hvor et sambeskattet udenlandsk  

 datterselskab flytter ledelsens sæde til Danmark og derved bliver  

 hjemmehørende i Danmark.
 Et selskab anses for at være udenlandsk, hvis det er hjemmehørende i en  

 fremmed stat, Færøerne eller Grønland, herunder efter bestemmelserne i en  

 dobbeltbeskatningsoverenskomst, på tidspunktet for sambeskatningens ophør.
Skattesubjekt efter ligningslovens § 33 E er det danske  

 koncernmoderselskab.
Det vil sige, at det er dette selskab, der pålignes  

 genbeskatningsbeløbet.
Det er uden betydning, om det udbytte eller den  

 aktieavance, der udløser en efterfølgende genbeskatning umiddelbart tilfalder  

 det danske koncernmoderselskab eller om udbyttet eller aktieavancen tilfalder  

 et koncernforbundet selskab.
Såfremt et dansk koncernmoderselskab således bortsælger et dansk  

 datterselskab, der har danske og udenlandske datterdatterselskaber, anses  

 sambeskatningen for ophørt efter ligningslovens § 33 E, stk. 1, og der  

 udløses genbeskatning.
Koncernmoderselskabet er skattesubjekt efter  

 ligningslovens § 33 E, hvorfor der udløses genbeskatning, når forbindelsen  

 til dette brydes.
Såfremt en eksisterende sambeskatning derimod udvides med et nyt  

 koncernmoderselskab skal der ikke ske genbeskatning.
Dette er tilfældet, hvor  

 et koncernmoderselskab (K) ejer 50 pct. af aktierne i et andet dansk selskab  

 (MI). MI har et helejet udenlandsk datterselskab (U). MI og U er  

 sambeskattede, og der er under sambeskatningen fratrukket et nettounderskud  

 hidrørende fra U.
K erhverver herefter de resterende 50 pct. af aktierne i  

 MI, og der etableres en sambeskatning omfattende K, MI og U.
I dette tilfælde vil der fortsat bestå en sambeskatning mellem MI og U,  

 hvor MI og U kan udnytte hinandens underskud fra tiden inden udvidelsen.
Det  

 selskab, der er skattesubjekt i relation til genbeskatning af underskuddene  

 under den gamle sambeskatning mellem MI og U (nemlig MI) indgår fortsat i den  

 udvidede sambeskatning.
Efter udvidelsen er K skattesubjekt i relation til genbeskatning af  

 underskud udnyttet i sambeskatningen efter udvidelsen.
Såfremt U herefter  

 opnår overskud vil underskud udnyttet under den gamle sambeskatning  

 fortrinsvis komme til genbeskatning.
 Hvis der i forbindelse med genbeskatningen efter ligningslovens § 33 E  

 skal medregnes et beløb ved opgørelsen af moderselskabets skattepligtige  

 indkomst, så anses dette beløb for at være dansk indkomst ved  

 skatteberegningen.
6.5.2. Underskud i perioden 1992 - 1995 6.5.2.1. Opgørelse af nettounderskud Et udenlandsk datterselskabs udtræden af sambeskatning udløser  

 genbeskatning, hvis det over hele sambeskatningsperioden har påvirket  

 sambeskatningsindkomsten med et nettounderskud.
Opgørelsen sker selskab for selskab, og den tager udgangspunkt i en  

 summering af det skattepligtige resultat for de år, hvor selskabet har været  

 inddraget under sambeskatningen.
Dog medregnes kun de skattepligtige  

 resultater af indkomståret 1992 og senere indkomstår.
Hvis der er tale om et  

 nettounderskud, reduceres dette med underskud, som enten ikke har kunnet  

 udnyttes på grund af forældelse efter 5 årsreglen i ligningslovens § 15,  

 eller som ikke har kunnet udnyttes til modregning i andre sambeskattede  

 selskabers skattepligtige indkomst inden sambeskatningsophøret.
6.5.2.2 Eksempel Et udenlandsk selskab (D) med kalenderåret som regnskabsår udtræder af  

 sambeskatning med et dansk moderselskab (M) med udgangen af indkomståret  

 1995.
 I sambeskatningsperioden fra og med 1992 har resultaterne været således:
I 1992 kan underskuddet i D fuldt ud modregnes i sambeskatningsindkomsten.  

 I 1994 udgør underskuddet i D 1000. Af dette kan kun de 500 modregnes i samme  

 års sambeskatningsindkomst.
De resterende 500 fremføres til indkomståret  

 1995, hvor de modregnes sambeskatningsindkomsten på 350. Herefter er der 150  

 af D's underskud fra 1994, der ikke modregnes i sambeskatningsindkomsten  

 inden sambeskatningsophøret.
Nettounderskuddet fra sambeskatningsperioden kan herefter opgøres til:  

 (405-250+1000-250) - 150 = 755 6.5.2.3. Beskatning ved sambeskatningsophør Nettounderskud som opgjort efter principperne beskrevet i afsnit 6.5.2.1.  

 genbeskattes ved sambeskatningens ophør.
Der skal dog ikke ske genbeskatning, når sambeskatningen mellem et  

 moderselskab og dets datterselskab ophører i forbindelse med, at  

 moderselskabet fusionerer med datterselskabet efter reglerne i  

 fusionsskatteloven, og selskaberne har været sambeskattet indtil  

 fusionsdatoen og i de seneste 5 år forud herfor, eller for så vidt angår  

 underskud efter kulbrinteskattelovens kapitel 2 og 3 15 år forud herfor.
Det  

 vil sige i de tilfælde, hvor der ved fusionen kan ske fradrag af underskud  

 fra tidligere år i det modtagende selskabs indkomst i medfør af  

 fusionsskattelovens § 8, stk. 6.
 Det forhold, at et sambeskattet udenlandsk selskab bliver fuldt  

 skattepligt, fordi ledelsens sæde flyttes til Danmark, jf.  

 selskabsskattelovens § 1, stk. 6, medfører ikke, at sambeskatningen ophører,  

 hvorfor flytningen heller ikke medfører en eventuel genbeskatning efter  

 ligningslovens § 33 E.
 Genbeskatningen i forbindelse med sambeskatningsophøret begrænses i  

 henhold til den tidligere udformning af ligningslovens § 33 E, stk. 1, 4.-6.  

 pkt, jf. vedlagte bilag 1.
 Der skal højst medregnes et beløb svarende til det overskud og den  

 fortjeneste, der for dette indkomstår skulle medregnes ved opgørelsen af det  

 sambeskattede selskabs skattepligtige indkomst eller skatteberegningen,  

 såfremt det sambeskattede selskab var blevet opløst ved likvidation og i  

 forbindelse hermed skulle beskattes her i landet.
Det beløb, der maksimalt skal genbeskattes, beregnes som det overskud og  

 den fortjeneste, der skulle medregnes ved opgørelsen af det sambeskattede  

 selskabs skattepligtige indkomst eller skatteberegningen, såfremt det  

 sambeskattede selskab var blevet opløst ved likvidation den første dag i det  

 indkomstår, der følger efter ophør af sambeskatning.
Overskuddet og  

 fortjenesten opgøres efter reglerne i selskabsskattelovens § 5. Eventuelt  

 underskud, der er fremførselsberettiget efter ligningslovens § 15, reducerer  

 beløbet.
Beregningen af det beløb, der maksimalt skal genbeskattes, er en  

 fiktiv beregning, der ikke har sammenhæng med indkomstopgørelsen i øvrigt for  

 det sambeskattede selskab og det danske selskab.
 Der ses ved opgørelsen af det beløb, der maksimalt skal genbeskattes, bort  

 fra indtægt,der er medregnet ved opgørelsen af sambeskatningsindkomsten for  

 det sidste år under sambeskatning.
 Ved opgørelsen af det beløb, der højst skal medregnes efter den tidligere  

 udformning af ligningslovens § 33 E, stk. 1, jf. vedlagte bilag 1, gives der  

 fradrag for beløb, der beskattes i medfør af varelagerlovens § 5, stk. 1.
 Som salgssum for afståede aktiver og passiver anses handelsværdien ved  

 sambeskatningens ophør.
 Det påhviler selskabet at godtgøre, at det beløb, der højst skal  

 medregnes, er mindre end det underskud, der skal genbeskattes.
 Genbeskatningen foregår ved, at et beløb svarende til nettounderskuddet,  

 jf. ovenfor, medregnes ved opgørelsen af moderselskabets skattepligtige  

 indkomst i det første indkomstår efter ophør af sambeskatning.
6.5.2.4. Eksempel Et selskab udtræder af en sambeskatning med udgangen af indkomståret 1995,  

 der er sammenfaldende med kalenderåret.
Nettounderskuddet i  

 sambeskatningsperioden opgøres til 755. I forbindelse med  

 sambeskatningsophøret begrænses genbeskatningen til en  

 likvidationsbeskatning, ved en likvidation den første dag i det første  

 indkomstår efter ophør af sambeskatning, d.v.s. den 1. januar 1996.
 Genbeskatningen ved sambeskatningsophøret begrænses således til:
 Ved sambeskatningens ophør genbeskattes 255 af det samlede nettounderskud  

 på 755. Ved opgørelsen af moderselskabets skattepligtige indkomst i  

 indkomståret 1996 skal der således i medfør af ligningslovens § 33 E, stk. 1,  

 medregnes et beløb på 255 som dansk indkomst.
6.5.2.5. Genbeskatning efter sambeskatningens ophør Hvis det under afsnit 6.5.2.1. opgjorte nettounderskud ikke fuldt ud  

 genbeskattes i forbindelse med ophøret af sambeskatningen, skal den  

 resterende del af underskuddene genbeskattes i takt med, at moderselskabet  

 oppebærer udbytter eller aktieavancer fra det udenlandske datterselskab,  

 eller at datterselskabets indkomst medregnes ved opgørelsen af  

 moderselskabets skattepligtige indkomst som følge af tvungen sambeskatning  

 efter selskabsskattelovens § 32.
 Den efterfølgende genbeskatning foregår ved, at moderselskabet modtager  

 skattepligtigt udbytte eller skattepligtige avancer hidrørende fra  

 datterselskabet, eller ved at der sker en tvungen sambeskatning efter  

 selskabsskattelovens § 32. Hvis udbytter og/eller aktieavancer er skattefrie,  

 så medregnes ved opgørelsen af moderselskabets skattepligtige indkomst et  

 beløb svarende til udbytterne og/eller avancerne.
Skattesubjekt efter ligningslovens § 33 E er det danske  

 koncernmoderselskab.
Det vil sige, at det er dette selskab, der pålignes  

 genbeskatningsbeløbet.
Det er uden betydning, om det udbytte eller den  

 aktieavance, der udløser en efterfølgende genbeskatning umiddelbart tilfalder  

 det danske koncernmoderselskab eller om udbyttet eller aktieavancen tilfalder  

 et med dette selskab sambeskattet datterselskab.
 Nettounderskuddet, som opgjort i afsnit 6.5.2.1., fratrukket  

 genbeskatningen i forbindelse med sambeskatningens ophør, jf. afsnit  

 6.5.2.3., udgør det beløb, der skal genbeskattes, ved indgangen til det  

 første indkomstår efter sambeskatningens ophør.
I beløbet til genbeskatning fragår realiserede skattepligtige avancer, der  

 opstår ved salg af aktier i det pågældende selskab.
Aktieavancerne opgøres  

 efter reglerne i aktieavancebeskatningslovens § 6, stk. 2 og 3. Efter praksis  

 anses et datterselskab i relation til sambeskatningsreglerne for 100 pct.  

 ejet i hele indkomståret, selvom aktiebesiddelsen helt eller delvist afhændes  

 den sidste dag i året.
En aktieavance, der måtte fremkomme ved en sådan  

 aktieafhændelse, er omfattet af genbeskatning efter den tidligere udformning  

 af ligningslovens § 33 E, stk. 2, jf. vedlagte bilag 1.
 Udbytter, der hidrører fra det pågældende selskab, fragår beløbet til  

 genbeskatning i det indkomstår, hvor der erhverves endelig ret til  

 udbytteudlodninger, d.v.s. på tidspunktet, hvor der er truffet endelig  

 beslutning om udbytteudlodning på generalforsamlingen.
 Hvis det udenlandske selskab, der er udtrådt af sambeskatningen, er  

 underlagt tvungen sambeskatning, og det udenlandske selskabs indkomst helt  

 eller delvist skal medregnes ved opgørelsen af moderselskabets skattepligtige  

 indkomst, så fragår det beløb, der medregnes ved moderselskabets  

 indkomstopgørelse, i beløbet til genbeskatning.
 Udbytter, der erhverves ret til, aktieavancer, der realiseres, og  

 indkomst, der efter selskabsskattelovens § 32 skal medregnes til  

 moderselskabets indkomst, efter udgangen af det sidste år under  

 sambeskatningen omfattes af den tidligere udformning af ligningslovens § 33  

 E, stk. 2, jf. vedlagte bilag 1.
Hvis udbytter eller avancer er skattefri efter skattelovgivningens  

 almindelige regler eller efter en dobbeltbeskatningsoverenskomst, sker  

 genbeskatningen ved, at moderselskabet ved opgørelsen af dets skattepligtige  

 indkomst medregner et beløb, som svarer til modtagne udbytter eller  

 aktieavancer.
Dette beløb er dansk indkomst.
 For så vidt angår skattepligtige udbytter og avancer, anses  

 genbeskatningen for foretaget i forbindelse med den almindelige beskatning.
Hvis der i beløbet til genbeskatning samtidigt skal fragå beløb, som er  

 skattepligtige, og beløb, der ikke er, så fragår de skattepligtige beløb  

 først.
Dette kan tænkes, hvis der modtages udbytte fra et udenlandsk selskab  

 baseret på en aktiebesiddelse på under 25 pct.
I dette tilfælde skal alene 66  

 pct. af udbyttet medregnes ved indkomstopgørelsen, jf. selskabsskattelovens §  

 13.
Er beløbet til genbeskatning ikke genbeskattet i løbet af indkomståret,  

 overføres det resterende beløb til det følgende indkomstår.
Genbeskatningen  

 ophører, når hele beløbet er genbeskattet.
6.5.2.6. Eksempel Et udenlandsk datterselskab (D) udtræder af sambeskatning med udgangen af  

 indkomståret 1995. Indkomståret følger kalenderåret.
Nettounderskuddet for  

 sambeskatningsperioden udgør 755. Genbeskatningen ved sambeskatningsophøret,  

 jf. den tidligere udformning af § 33 E, stk. 1, udgør 255, hvorefter beløbet  

 til genbeskatning i relation til den tidligere § 33 E, stk. 2, udgør 500.
 1996:
I forbindelse med sambeskatningens ophør afhænder moderselskabet (M) 40  

 pct. af aktiekapitalen i D, således at aktiebesiddelsen herefter udgør 60  

 pct.
Aktieavancen, der er skattefri, udgør 100. Den 1. april deklareres  

 udbytte fra D til M på 100. Dette udbytte er skattefrit i.h.t.  

 selskabsskattelovens § 13, stk. 3.
 M's skattepligtige indkomst kan i indkomståret 1996 herefter opgøres til:
Efter genbeskatningen, der følger af udbyttet (der for den skattepligtige  

 del går forud ved genbeskatningen), resterer der kun et beløb på 130 til  

 genbeskatning.
Det er derfor alene 130 af aktieavancen på 140, der udløser  

 genbeskatning.
6.5.3. Underskud i 1996 og senere Ligningslovens § 33 E efter ændringerne, der blev gennemført med lov nr.  

 487 af 12. juni 1996 finder anvendelse i forhold til indkomstår, der  

 påbegyndes efter den 6. december 1995.
6.5.3.1. Opgørelse af genbeskatningssaldo Genbeskatningssaldoen opgøres som underskud, som er fradraget i andre  

 sambeskattede selskabers skattepligtige indkomst, og som ikke modsvares af  

 senere års overskud.
Dette medfører, at i det omfang et underskud ikke  

 fradrages i sambeskatningsperioden p.g.a. 5 års-reglen i ligningslovens § 15  

 eller p.g.a., at der ikke i sambeskatningsperioden har været et overskud,  

 hvori underskuddet kunne fratrækkes, så danner dette underskud ikke grundlag  

 for genbeskatning.
 6.5.3.2. Eksempel:
 Et sambeskattet udenlandsk datterselskab har i en årrække haft følgende  

 resultater, idet underskuddene fuldt ud er fratrukket i andre sambeskattede  

 selskabers indkomst:
År 1: -100, år 2: 200, år 3: -400 og år 4: 100 Herefter udtræder det udenlandske datterselskab af sambeskatningen.  

 Genbeskatningssaldoen opgøres til 300, idet underskuddet fra år 1 fuldt ud  

 modsvares af overskuddet i år 2, og underskuddet i år 3 på 400 modsvares kun  

 af et overskud på 100 i år 4. Det resterende overskud i år 2 kan ikke  

 fremføres til modregning i senere underskud.
 Udgifter i et udenlandsk datterselskab, der indgår i en frivillig  

 sambeskatning efter selskabsskattelovens § 31, som på grund af reglen i  

 ligningslovens § 5 G om dobbelt fradrag ikke kan fradrages i  

 sambeskatningsindkomsten, er »ikke fradraget« i andre selskabers  

 overskud, jf. § 33 E, stk. 1. Der skal derfor bortses fra sådanne udgifter  

 ved opgørelsen af det genbeskatningspligtige underskud.
Efter reglerne for indkomstår påbegyndt senest den 6. december 1995  

 opgøres nettounderskud selskab for selskab.
På baggrund af samspillet med  

 bestemmelserne om beregning af lempelse for dobbeltbeskatning, hvor  

 opgørelsen sker samlet for alle sambeskattede selskaber i samme land, er  

 dette ændret i forhold til indkomstår påbegyndt efter 6. december 1995.  

 Herefter foretages en samlet opgørelse for alle sambeskattede selskaber i  

 samme land, hvorefter der foretages en fordeling.
Resultatet opgøres samlet for alle udenlandske sambeskattede selskaber i  

 samme land.
Hvis den samlede opgørelse udviser et overskud, fordeles dette  

 forholdsmæssigt på de selskaber, der bidrager med et overskud.
Hvis derimod  

 den samlede opgørelse udviser et underskud, fordeles dette forholdsmæssigt på  

 de underskudsgivende selskaber.
 6.5.3.3. Eksempel:
 I et indkomstår har 3 sambeskattede udenlandske datterselskaber i samme  

 land følgende resultater:
 Selskab Y: 1000, selskab Z: -2000 og selskab Q: 2500.
Det samlede resultat udgør: 1000 -2000 + 2500 = 1500, der fordeles  

 forholdsmæssigt på de overskudsgivende selskaber.
Fordelingen bliver  

 følgende:
Udgangspunktet i ligningslovens § 33 E, stk. 1, er, at der foretages en  

 genbeskatning af hele genbeskatningssaldoen i forbindelse med  

 sambeskatningsophøret.
Der er dog også andre situationer, der udløser en fuld  

 genbeskatning af genbeskatningssaldoen.
6.5.3.4.1. Sambeskatningsophør Efter ligningslovens § 33 E, stk. 1, gennemføres en fuld genbeskatning af  

 genbeskatningssaldoen i tilfælde, hvor sambeskatningen med et udenlandsk  

 datterselskab ophører, med mindre stk. 3 finder anvendelse.
Et ophør af  

 sambeskatningen medfører herefter som udgangspunkt en fuld genbeskatning.
 Ved opgørelsen af koncernmoderselskabets skattepligtige indkomst i det  

 første indkomstår, hvor datterselskabet ikke er omfattet af sambeskatning,  

 medregnes et beløb svarende til genbeskatningssaldoen i det udtrådte selskab.
6.5.3.4.2. Afhændelse af virksomhed Efter ligningslovens § 33 E, stk. 2, gennemføres som udgangspunkt  

 ligeledes fuld genbeskatning i tilfælde, hvor et udenlandsk sambeskattet  

 datterselskab helt eller delvist afhænder selskabets virksomhed til et  

 koncernforbundet selskab m.v.
Baggrunden for denne bestemmelse er, at herved  

 sikres, at datterselskabet ikke omgår genbeskatningen ved at udskille de  

 sunde dele af selskabets aktiviteter.
 Ved vurderingen af om afhændelse af aktiver i relation til ligningslovens  

 § 33 E, stk. 2, anses for at være en hel eller delvis afhændelse af  

 virksomhed, tages udgangspunkt i den almindelige skatteretlige forståelse af  

 begrebet »virksomhed«.
 Det beror på en konkret vurdering om det, der afhændes, må anses for at  

 være en hel eller delvis afhændelse af virksomhed.
 Ligningslovens § 33 E, stk. 2 tilsigter at sikre, at genbeskatning sker  

 forinden et datterselskab afhænder den overskudsgivende del af virksomheden  

 til et andet selskab i koncernen, der ikke indgår i sambeskatningen.
Afståelse af enkeltstående aktiver (eller passiver) udgør derfor som  

 udgangspunkt ikke en hel eller delvis afståelse af en virksomhed.
Dette  

 gælder særligt i forhold til omsætningsaktiver - herunder aktier, der må  

 kvalificeres som omsætningsaktiver.
I tilfælde af, at datterselskabet fungerer som holdingselskab, er  

 datterselskabets virksomhed aktiebesiddelse.
I sådanne tilfælde er  

 aktieposten et anlægsaktiv.
En hel eller delvis afståelse af en sådan  

 aktiepost anses for at være en hel eller delvis afståelse af virksomhed.
 Likvidationsprovenu, der alene består i en kontant udlodning, udgør ikke  

 en hel eller delvis afhændelse af datterselskabets virksomhed.
 Det forhold, at et udenlandsk datterselskab, der ikke er omfattet af  

 sambeskatningen, fusioneres med et udenlandsk sambeskattet datterselskab, og  

 det sambeskattede selskab er det modtagende, udløser ikke genbeskatning efter  

 ligningslovens § 33 E, stk. 2.
Det er kun afhændelser til koncernforbundne selskaber m.v., der udløser  

 genbeskatning.
Ved vurderingen af om et selskab anses for at være  

 koncernforbundet anvendes kursgevinstlovens § 4, stk. 2. Efter denne  

 bestemmelse anses selskaber og foreninger m.v. som værende koncernforbundne,  

 hvis samme aktionærkreds direkte eller indirekte råder over mere end 50 pct.  

 af aktiekapitalen i hvert selskab eller direkte eller indirekte råder over  

 mere end 50 pct. af stemmerne i hvert selskab.
 I lighed med genbeskatning efter ligningslovens § 33 E, stk. 1,  

 gennemføres genbeskatningen efter stk. 2, ved at et beløb svarende til hele  

 genbeskatningssaldoen f.s.v.a. det pågældende udenlandske datterselskab  

 medregnes ved det danske moderselskabs skattepligtige indkomst.
 Genbeskatningen udløses på afhændelsestidspunktet.
Hvis afhændelsen sker i løbet af et indkomstår, foretages genbeskatningen  

 på baggrund af genbeskatningssaldoen for det pågældende datterselskab ved  

 begyndelsen af indkomståret.
Hele datterselskabets resultat det pågældende  

 indkomstår henføres således til den ny genbeskatningssaldo.
Der foretages dog ikke en genbeskatning i tilfælde, hvor 1) samtlige  

 selskabets aktiver overdrages til et andet datterselskab, der er omfattet af  

 den danske sambeskatning, og 2) underskuddet for det overdragende selskab  

 efter udenlandske regler overføres til det erhvervende selskab.
Dette  

 medfører, at det erhvervende selskab skal succedere i det overdragende  

 selskabs underskud fra tidligere år.
I tilfælde, hvor undtagelsen finder  

 anvendelse, overføres genbeskatningssaldoen vedrørende det overdragende  

 selskab til genbeskatningssaldoen vedrørende det erhvervende selskab.
Undtagelsen finder anvendelse, såfremt underskuddet for det overdragende  

 selskab efter udenlandske regler overføres til det erhvervende selskab,  

 uanset dette underskud efter de udenlandske regler opgøres til et beløb  

 forskelligt fra hvad det ville være efter danske regler.
Er der eksempelvis  

 efter danske regler et fremførselsberettiget underskud i datterselskabet mens  

 datterselskabet, ifølge de udenlandske regler, ikke har et tilsvarende  

 underskud til fremførsel vil undtagelsen finde anvendelse.
Undtagelsen er  

 således betinget af, at det erhvervende selskab »principielt  

 succederer« i det overdragende selskabs underskud.
6.5.3.4.3. Moderselskabets ophør af skattepligt m.v Efter ligningslovens § 33 E, stk. 6, medregnes et beløb svarende til  

 genbeskatningssaldoen ved indkomstopgørelsen, hvis moderselskabet ophører med  

 at være skattepligtigt efter selskabsskatteloven § 1, eller hvis  

 moderselskabet efter bestemmelserne i en dobbeltbeskatningsoverenskomst  

 bliver hjemmehørende i en fremmed stat, Færøerne eller Grønland.
Moderselskabet kan ophøre med at være skattepligtigt efter  

 selskabsskattelovens § 1 både på baggrund af, at selskabets ledelse flyttes  

 til udlandet (selskaber, der ikke er indregistreret i Danmark), og på  

 baggrund af, at det likvideres.
Begge situationer vil udløse en  

 genbeskatning.
Såfremt moderselskabet er et dansk indregistreret selskab, der flytter  

 ledelsens sæde til udlandet og bliver hjemmehørende der efter bestemmelserne  

 i Danmarks dobbeltbeskatningsoverenskomst med det pågældende land, vil der  

 tilsvarende udløses en genbeskatning.
Det er i den sammenhæng uden betydning  

 om den pågældende dobbeltbeskatningsoverenskomst påberåbes.
Genbeskatningen omfatter genbeskatningssaldi vedrørende selskaber, der  

 frem til fraflytningen m.v. var omfattet af sambeskatningen, og som  

 udgangspunkt restgenbeskatningssaldi (efterfølgende genbeskatning) vedrørende  

 selskaber, der tidligere er udtrådt af sambeskatningen.
I tilfælde, hvor  

 moderselskabet ikke længere ejer aktier (direkte eller indirekte) i det  

 selskab, som restgenbeskatningssaldoen vedrører, anses denne for bortfaldet,  

 hvorfor den ikke tages til genbeskatning ved moderselskabets ophør af  

 skattepligt m.v.
6.5.3.5. Begrænset genbeskatning I visse tilfælde udløser sambeskatningsophør ikke fuld genbeskatning, men  

 derimod en begrænset genbeskatning i forbindelse med sambeskatningsophøret  

 kombineret med en efterfølgende genbeskatning, jf. ligningslovens § 33 E,  

 stk. 3 og 4. Disse bestemmelser tager udgangspunkt i de regler, der gælder  

 for indkomstår, der er påbegyndt senest 6. december 1995, jf. afsnit 6.5.2.
Dette gælder for det første, hvis sambeskatningen ophører som følge af  

 salg af aktier, og det danske moderselskab sammen med koncernforbundne  

 selskaber ikke efter afhændelsen af aktierne kontrollerer det udtrædende  

 selskab.
Det er forbindelsen mellem det danske selskab, der udgør  

 moderselskabet for sambeskatningen, og det udtrædende selskab, der er  

 afgørende.
Dette medfører eksempelvis, at hvis et dansk koncernmoderselskab  

 (K) bortsælger et dansk datterselskab (MI), der har danske og udenlandske  

 datterdatterselskaber, så anses sambeskatningen for ophørt, og der skal  

 gennemføres genbeskatning, jf. ligningslovens § 33 E, stk. 3 og 4, i det  

 omfang K - eventuelt sammen med andre koncernforbundne selskaber - ikke efter  

 sambeskatningsophøret kontrollerer det udenlandske selskab.
 Ved vurderingen af, om selskaber anses for koncernforbundne anvendes  

 kursgevinstlovens § 4, stk. 2. Efter denne bestemmelse anses selskaber og  

 foreninger m.v. som værende koncernforbundne, hvis samme aktionærkreds  

 direkte eller indirekte råder over mere end 50 pct. af aktiekapitalen i hvert  

 selskab eller direkte eller indirekte råder over mere end 50 pct. af  

 stemmerne i hvert selskab.
 Ved vurderingen af om moderselskabet - eventuelt sammen med  

 koncernforbundne selskaber - anses for at kontrollere det udtrædende selskab  

 anvendes kontrolbegrebet i selskabsskattelovens § 32. Heraf følger, at et  

 selskab anses for kontrolleret såfremt man direkte eller indirekte er i  

 besiddelse af mere end 50 pct. af aktiekapitalen eller direkte eller  

 indirekte råder over mere end 50 pct. af stemmeretterne, jf. punkt 7.2.2.
 For det andet begrænses genbeskatningen ved sambeskatningsophøret, hvis  

 sambeskatningen ophører som følge af datterselskabets konkurs eller  

 likvidation, uden at datterselskabets virksomhed helt eller delvist overføres  

 til et koncernforbundet selskab, herunder til moderselskabet.
 Ved vurderingen af om der foreligger en hel eller delvis afhændelse af  

 virksomhed anvendes principperne beskrevet i afsnit 6.5.3.4.2.
6.5.3.5.1. Sambeskatningsophør Ved sambeskatningsophøret, d.v.s. i indkomståret, der følger efter det  

 sidste indkomstår, hvor det pågældende udenlandske datterselskab er omfattet  

 af sambeskatningen, gennemføres efter ligningslovens § 33 E, stk. 3, en  

 genbeskatning, der er maksimeret til den fortjeneste, som datterselskabet  

 ville have opnået ved ophør af virksomhed og salg til handelsværdi af  

 aktiver, der er i behold hos selskabet ved udløbet af det sidste indkomstår  

 under sambeskatningen, med tillæg af skattefri udbytter og aktieavancer  

 oppebåret i de seneste fem år i sambeskatningsperioden.
Ved beregningen af den maksimale genbeskatning medregnes fortjenester, der  

 ville være skattepligtige efter de almindelige regler, og fortjenesterne  

 opgøres efter de almindelige regler.
Det vil f.eks. sige, at fortjeneste på  

 fast ejendom opgøres efter bestemmelserne i ejendomsavancebeskatningsloven.  

 Det er alene aktiver, der er i behold ved udløbet af sidste indkomstår under  

 sambeskatning, der indgår i beregningen af maksimeringen.
Passiver indgår  

 ikke.
Såfremt passiver imidlertid indgår i opgørelsen af fortjeneste efter de  

 almindelige regler, eksempelvis efter bestemmelserne i ejendomsavance-  

 beskatningsloven, kan disse fortsat indgå.
 Fortjenesterne forhøjes med skattefri aktieavancer og udbytter hidrørende  

 fra det udenlandske selskab i de seneste 5 år under sambeskatningen.
Det er således aktieavancer, der er realiseret, og udbytter, der er  

 erhvervet ret til, inden for de sidste 5 indkomstår, der danner grundlag for  

 forhøjelsen.
Der erhverves almindeligvis ret til udbytte ved beslutning på  

 datterselskabets generalforsamling.
Det er uden betydning, om det er det danske moderselskab eller andre  

 sambeskattede selskaber, der realiserer aktieavancen eller modtager  

 udbyttebeløbene.
I det omfang, der er et selskab, der var omfattet af  

 sambeskatningen på tidspunktet for realisationen af aktieavancen eller  

 tidspunktet, hvor der erhvervedes ret til udbyttebeløbet, så indgår  

 aktieavancen eller udbyttet i beregningen af forhøjelsen.
Det er alene skattefri udbytter og aktieavancer, der danner grundlag for  

 forhøjelse.
Ved vurderingen af om skattefrihed består anvendes både  

 dobbeltbeskatningsoverenskomster og intern dansk lovgivning.
Hvis en  

 dobbeltbeskatningsoverenskomst forpligter til at lempe beskatning af  

 aktieavancer og udbytte hidrørende fra det udenlandske datterselskab efter  

 eksemptionsmetoden, så danner de grundlag for en forhøjelse.
Tilsvarende  

 gælder udbytte omfattet af selskabsskattelovens § 13, stk. 3, og  

 aktieavancer, der er fritaget for beskatning efter  

 aktieavancebeskatningslovens regler.
Selvom ikke alle aktier i datterselskabet afhændes, så gennemføres  

 maksimeringen på baggrund af den fulde fortjeneste, de samlede udbytter og  

 den samlede aktieavance.
Der foretages således ikke en forholdsmæssig  

 nedsættelse.
 Det påhviler selskabet at godtgøre, at det beløb, der maksimalt skal  

 medregnes ved genbeskatning i forbindelse med sambeskatningsophøret, jf.  

 ligningslovens § 33 E, stk. 3, er mindre end den samlede genbeskatningssaldo.
6.5.3.5.2. Eksempel Et moderselskab (M) og dets udenlandske helejede datterselskab (D) stiftes  

 per 1. januar 1995. M sælger 60 pct. af aktierne i D i indkomståret 1998.  

 Selskaberne var indtil afhændelsen af aktierne sambeskattede.
Det sidste år  

 under sambeskatning er således indkomståret 1997.
 Oversigt over underskud i D, udloddet udbytte fra D og aktieavancer i  

 perioden 1995 - 1999:
Alle underskud i D har kunnet anvendes til modregning i  

 sambeskatningsindkomsten.
M har modtaget alle udbytter skattefrit, jf.  

 selskabsskattelovens § 13, stk. 3. Fortjenesten i 1998 vedrører salget af  

 aktieandelen på 60 pct.
Aktieandelen er skattefri efter reglerne i  

 aktieavancebeskatningsloven.
 Ved ophør af virksomhed og salg til handelsværdi af aktiver, der var i  

 behold hos D ved udløbet af 1997 kunne M have opnået en fortjeneste på i alt  

 100.
 Genbeskatning af underskud efter § 33 E, stk. 3:
 I forbindelse med ophør af sambeskatningen genbeskattes i 1998 200,  

 svarende til den fortjeneste M kunne have opnået, med tillæg af M's udbytte  

 for 1997.
 Herefter resterer fortsat 180 til genbeskatning (eksemplet fortsættes  

 nedenfor).
6.5.3.5.3. Efterfølgende genbeskatning Hvis genbeskatningssaldoen ikke fuldt ud beskattes i forbindelse med  

 ophøret af sambeskatningen, jf. ligningslovens § 33 E, stk. 3, skal den  

 resterende del af genbeskatningssaldoen beskattes i takt med, at der  

 oppebæres udbytter eller aktieavancer fra det udenlandske datterselskab.  

 Skattesubjekt for genbeskatningen er det danske koncernmoderselskab.  

 Genbeskatningen gennemføres på baggrund af udbytteudlodninger til og  

 realisering af aktieavancer som foretages af koncernmoderselskabet selv eller  

 af et med dette koncernforbundet selskab.
Ved vurderingen af om et selskab  

 anses for at være koncernforbundet anvendes retningslinierne i  

 kursgevinstlovens § 4, stk. 2.
Den efterfølgende beskatning gennemføres ved, at efterhånden som  

 moderselskabet eller hermed koncernforbundne selskaber modtager udbytte eller  

 skattepligtige avancer hidrørende fra datterselskabet, så fragår disse beløb  

 genbeskatningssaldoen.
Hvis moderselskabet eller eventuelt det hermed  

 koncernforbundne selskab ikke skal beskattes i Danmark af udbytterne og/eller  

 aktieavancerne hidrørende fra det udenlandske datterselskab, så medregnes et  

 beløb svarende til udbytterne og/eller aktieavancerne ved opgørelsen af  

 moderselskabets skattepligtige indkomst og fragår i genbeskatningssaldoen.
Det er således alene udbytte, der indgår i den danske skattepligtige  

 indkomst, der nedsætter genbeskatningssaldoen.
Udbytte, der oppebæres af  

 udenlandske ikke sambeskattede koncernselskaber nedsætter derimod ikke  

 genbeskatningssaldoen.
 Der henvises i øvrigt til afsnit 6.5.2.5.
 Eksempel 6.5.3.5.2. (fortsat):
 Da genbeskatningssaldoen ikke fuldt ud kunne beskattes i forbindelse med  

 ophøret af sambeskatningen, jf. ligningslovens § 33 E, stk.3, skal der  

 herefter ske beskatning i takt med at der udloddes udbytte til moderselskabet  

 og realiseres aktieavancer.
 M modtager i 1998 dels et skattefrit udbytte på 40 og opnår en skattefri  

 aktieavance på 100. I 1998 medregnes således 140 ved opgørelsen af M's  

 skattepligtige indkomst.
I 1999 modtager M ligeledes et skattefrit udbytte på 40, hvorfor der i  

 1999 medregnes 40 ved opgørelsen af M's skattepligtige indkomst.
Der er  

 herefter sket fuld beskatning af genbeskatningssaldoen på i alt 380.
6.5.3.5.4. Generhvervelse indenfor 5 år På baggrund af, at der er forskel i genbeskatningen i tilfælde, hvor  

 kontrollen med det udtrædende udenlandske datterselskab opgives i forbindelse  

 med sambeskatningsophøret, og tilfælde, hvor kontrollen bibeholdes, findes i  

 ligningslovens § 33 E, stk. 5, en »tilbagekøbsbestemmelse«.
Det  

 følger af denne bestemmelse, at eventuelt underskud, der ikke er genbeskattet  

 efter stk. 3 og 4, medregnes ved opgørelsen af moderselskabets skattepligtige  

 indkomst, hvis moderselskabet alene eller sammen med koncernforbundne  

 selskaber m.v. inden 5 år efter ophør af sambeskatning genvinder kontrol med  

 det udtrædende selskab.
 På tidspunktet, hvor kontrollen generhverves, hvis dette ligger indenfor 5  

 år efter sambeskatningsophøret medregnes ved opgørelsen af moderselskabets  

 skattepligtige indkomst et beløb svarende til restgenbeskatningssaldoen.  

 Restgenbeskatningssaldoen opgøres som genbeskatningssaldoen ved  

 sambeskatningsophøret fratrukket genbeskatning i forbindelse med  

 sambeskatningsophøret, jf. ligningslovens § 33 E, stk. 3, og efterfølgende  

 genbeskatning, jf. ligningslovens § 33 E, stk. 4.
 Ved bedømmelsen af om et selskab anses for koncernforbundet anvendes  

 kursgevinstlovens § 4, stk. 2. Efter denne bestemmelse anses selskaber og  

 foreninger m.v. som værende koncernforbundne, hvis samme aktionærkreds  

 direkte eller indirekte råder over mere end 50 pct. af aktiekapitalen i hvert  

 selskab eller direkte eller indirekte råder over mere end 50 pct. af  

 stemmerne i hvert selskab.
 Kontrolbegrebet følger i lighed med, hvad der gælder for ligningslovens §  

 33 E, stk. 3, kontrolbegrebet i selskabsskattelovens § 32, jf. punkt 7.2.2.
6.5.3.6. Genbeskatning ved fusion I ligningslovens § 33 E, stk. 7 og 8, findes særlige bestemmelser,  

 hvorefter visse tilfælde af fusion ikke udløser genbeskatning.
Stk. 7  vedrører den situation, hvor det danske  

 moderselskab fusionerer.
I tilfælde, hvor moderselskabet ikke er det  

 modtagende selskab, ville der uden en særlig undtagelsesbestemmelse være tale  

 om et sambeskatningsophør, der medførte genbeskatning af underskud.
Efter  

 stk. 7 anvendes ligningslovens § 33 E, stk. 1-6, ikke i tilfælde, hvor  

 moderselskabet fusionerer efter reglerne i fusionsskatteloven, og hvor det  

 modtagende selskab er hjemmehørende her i landet, og det udenlandske  

 datterselskab efter fusionen er omfattet af sambeskatning efter  

 selskabsskattelovens § 31.
 I stedet overføres genbeskatningssaldoen på det udenlandske datterselskab  

 til det modtagende selskab, der således efter fusionen er moderselskab i  

 relation til ligningslovens § 33 E.
Ligningslovens § 33 E, stk. 8, vedrører situationen, hvor to sambeskattede  

 datterselskaber fusionerer.
Hvis to sambeskattede datterselskaber fusionerer  

 sker der ikke genbeskatning, hvis underskud fra det ophørende selskab efter  

 udenlandske regler kan overføres til det modtagende selskab, selvom der i  

 forhold til det ophørende selskab foreligger et sambeskatningsophør.
I stedet  

 overføres moderselskabets genbeskatningssaldo på det ophørende selskab til  

 genbeskatningssaldoen på det modtagende selskab.
 Ligningslovens § 33 E, stk. 8, finder anvendelse, såfremt underskuddet for  

 det ophørende selskab efter udenlandske regler overføres til det modtagende  

 selskab, uanset dette underskud efter de udenlandske regler opgøres til et  

 beløb forskelligt fra hvad det ville være efter danske regler, jf. punkt  

 6.5.3.4.2.
6.5.3.7. Udenlandsk sambeskattet datterselskab bliver hjemmehørende i  

 Danmark Udenlandske datterselskaber kan, hvis ledelsens sæde flyttes til Danmark,  

 blive hjemmehørende og dermed skattepligtige i Danmark, jf.  

 selskabsskattelovens § 1, stk. 6.
Ligningslovens § 33 E finder som udgangspunkt ikke anvendelse på  

 datterselskaber, der er hjemmehørende og skattepligtige i Danmark.
Med  

 henblik på at undgå, at ligningslovens § 33 E kan omgås ved at lade et  

 udenlandsk sambeskattet datterselskabs ledelse flytte til Danmark, foreslås i  

 ligningslovens § 33 E, stk. 9, at genbeskatningsreglerne tilsvarende finder  

 anvendelse på sambeskattede danske datterselskaber, der har været  

 hjemmehørende i udlandet.
Når et udenlandsk sambeskattet selskab bliver hjemmehørende i Danmark  

 opgøres genbeskatningssaldoen.
Genbeskatningssaldoen reduceres efterhånden,  

 som datterselskabet optjener udenlandsk skattepligtig indkomst.
Efter  

 datterselskabet er blevet hjemmehørende i Danmark kan moderselskabets  

 genbeskatningssaldo på dette datterselskab således ikke forøges.
Hvis datterselskabet efter det er blevet hjemmehørende i Danmark oppebærer  

 indkomst fra et fast driftssted eller en fast ejendom i udlandet, og denne  

 indkomst efter en dobbeltbeskatningsoverenskomst er omfattet af  

 eksemptionslempelse, så medregnes ved opgørelsen af datterselskabets  

 skattepligtige indkomst et beløb svarende til indkomsten fra det faste  

 driftssted eller den faste ejendom.
Beløbet anses for at være dansk indkomst.  

 Indkomsten fra det faste driftssted eller den faste ejendom omfattet af  

 eksemptionslempelse fragår også genbeskatningssaldoen.
Hvis det sambeskattede datterselskab har faste driftssteder eller faste  

 ejendomme i udlandet finder ligningslovens § 33 D anvendelse.
Af  

 ligningslovens § 33 D, stk. 9, fremgår imidlertid, at hvis et overskud fra et  

 fast driftssted eller en fast ejendom i udlandet har medført genbeskatning  

 efter bestemmelsen i ligningslovens § 33 E, stk. 9, så finder ligningslovens  

 § 33 D, stk. 2 og 3, ikke anvendelse på dette overskud.
 I tilfælde, hvor et dansk selskab har erhvervet samtlige aktiver fra et  

 udenlandsk sambeskattet selskab, jf. ligningslovens § 33 E, stk. 2, eller  

 hvor et fast driftssted erhverves fra et sambeskattet selskab, jf. § 33 D,  

 stk. 6, finder bestemmelsen i ligningslovens § 33 E, stk. 9, tilsvarende  

 anvendelse.
6.5.4. Ikrafttræden og overgangsregler Ophævelsen af de tidligere bestemmelser i ligningslovens § 33 E, stk. 1 og  

 2, (d.v.s. forud for vedtagelsen af lov nr. 312 af 17. maj 1995), hvorefter  

 der skete en løbende genbeskatning af underskud, samt den formulering af  

 ligningslovens § 33 E, stk. 1, der fulgte af lov nr. 312 af 17. maj 1995, har  

 virkning fra indkomståret 1995, eller hvis dette var påbegyndt den 2.  

 november 1994, fra indkomståret 1996.
 Ligningslovens § 33 E, stk. 2, om efterfølgende genbeskatning af  

 underskud, når et udtrædende udenlandsk datterselskabs nettounderskud ikke er  

 genbeskattet i forbindelse med sambeskatningens ophør, har virkning ved et  

 udenlandsk datterselskabs udtræden af sambeskatning hvor det sidste år under  

 sambeskatning er indkomståret 1995 eller senere indkomstår, jf. lov nr. 312  

 af 17. maj 1995 § 11, stk. 12. Hvis det sidste år, hvor et udenlandsk selskab  

 er inddraget under sambeskatning er indkomståret 1994, så vil genbeskatningen  

 ske efter reglerne forud for lov nr. 312 af 17. maj 1995. Ligningslovens § 33  

 E, som affattet ved lov nr. 312 af 17. maj 1995, anvendes i forhold til  

 nettounderskud, der er fremkommet for indkomståret 1992 og senere indkomstår.
 Ligningslovens § 33 E, som affattet ved lov nr. 487 af 12. juni 1996,  

 finder anvendelse på underskud for indkomstår, der påbegyndes efter den 6.  

 december 1995, jf. § 12, stk. 12 i lov nr. 487 af 12. juni 1996.
 Der kan således forekomme situationer, hvor der for et udenlandsk  

 sambeskattet datterselskab opgøres et nettounderskud efter bestemmelserne i  

 ligningslovens § 33 E, som affattet efter lov nr. 312 af 17. maj 1995 (gammel  

 saldo), og en genbeskatningssaldo efter bestemmelserne i ligningslovens § 33  

 E, som affattet efter lov nr. 487 af 12. juni 1996 (ny saldo).  

 Sambeskatningsophør kan have forskellige retsvirkninger i forhold til de to  

 saldi, jf. ovenfor afsnit 6.5.2. og 6.5.3.
Afgørende for om et underskud henføres til den gamle saldo eller den nye  

 saldo er, hvornår det er fratrukket i sambeskatningsindkomsten.
Hvis således  

 et udenlandsk sambeskattet datterselskab har et underskud i et indkomstår,  

 der er påbegyndt senest den 6. december 1995, men som først fratrækkes helt  

 eller delvist i sambeskatningsindkomsten i et indkomstår, der påbegyndes  

 efter den 6. december 1995, så henføres den del af underskuddet, der  

 fratrækkes i dette indkomstår til den ny saldo.
I det omfang der for indkomstår, der påbegyndes efter den 6. december  

 1995, i et sambeskattet udenlandsk datterselskab opstår et overskud, anvendes  

 dette i forhold til den gamle saldo.
Det er i den sammenhæng uden betydning,  

 at overskuddet er opgjort efter bestemmelserne i ligningslovens § 33 E, stk.  

 1, som affattet ved lov nr. 487 af 12. juni 1996. Først når den gamle saldo  

 er udlignet anvendes overskud i forhold til den ny saldo.
I det omfang kontrollen med et udenlandsk sambeskattet datterselskab  

 ophører i forbindelse med sambeskatningsophør, begrænses både genbeskatningen  

 af den gamle saldo, jf. afsnit 6.5.2., og genbeskatningen af den ny saldo,  

 jf. afsnit 6.5.3., i forbindelse med selve sambeskatnings ophøret.
Loftet for  

 genbeskatning af den nye saldo efter ligningslovens § 33 E, stk. 3, reduceres  

 med det beløb, der også udløser genbeskatning af den gamle saldo  

 (likvidationsavancen). Ved efterfølgende genbeskatning i henhold til  

 ligningslovens § 33 E, stk. 4, og den tilsvarende bestemmelse for så vidt  

 angår indkomstår, der påbegyndes senest den 6. december 1995, reduceres den  

 gamle saldo forud for den nye saldo.
Som følge af de seneste ændringer af ligningslovens § 33 E er  

 varelagerlovens § 5 blevet overflødig.
Denne bestemmelse er derfor ophævet  

 med virkning fra indkomståret 1996. Er indkomståret 1996 påbegyndt før den 6.  

 december 1995, har loven dog først virkning fra og med indkomståret 1997.
6.5.4.1. Eksempel En sambeskatning bestående af et dansk moderselskab og et udenlandsk  

 datterselskab har i indkomstårene 1995, 1996 og 1997, der følger  

 kalenderåret, haft følgende resultater:
 Den 1. januar 1998 afhændes samtlige aktier i datterselskabet og  

 sambeskatningen ophører med virkning fra indkomståret 1998.
 Gammel genbeskatningssaldo:
I 1995 har datterselskabet et underskud på 100. Det er imidlertid kun 50,  

 der fradrages i andre sambeskattede selskabers indkomst.
I 1997 opnår  

 datterselskabet et overskud på 25, der reducerer den gamle saldo forud for  

 den nye.
D. v. s. den gamle genbeskatningssaldo udgør 50 - 25 = 25.
 Ny genbeskatningssaldo:
I 1996 har datterselskabet et underskud på 50, der sammen med det  

 fremførte underskud fra 1995 fradrages i andre sambeskattede selskabers  

 indkomst.
Overskuddet i 1997 anvendes til at reducere den gamle saldo,  

 hvorfor den ny saldo ikke påvirkes af dette overskud.
Den ny  

 genbeskatningssaldo udgør således 50 + 50 = 100 Da kontrollen med datterselskabet opgives i forbindelse med  

 sambeskatningsophøret gennemføres i forbindelse med sambeskatningsophøret  

 alene en begrænset genbeskatning af henholdsvis den nye og den gamle saldo.  

 Loftet for genbeskatningen af den gamle saldo udgør det overskud og den  

 fortjeneste, der skulle medregnes ved opgørelsen af det sambeskattede  

 selskabs skattepligtige indkomst, såfremt det sambeskattede selskab var  

 blevet opløst ved likvidation og i forbindelse hermed skulle beskattes her i  

 landet.
Dette beløb udgør i alt 40. Heraf er de 25 (overskud for 1997)  

 allerede modregnet i genbeskatningssaldoen ovenfor.
Loftet for  

 genbeskatningen af den ny saldo består dels af en fiktiv fortjeneste ved  

 afhændelse af aktiver i behold ved sambeskatningsophøret, der kan opgøres til  

 15, tillagt skattefri udbytter indenfor de sidste 5 år på 50, i alt 65.  

 Loftet for genbeskatning af den ny saldo reduceres med det beløb, som også  

 udløser genbeskatning af den gamle saldo (likvidationsavancen), hvilket  

 betyder at loftet for genbeskatning af den ny saldo udgør 50.
 Den samlede genbeskatning i forbindelse med sambeskatningsophøret udgør  

 således 15 fra den gamle saldo og 50 fra den nye saldo i alt 65. Den gamle  

 genbeskatningssaldo udgør herefter 10 og den ny 50.
Salget af aktierne giver en skattefri fortjeneste på 15, der udløser en  

 efterfølgende genbeskatning.
Da fortjenesten er skattefri, medregnes et beløb  

 svarende til fortjenesten ved opgørelsen af moderselskabets skattepligtige  

 indkomst.
Fortjenesten fragår først den gamle saldo, således at denne går i  

 nul, og de resterende 5 fragår den ny saldo, der herefter udgør 45. Denne  

 saldo vil bortfalde, hvis ikke moderselskabet eller andre hermed  

 koncernforbundne selskaber inden for en periode af fem år opnår kontrol med  

 det udenlandske selskab, jf. ligningslovens § 33 E, stk. 5.
7. Tvungen sambeskatning for selskaber og fonde 7.1. Indledning Ved lov nr. 312 af 17. maj 1995 indsattes selskabsskattelovens § 32,  

 hvorefter der for selskaber gennemføres tvungen sambeskatning med et  

 udenlandsk datterselskab m.v. (i det følgende datterselskab), hvis det er  

 beliggende i et lavskatteland, og det hovedsageligt driver finansiel  

 virksomhed.
Den tvungne sambeskatning gennemføres ved, at den del af  

 datterselskabets finansielle indkomst, der svarer til det danske  

 moderselskabs ejerandel, medregnes ved moderselskabets indkomstopgørelse.
Med lov nr. 487 af 12. juni 1996 indsattes fondsbeskatningslovens § 12,  

 således at der gennemføres en tilsvarende beskatning af fonde og foreninger  

 omfattet af fondsbeskatningsloven.
Medmindre andet er anført er retstillingen  

 den samme for fonde.
Endvidere blev selskabsskattelovens § 32 på enkelte  

 punkter ændret.
7.2. Betingelserne 7.2.1. Skattesubjekt Efter selskabsskattelovens § 32, stk. 1, kan en række typer selskaber og  

 foreninger m.v. omfattes af bestemmelsen om tvungen sambeskatning.
Det drejer  

 sig om selskaber og foreninger m.v. som nævnt i selskabsskattelovens § 1,  

 stk. 1, nr. 1, 2, 2a, 2b, 2c, 3a, 4, 5 og 5b.
Det vil sige alle selskaber og  

 foreninger m.v., der er fuldt skattepligtige efter selskabsskattelovens § 1,  

 med undtagelse af andelsforeninger omfattet af selskabsskattelovens § 1, stk.  

 1, nr. 3, investeringsforeninger omfattet af selskabsskattelovens § 1, stk.  

 1, nr. 5a, og foreninger m.v. omfattet af selskabsskattelovens § 1, stk. 1,  

 nr. 6.
Fonde og andre selvejende institutioner, der er skattepligtige efter  

 fondsbeskatningsloven, er ikke omfattet af reglerne i lov nr. 312 af 17. maj  

 1995 om tvungen sambeskatning, selvom fonden kontrollerer et selskab, der  

 hovedsagelig driver finansiel virksomhed, og som er hjemmehørende i et  

 »lavskatteland«.
Med indsættelsen af fondsbeskatningslovens § 12  

 ved lov nr. 487 af 12. juni 1996, finder reglerne om tvungen sambeskatning  

 imidlertid tilsvarende anvendelse på fonde m.v.
Tilsvarende kunne fysiske personers kontrol med et udenlandsk selskab  

 efter lov nr. 312 af 17. maj 1995 ikke medføre, at personen ved  

 indkomstopgørelsen helt eller delvist skulle medregne et beløb svarende til  

 selskabets indkomst.
Med indsættelsen af ligningslovens § 16 H ved lov nr.  

 487 af 12. juni 1996, er der imidlertid også gennemført regler herom for  

 personer.
Disse regler behandles nedenfor i afsnit 8.
Indenfor en koncern kan det forekomme, at flere danske selskaber, der  

 indbyrdes har et moder-/datterselskabsforhold, opfylder betingelserne for at  

 skulle medregne (en andel af) et udenlandsk selskabs indkomst.
I denne  

 situation er det alene det danske selskab, der direkte eller indirekte ejer  

 den største kapitalandel i det udenlandske selskab, der udløser tvungen  

 sambeskatning, som skal medregne en andel af indtægterne i lavskatteselskabet  

 ved indkomstopgørelsen.
Hvis moderselskabet og datterselskabet har en lige  

 stor kapitalandel medregnes indkomsten hos moderselskabet.
I det følgende  

 refererer begrebet »moderselskabet« til det selskab, der er  

 skattesubjekt i forhold til selskabsskattelovens § 32.
 Se nedenfor i pkt. 7.3.3.5. om tilfælde, hvor der i indkomståret er  

 foretaget overdragelser inden for den kontrollerende ejerkreds.
7.2.2. Kontrol Moderselskabet anses for at kontrollere datterselskabet, hvis det enten  

 direkte eller indirekte ejer mere end 50 pct. af aktiekapitalen eller direkte  

 eller indirekte råder over mere end 50 pct. af stemmerne.
Det er således uden betydning, om det er moderselskabet selv, der ejer  

 aktiekapitalen i det pågældende udenlandske datterselskab.
Kontrolbetingelsen  

 kan være opfyldt, selvom der i en koncern er indskudt et eller flere  

 selskaber mellem moderselskabet og det selskab, der udløser tvungen  

 sambeskatning.
 Ved lov nr. 487 af 12. juni 1996 er der indført et udvidet kontrolbegreb.  

 Ved bedømmelsen af om moderselskabet anses for at kontrollere  

 datterselskabet, medregnes således også aktier og stemmerettigheder, som  

 indehaves af koncernforbundne selskaber (herunder søsterselskaber), jf.  

 kursgevinstlovens § 4, stk. 2, af personlige aktionærer og deres nærtstående,  

 jf. ligningslovens § 16 H, stk. 1, eller af en fond eller trust stiftet af  

 moderselskabet selv eller af de nævnte koncernforbundne selskaber,  

 nærtstående m.v. eller af fonde eller truster stiftet af disse.
I kraft af henvisningen til ligningslovens § 16 H, stk. 1, er det dog kun  

 aktie- og stemmerettigheder fra personlige aktionærer, som alene eller i  

 fællesskab med nærtstående eller i fællesskab med en fond eller en trust  

 stiftet af disse personer eller en fond eller trust stiftet af førstnævnte  

 fond eller trust kontrollerer det danske moderselskab, der skal medregnes ved  

 afgørelsen af, om selskabet kontrollerer et lavtbeskattet udenlandsk  

 finansielt selskab.
Som nærtstående anses den personlige aktionærs ægtefælle,  

 forældre og bedsteforældre samt børn og børnebørn og disses ægtefæller eller  

 dødsboer efter de nævnte personer.
Stedbarns- og adoptivforhold sidestilles  

 med ægte slægtskabsforhold.
7.2.2.1. Kontrol på baggrund af ejerandel Der foreligger kontrol med et udenlandsk datterselskab (D1) på baggrund af  

 moderselskabets (M) ejerandel, hvis M alene eller i fællesskab med et andet  

 datterselskab (D2) ejer mere end 50 pct. af aktiekapitalen i D1.
Der skal alene tages hensyn til den del af datterselskabets aktier, som  

 det ikke selv besidder.
Det vil sige, at der skal ses bort fra  

 datterselskabets egne aktier.
 Hvis ikke moderselskabet (M) ejer hele aktiekapitalen i D2, er det kun den  

 forholdsmæssige del af D2's aktier i D1, der svarer til M's ejerandel af D2,  

 der skal medregnes.
 Det vil sige, at hvis M ejer 80 pct. af aktiekapitalen i D2, og D2 ejer 80  

 pct. af aktiekapitalen i D1, så vil M blive anset for at have kontrol med D1  

 på baggrund af 64 pct. (80 pct. af 80 pct.) af aktiekapitalen i D1.
Hvis M ejer 70 pct. af aktiekapitalen i D2, og D2 ejer 70 pct. af  

 aktiekapitalen i D1, så vil M ikke blive anset for at have kontrol med D1 på  

 baggrund af ejerandel, idet 70 pct. af 70 pct. udgør 49 pct.
I denne  

 situation vil der derimod kunne være kontrol på baggrund af stemmeretter, jf.  

 afsnit 7.2.2.2.
 Hvis moder selskabet både direkte og indirekte ejer aktier i D1, skal  

 begge aktieposter medregnes.
 Eksempel: M ejer 25 pct. af aktiekapitalen i D1, og 60 pct. af  

 aktiekapitalen i D2, der igen ejer 50 pct. af aktiekapitalen i D1, hvilket  

 kan illustreres som følger:
 M vil i denne situation blive anset for at have  

 kontrol med D1, på baggrund af 55 pct. ejerskab (25 pct. + 60 pct. af 50  

 pct.).
7.2.2.2 Kontrol på baggrund af stemmer Kontrol på baggrund af stemmeretter foreligger i tilfælde, hvor M enten  

 alene, gennem kontrollerede selskaber eller sammen med andre kontrollerede  

 selskaber råder over mere end 50 pct. af stemmerne i D1.
 I tilfælde, hvor M besidder stemmeretterne i D1 indirekte, det vil sige  

 tilfælde, hvor der mellem M og D1 er indskudt et yderligere datterselskab D2,  

 er det afgørende om M kontrollerer D2, og derved kan bestemme, hvordan D2  

 anvender sine stemmeretter i D1. D.v.s. i tilfælde, hvor M råder over mere  

 end 50 pct. af stemmerne i D2, så medregnes alle D2's stemmeretter ved  

 bedømmelsen af, om M kontrollerer D1.
 I tilfælde hvor M råder over 70 pct. af stemmerne i D2, og D2 råder over  

 70 pct. af stemmerne i D1, så vil M derfor blive anset for at opfylde  

 kontrolbetingelsen på baggrund af stemmeretter i forhold til D1.
 Hvis M både direkte og indirekte besidder stemmeretter i D1, så skal begge  

 poster medregnes.
 Eksempel: M besidder 25 pct. af stemmeretterne i D1, og 50 pct. af  

 stemmeretterne i D2, der igen besidder 50 pct. af stemmeretterne i D1,  

 hvilket kan illustreres som følger:
I denne situation besidder M ikke mere end 50 pct. af stemmeretterne i D2,  

 og M kontrollerer derfor ikke D2 på baggrund af stemmeretter.
Derfor skal de  

 stemmeretter, som D2 besidder i D1 ikke medregnes ved vurderingen af, om M  

 kontrollere D1 på baggrund af stemmer.
Det vil sige, at M anses for direkte  

 eller indirekte af besidde 25 pct. af stemmeretterne i D1.
Hvis eksemplet ændres, således at M besidder 51 pct. af stemmeretterne i  

 D2, så anses M for at kontrollere D2 på baggrund af stemmeretter.
Dette  

 medfører, at D2's besiddelse af stemmeretter i D1 skal medregnes ved  

 opgørelsen af, om M direkte eller indirekte besidder mere end 50 pct. af  

 stemmerne i D1. Dette medfører, at M anses for direkte eller indirekte at  

 besidde 75 pct. (25 pct. + 50 pct.) af stemmeretterne i D1.
At moderselskabets kontrol beror på stemmerettigheder, har ingen  

 indflydelse på, hvor stor en andel af datterselskabets indkomst, der skal  

 medregnes ved moderselskabets indkomstopgørelse.
Dette afgøres alene på  

 baggrund af ejerandele (direkte eller indirekte).
Der skal tages hensyn til alle eventuelle begrænsninger i andre  

 aktionærers adgang til at anvende stemmeretterne.
Hvis der f.eks. er indgået  

 en aktionæroverenskomst, der begrænser visse aktionærers muligheder for at  

 udnytte deres stemmeretter, eller hvis stemmeretten knyttet til visse aktier  

 er suspenderet, skal dette indgå i vurderingen af, om M råder over mere end  

 50 pct. af stemmerne i D1. Hvis eksempelvis M i henhold til stemmeværdien jf.  

 D1's vedtægter kun råder over 45 pct. af stemmerne og en eller flere af de  

 øvrige aktionærer i D1 helt eller delvist via en aktionæroverenskomst har  

 afstået fra at gøre deres stemmeretter gældende, så kan M blive anset for at  

 have kontrol med D1. Det er således andelen af aktive stemmeretter, der er  

 afgørende.
7.2.3. Udenlandsk selskab m.v Det er kontrollen med udenlandske selskaber og foreninger m.v., der kan  

 medføre, at der gennemføres tvungen sambeskatning.
 Det er alle former for selvstændige juridiske personer, der efter danske  

 regler kvalificeres som selvstændige skattesubjekter, der kan medføre tvungen  

 sambeskatning.
En udenlandsk fond kan i sagens natur ikke indgå i en tvungen  

 sambeskatning.
Ved indskud i en lavt beskattet udenlandsk fond eller trust  

 vil der i stedet eventuelt skulle svares indskudsafgift efter  

 fondsbeskatningslovens § 3 A.
Se herom nedenfor i afsnit 9.
 Et selskab m.v. anses for udenlandsk, hvis det ikke efter danske regler  

 (herunder selskabsskattelovens § 1, stk. 6) anses for hjemmehørende her i  

 landet.
 Et selskab m.v., der efter interne danske regler anses for hjemmehørende  

 her i landet, men som efter en af Danmark indgået  

 dobbeltbeskatningsoverenskomst anses for hjemmehørende i udlandet, anses også  

 for at være et udenlandsk selskab m.v.
7.2.4. Finansiel virksomhed Det er en betingelse, at det udenlandske datterselskab driver virksomhed,  

 der overvejende er af finansiel karakter.
Indtægterne ved finansiel virksomhed består først og fremmest af  

 renteindtægter.
Indtægter ved finansiel virksomhed kan imidlertid også bestå  

 af andre former for kapitalafkast.
Der kan f.eks. være tale om udbytte,  

 aktieavancer, kursgevinster på værdipapirer, royalties og indtægter fra  

 finansiel leasing.
 Typeeksempler på selskaber, der driver finansiel virksomhed, er banker,  

 forsikrings, finansierings- og investeringsselskaber, samt  

 realkreditinstitutter.
 Det er uden betydning, om de finansielle aktiviteter er af aktiv eller  

 passiv karakter.
Udenlandske selskaber, som udelukkende har til formål at eje aktier i  

 andre udenlandske selskaber (holdingselskaber), er omfattet af definitionen  

 på virksomhed af finansiel karakter.
Det forhold, at datterselskaberne driver  

 erhvervsvirksomhed, kan ikke i sig selv berøve holdingselskabet status af  

 finansiel virksomhed.
Se dog nedenfor i pkt. 7.2.4.1. om lokale  

 holdingselskaber.
 Et udenlandsk selskab anses for overvejende at drive finansiel virksomhed,  

 såfremt mere end 50 pct. af dets bruttoindtægter stammer fra finansiel  

 virksomhed, eller hvis handelsværdien af dets finansielle aktiver udgør mere  

 end 50 pct. af handelsværdien af selskabets samlede (brutto)aktivmasse, jf.  

 selskabsskattelovens § 32, stk. 2.
 Det er uden betydning om »indtægterne« er skattepligtige eller  

 ej.
Ved bedømmelsen af aktiver medregnes også ikke-bogførte aktiver som  

 goodwill og ophavsrettigheder (patenter, varemærker, knowhow m.v.). Goodwill  

 anses som udgangspunkt, medmindre det vedrører en finansiel virksomhed, som  

 et ikke-finansielt aktiv.
Ophavsrettigheder har derimod som hovedregel status  

 som finansielle aktiver.
Et patent som virksomheden selv har udviklet, og som  

 ikke genererer royaltyindtægter via andres udnyttelse af patentet, har dog  

 status som et ikke finansielt aktiv.
Tilsvarende gælder øvrige  

 ophavsrettigheder.
Afgørelsen af om et udenlandsk selskab anses for et finansielt selskab  

 skal foretages for hvert indkomstår.
Betingelsen om at mere end 50 pct. at  

 indtægterne skal stamme fra finansiel virksomhed bedømmes således over hele  

 perioden.
Vurderingen af om mindst 50 pct. af aktiverne er finansielle  

 aktiver skal i princippet foretages løbende, men for det praktiske formåls  

 skyld kan en ultimoopgørelse anvendes, medmindre der er tale om forsøg på  

 omgåelse.
7.2.4.1. Lokale holdingselskaber Der er med lov nr. 487 af 12. juni 1996 indsat en transparensregel for  

 udenlandske lokale holdingselskaber, jf. selskabsskattelovens 32, stk. 2, 2.  

 og 3. pkt.
 Reglen indebærer, at et datterselskab (herefter lokalt holdingselskab),  

 som kontrollerer andre selskaber hjemmehørende i samme land, ved bedømmelsen  

 af om holdingselskabet er et overvejende finansielt selskab, anses for  

 direkte at besidde formuen i samt oppebære indtægterne i de kontrollerede  

 selskaber.
Ved afgørelsen af om holdingselskabet er hjemmehørende i samme land som  

 datterselskaberne, skal der f.s.v.a. dobbeltdomicilerede selskaber tages  

 hensyn til en eventuel udenlandsk dobbeltbeskatningsoverenskomst, d.v.s. en  

 dobbeltbeskatningsoverenskomst indgået mellem 2 fremmede stater.
Dette  

 indebærer, at dobbeltdomicilerede selskaber også efter en eventuelt indgået  

 udenlandsk dobbeltbeskatningsoverenskomst (dobbeltdomicilklausulen) skal være  

 hjemmehørende i samme stat.
Som det fremgår af pkt. 7.2.3. vil et udenlandsk  

 holdingselskab, der (såvel efter selskabsskatteloven som) efter en af Danmark  

 indgået dobbeltbeskatningsoverenskomst er hjemmehørende i Danmark, slet ikke  

 være omfattet af selskabsskattelovens § 32, og dermed heller ikke af  

 transparansreglen.
 Et holdingselskab anses for at kontrollere et udenlandsk datterselskab,  

 hvis det direkte eller indirekte ejer mere end 50 pct. af aktiekapitalen i  

 datterselskabet eller direkte eller indirekte råder over mere end 50 pct. af  

 stemmerne i datterselskabet, jf. selskabsskattelovens § 32, stk. 1, 2. pkt.  

 Det udvidede kontrolbegreb, som er fastlagt i bestemmelsens 3. pkt. finder  

 ikke anvendelse.
 Det er ikke en betingelse, at holdingselskabet har kontrolleret  

 datterselskabet i hele indkomståret.
Transparensreglen indebærer nærmere, at der ved vurderingen af selskabets  

 status bortses fra alle transaktioner - herunder udbytter, betaling af renter  

 og royalties, betalinger for varer og tjenesteydelser m.m. - mellem  

 holdingselskabet og de datterselskaber i samme land, som holdingselskabet  

 kontrollerer.
Til gengæld anses indtægter fra datterselskabets transaktioner  

 med andre selskaber, personer o.s.v. end holdingselskabet, i stedet for  

 oppebåret direkte af holdingselskabet.
 Der bortses også fra eventuelle aktieavancer, som holdingselskabet måtte  

 oppebære ved afståelse af (en del af) aktierne i et kontrolleret  

 datterselskab.
Tilsvarende skal kontrollerede datterselskabers finansielle og  

 ikke-finansielle aktiver opgjort til handelsværdien medregnes til  

 holdingselskabets finansielle og ikke-finansielle aktiver.
Dette gælder også  

 finansielle aktiver, hvis afkast undergives normal beskatning.
Derimod indgår  

 holdingselskabets aktier eller værdien af tilgodehavender (f.eks. via udlån)  

 i kontrollerede datterselskaber, hverken som finansielle eller  

 ikke-finansielle aktiver ved bedømmelsen af om holdingselskabet er et  

 finansielt selskab.
Hvis holdingselskabet ikke direkte eller indirekte besidder alle aktierne  

 i et kontrolleret selskab, medregnes kun en forholdsmæssig del - på grundlag  

 af ejerandelen - af datterselskabets aktiver og indtægter i hele  

 holdingselskabets indkomstår.
Har ejerandelen varieret i indkomståret  

 anvendes et vægtet gennemsnit opgjort i forhold til ejerandel og ejertid.
Det er kun aktiver og indtægter fra holdingselskabets datterselskaber i  

 samme land, der behandles efter de nævnte regler.
Aktier i andre  

 datterselskaber vil stadig blive anset som finansielle aktiver, ligesom  

 f.eks. afkast herfra i form af udbytter og aktieavancer henregnes til  

 finansiel indkomst.
Det samme er tilfældet for selskaber, som er  

 hjemmehørende i samme land som holdingselskabet, men som ikke kontrolleres af  

 dette.
Transparensreglen har alene betydning ved vurderingen af, om et lokalt  

 holdingselskab driver finansiel virksomhed.
Om holdingselskabets  

 datterselskaber selv driver finansiel virksomhed, skal fortsat afgøres efter  

 de almindelige regler.
 I det tilfælde, hvor det lokale holdingselskab har et datterselskab, som  

 selv fungerer som holdingselskab, vil der ved bedømmelsen af, om det første  

 holdingselskab driver finansiel virksomhed skulle ses igennem det andet  

 holdingselskab, således at aktiverne i det andet holdingselskabs  

 datterselskaber anses for ejet af det første holdingselskab.
 Om det andet holdingselskab skal anses at drive finansiel virksomhed  

 afgøres herefter ved en selvstændig bedømmelse efter ovenfor nævnte  

 principper.
7.2.4.2. Eksempel Et dansk moderselskab (M), med kalenderåret som indkomstår, ejer 75 pct.  

 af aktierne i et udenlandsk selskab (H) hjemmehørende i et lavskatteland.
H  

 har et 75 pct. ejet datterselskab (D) i samme land.
Den 1/7 udlodder D udbytte til H på 100. H har endvidere ydet D et lån på  

 500 (handelsværdien) til en årlig rente på 10 pct.
Endelig har H lånt M 100  

 (handelsværdien), ligeledes til en årlig rente på 10 pct.
H har ikke andre  

 aktiver.
 Handelsværdien af D's finansielle henholdsvis ikke-finansielle aktiver er  

 100 henholdsvis 400. D oppebærer samlede bruttoavancer på 500 plus  

 renteindtægter på 40.
H kontrollerer D, idet den direkte ejerandel er 75 pct. og selskaberne er  

 hjemmehørende i samme land.
Ved vurderingen af om H er et finansielt selskab,  

 bortses derfor fra det udloddede udbytte fra D til H på 100, samt på  

 rentebetalingen fra D til H på 50. Der bortses endvidere fra værdien af H's  

 aktiebeholdning i D, samt fra værdien af lånet til D.
I stedet anses D's  

 aktiver for direkte ejet af H, der også anses for at have oppebåret D's  

 bruttoavance og renteindtægt på 500 henholdsvis 40.
H anses herefter for at have følgende indtægter: Ikke-finansielle  

 indtægter - 75 pct. af D's bruttoavance på 500: 375 Finansielle indtægter -  

 Renteindtægter fra M: 10 - 75 pct. af D'renteindtægter på 40: 30 ------ - I  

 alt: 40 ------ De finansielle indtægters andel af de samlede indtægter i pct.  

 - 40/415: 9 ------ H anses for at have følgende aktiver: Ikke-finansielle aktiver - 75 pct.  

 af D's ikke-finansielle aktiver på 400: 300 Finansielle aktiver - Lånet til M  

 på 100: 100 - 75 pct. af D's finansielle aktiver på 100: 75 ------ - I alt:  

 175 ------ De finansielle aktiver andel af de samlede aktiver i pct. -  

 175/475: 37 ------ Da de finansielle andele kun er henholdsvis 9 pct. og 37  

 pct. har H derfor ikke status som et finansielt selskab M kontrollerer også D.
D har imidlertid klart ikke status som finansielt  

 selskab, hvorfor der heller ikke skal ske tvungen sambeskatning med D.
7.2.5. Lavere beskatning end efter danske regler Tvungen sambeskatning efter selskabsskattelovens § 32 er betinget af  

 enten, at datterselskabets afkast beskattes væsentligt lavere end efter  

 danske regler, at datterselskabet har indgået en aftale med det pågældende  

 lands skattemyndigheder om skattesatsen eller beregningsgrundlaget, eller at  

 skatten i det pågældende land er fastsat efter, hvor det kontrollerende  

 selskab er hjemmehørende.
Bedømmelsen af, om et udenlandsk selskab beskattes væsentligt lavere end  

 efter danske regler, beror på en konkret ligningsmæssig vurdering.
Resultatet  

 af denne vurdering efter selskabsskattelovens § 32 er ikke nødvendigvis den  

 samme som de tilsvarende vurderinger efter selskabsskattelovens § 13, stk. 3,  

 og aktieavancebeskatningslovens § 2 a, eftersom bestemmelserne har  

 forskelligt sigte h.h.v. selskaber, udbytter og aktieavancer.
Efter  

 aktieavancebeskatningslovens § 2 a ses på beskatningen af den totale  

 indkomst, der ligger til grund for aktieavancen, hvorfor den udenlandske  

 beskatning af datter-datterselskaber inddrages direkte ved vurderingen.
Efter  

 selskabsskattelovens § 32 er det alene beskatningen af datterselskabet som  

 sådant, der er afgørende, mens beskatningen af datter-datterselskaber kun har  

 indirekte betydning ved vurderingen af om datterselskabet i forbindelse med  

 modtagelse af udbytte fra datter-datterselskabet beskattes væsentligt  

 lempeligere end efter danske regler.
Ved bedømmelsen i henhold til selskabsskattelovens § 32 foretages først en  

 generel vurdering af, om det pågældende skattesystem samlet ligner det  

 danske.
Hvis dette er tilfældet, foretages en konkret vurdering af, om det  

 pågældende selskab på grund af dets særlige indkomstsammensætning og  

 eventuelle særlige regler, der afviger fra de danske, beskattes væsentligt  

 lavere end dansk beskatning.
7.2.5.1. Den generelle vurdering Normalt vil et udenlandsk selskab blive anset for at være undergivet en  

 beskatning, der ikke i væsentlig grad afviger fra reglerne her i landet, hvis  

 det beskattes med en procentsats på 25 pct. eller derover.
Det er samtidig en  

 betingelse, at reglerne for opgørelsen af den skattepligtige indkomst ikke  

 adskiller sig væsentligt fra de danske.
Selskabet må således ikke være  

 undergivet særlige lempelige regler f.eks. for så vidt angår  

 indkomstopgørelsen.
 Ved vurderingen af selskabsskattesystemer, der bygger på en progressiv  

 skala, ses der på skalaen i sin helhed, herunder grænserne for procentsatsen.  

 Et datterselskab undergivet et sådan skattesystem, vil således som  

 udgangspunkt ikke skifte »status« på grund af svingende indkomster.
 Som det fremgår af ovenstående, indgår også andre elementer end  

 skattesatsen i vurderingen af, om et udenlandsk datterselskab beskattes  

 væsentligt lavere end efter danske regler.
Eksempelvis anses det for en væsentlig afvigelse, hvis den udenlandske  

 selskabsbeskatning ikke er en egentlig indkomstbeskatning, men derimod f.eks.  

 en beskatning i form af afgifter eller lignende, der opkræves uafhængig af  

 indkomstens størrelse.
Tilsvarende gælder for et selskabsskattesystem, hvor  

 den skattepligtige indkomst opgøres som en procentdel af formuen.
 En samlet vurdering af et udenlandsk selskabsskattesystem indebærer, at  

 det ikke kan udelukkes, at et udenlandsk selskabs beskatning, som på et givet  

 tidspunkt kan beregnes til ikke at afvige fra den danske beskatning af et  

 tilsvarende selskab, dog alligevel ikke kan godkendes, idet det pågældende  

 selskabsskattesystem er så afgørende forskelligt fra det danske, at det ikke  

 kan godkendes ud fra en overordnet betragtning.
 Ændringer i den udenlandske selskabsskattessystem kan selvfølgelig  

 bevirke, at afkast fra datterselskaber beliggende i det pågældende land  

 herefter anses for beskattet væsentlig lavere end efter danske regler.
7.2.5.2. Den konkrete vurdering af selskabet Hvis den generelle vurdering af det pågældende skattesystem fører til, at  

 det samlet set ligner det danske, foretages en konkret vurdering af  

 beskatningen af det pågældende selskab.
 Denne vurdering bygger på, om selskabets særlige indkomstsammensætning og  

 eventuelle særlige regler, der afviger fra de danske, gør, at beskatningen af  

 det pågældende selskab som sådant er væsentligt lavere end dansk beskatning.
Selskabets aktuelle skattebetaling til udlandet er ikke i sig selv  

 afgørende for, om der er tale om en væsentlig afvigelse fra de danske regler.  

 Dette skyldes, at den aktuelle skattebetaling kan være påvirket af regler,  

 der indebærer en udskydelse af skatten i lighed med de danske regler om  

 f.eks. underskudsfremførsel, afskrivninger, henlæggelser til  

 investeringsfonds og lignende.
Der må således foretages en vurdering af den  

 forventede beskatning over flere år.
 Det vil bl.a. sige, at hvis et udenlandsk datterselskab i et enkelt eller  

 flere år omfattes af særordninger i det pågældende udlands  

 selskabsskatteregler, som bringer den samlede skat væsentligt under skatten  

 for et tilsvarende selskab efter danske regler, vil selskabet få status af  

 lavt beskattet i denne periode.
Ved afgørelsen af, om et finansielt selskab i udlandet skal inddrages  

 under tvungen sambeskatning, er det afgørende om selskabets finansielle  

 indtægter vil blive beskattet væsentlig lavere end efter danske regler.
Hvis  

 et holdingselskab i udlandet f.eks. ikke skal beskattes af udbytte fra  

 datterselskaber (herunder efter en dobbeltbeskatningsoverenskomst), uagtet at  

 datterselskaberne ikke eller kun i ringe grad har betalt skat, hvorfor  

 udbyttet efter danske regler ville være skattepligtigt, vil dette være en  

 afvigelse fra de danske regler for udbyttebeskatning.
Hvis holdingselskaber  

 ejer væsentlige aktieposter i sådanne lavskatteselskaber kan det medføre, at  

 selskabet samlet set må anses for at være undergivet en beskatning, der i  

 væsentlig grad afviger fra dansk beskatning.
Modsat vil et udenlandsk  

 holdingselskab ikke blive anset for at være lavtbeskattet, hvis det  

 udelukkende modtager datterselskabsudbytter, der også kunne være modtaget  

 skattefrit af et dansk holdingselskab.
 7.2.5.3. Aftalt skat m.v.
I visse »lavskattelande« har man med henblik på at tilpasse sig  

 andre landes værnsregler indrettet reglerne for udenlandsk ejede selskaber  

 således, at selskaberne selv kan bestemme, hvor meget de vil betale i skat -  

 d.v.s. de fastsætter selv skatteprocent, beregningsgrundlag m.m.
Andre  

 skattelylande har i stedet fastsat interne skatteregler efter, hvor  

 selskabets ejer er hjemmehørende, således at værnsreglerne i det pågældende  

 land undgås.
 Efter selskabsskattelovens § 32, stk. 3, anses afkastet fra  

 datterselskaber, der er beliggende i sådanne lande, automatisk for at være  

 beskattet væsentlig lavere end efter danske regler.
 Der er to typer selskabsskattesystemer, der rammes af selskabsskattelovens  

 § 32, stk. 3.
For det første rammes skattesystemer, hvor selskabet kan aftale  

 skattens størrelse med den pågældende stat.
Dette gælder både, hvis det er  

 selve skattesatsen, hvis det er skattegrundlaget, eller hvis det er særlige  

 beregningsmetoder, der kan aftales med skattemyndighederne.
 Det er den faktiske udnyttelse af muligheden for at aftale skat med  

 myndighederne i det land, hvor datterselskabet er hjemmehørende, der  

 kvalificerer til anvendelse af selskabsskattelovens § 32, stk. 3. Det  

 forhold, at datterselskabet har en filial i et land, med mulighed for at  

 aftale skat, medfører ikke at datterselskabet er omfattet af bestemmelsen.
Et selskab anses ikke i § 32, stk. 3's forstand at have indgået en aftale  

 om beregningsgrundlag, hvis selskabet alene har opnået en forhåndsbesked  

 eller lignende, der præciserer selskabets skattemæssige stilling efter de i  

 udlandet gældende regler.
Omvendt vil et selskab blive anset for at have  

 indgået en aftale som nævnt, hvis det indrømmes særlig skattestatus, får  

 særlige skattelempelser el. lign., som går videre end til blot at afklare  

 selskabets stilling ved en fortolkning af de gældende udenlandske regler.
Det  

 må dog opstilles som forudsætning, at de udenlandske regler ikke indeholder  

 en sådan elasticitet, at et beregningsgrundlag reelt kan fastlægges efter  

 forgodtbefindende.
Eksempelvis vil et selskab, som indgår en aftale med de lokale  

 skattemyndigheder om anvendelse af en bestemt metode for intern prisafregning  

 i koncernforhold, efter det anførte ikke blive anset for i § 32, stk. 3's  

 forstand at have indgået en aftale om beregningsgrundlag.
Dette gælder dog  

 alene, hvis aftalen om intern prisafregning i koncernforhold holder sig i  

 overensstemmelse med retningslinierne fra OECD.
For det andet rammes skattesystemer, hvor skattereglerne er  

 indrettet efter, hvor det kontrollerende selskab er hjemmehørende.
Det vil  

 sige, at det pågældende land har forskellige regler alt efter selskabets  

 tilhørsforhold.
 Det er underordnet, om det er skattesatsen, beregningsgrundlaget eller  

 f.eks beregningsreglerne, der er indrettet efter, hvor det kontrollerende  

 selskab er hjemmehørende.
7.3. Retsvirkninger af tvungen sambeskatning 7.3.1. Indtræden og ophør af tvungen sambeskatning Tvungen sambeskatning indtræder på det tidspunkt, hvor betingelserne  

 m.h.t. kontrol, jf. afsnit 7.2., er opfyldt.
Tilsvarende ophører tvungen  

 sambeskatning på det tidspunkt, hvor betingelserne ikke længere er opfyldt.
Det er ikke en betingelse for indtræden af tvungen sambeskatning, at  

 datterselskabet rent faktisk er overskudsgivende.
Erhverver et dansk  

 moderselskab således et underskudsgivende lavtbeskattet udenlandsk finansielt  

 datterselskab udløses den tvungne sambeskatning ikke først når  

 datterselskabet begynder at give overskud.
Tilsvarende vil etablering af  

 kontrol over et lavt beskattet udenlandsk holdingselskab i år 1 - som først  

 modtager udbytte i år 3 - medføre tvungen sambeskatning allerede i år 1.
 Er betingelserne for tvungen sambeskatning ikke opfyldt i hele  

 moderselskabets indkomstår, skal der aflægges perioderegnskab for  

 datterselskabets virksomhed i den periode, hvor betingelserne er opfyldt.
 Ved tvungen sambeskatnings indtræden finder bestemmelserne om  

 indgangsværdier i selskabsskattelovens § 31, stk. 5-7, anvendelse, jf.  

 nærmere afsnit 3.2. og 3.3.
 Ved ophør af tvungen sambeskatning får bestemmelsen i ligningslovens § 33  

 E om genbeskatning af fratrukne underskud ikke betydning, da eventuelle  

 underskud i det tvungne sambeskattede datterselskab ikke kan overføres til  

 moderselskabet, jf. afsnit 7.3.5. Dette gælder dog ikke, hvis reglerne om  

 almindelig sambeskatning efter selskabsskattelovens § 31 anvendes, jf.  

 selskabsskattelovens § 32, stk. 11.
7.3.2. Hvordan opgøres indkomsten Hvad angår betaling af skat af den relevante del af det tvungne  

 sambeskattede datterselskabs indkomst sker denne alene i moderselskabet, idet  

 den tvungne sambeskatning er regulering af moderselskabets skattepligtige  

 indkomst.
Der opgøres ikke en sambeskatningsindkomst.
 Hvis betingelserne for tvungen sambeskatning er opfyldt, så medregnes som  

 udgangspunkt den forholdsmæssige del af datterselskabets indkomst, der svarer  

 til moderselskabets største direkte og indirekte aktiebesiddelse i den  

 pågældende periode, jf. selskabsskattelovens § 32, stk. 4, 1. pkt. (se dog  

 nedenfor i pkt. 7.3.3.5. om fravigelse fra dette udgangspunkt). Det er dog  

 kun den del af datterselskabets finansielle indkomst, der vedrører perioden,  

 hvor betingelserne for tvungen sambeskatning er til stede, der medregnes ved  

 moderselskabet indkomstopgørelse.
 Det er kun den ovenfor beskrevne andel af positive resultater i  

 datterselskabet, der medregnes ved moderselskabets indkomstopgørelse.  

 Eventuelle underskud i datterselskabet kan ikke overføres til moderselskabet.  

 Et sådant underskud kan alene fremføres til modregning i samme datterselskabs  

 indkomst i de følgende 5 år.
 Der kan ikke opnås nedslag i skatten efter reglerne om udlandslempelse,  

 jf. selskabsskattelovens § 32, stk. 7.
 De regler, der gælder for almindeligt sambeskattede selskabers  

 indkomstopgørelse, hvad enten der er tale om lovregler (herunder  

 selskabsskattelovens § 13, stk. 3, og aktieavancebeskatningslovens § 4, stk.  

 6) eller vilkår fastsat af Ligningsrådet, gælder som udgangspunkt tilsvarende  

 ved tvungen sambeskatning med de særlige undtagelser, der er fastsat i  

 selskabsskattelovens § 32. Bestemmelserne om fradragskonto i  

 selskabsskattelovens § 32, stk. 9 og 10, finder derfor anvendelse i stedet  

 for sambeskatningsvilkår 2.2. om det såkaldte udbyttefradrag.
De regler, som Ligningsrådet har fastsat for udfærdigelse af regnskab for  

 udenlandske selskaber, der opfylder de almindelige betingelser for  

 sambeskatning, finder tilsvarende anvendelse ved tvungen sambeskatning.
Det  

 vil sige, at datterselskabets indkomst opgøres efter danske regler med samme  

 regnskabsperiode som moderselskabet.
7.3.3. Hvor stor en andel 7.3.3.1. Ejerandel Datterselskabets indkomst opgøres over samme periode som moderselskabets  

 regnskabsår.
Hvis moderselskabet ikke ejer samtlige aktier i datterselskabet,  

 medregnes kun den del af indkomsten i datterselskabet, der forholdsmæssigt  

 svarer til den af moderselskabet ejede andel af datterselskabet i løbet af  

 moderselskabets indkomstår.
Hvis moderselskabet erhverver eller afhænder  

 aktier, anvendes den største andel i den pågældende periode.
 Hvis ejerandelen i selskabet, der udløser tvungen sambeskatning, besiddes  

 indirekte, eller ejerandelen besiddes ved en kombination af direkte og  

 indirekte besiddelse, opgøres ejerandelen efter samme principper som anvendes  

 ved bedømmelse af om der foreligger kontrol på baggrund af ejerandele, jf.  

 afsnit 7.2.2.1. Det tilføjes, at aktier omfattet af selskabsskattelovens §  

 32, stk. 1, 3. pkt., i sagens natur ikke medregnes ved afgørelsen af, hvor  

 stor en del af datterselskabets indkomst, der skal medregnes ved  

 indkomstopgørelsen.
7.3.3.2. Periode af året Sælges alle aktier eller så mange aktier, at moderselskabet ikke  

 kontrollerer datterselskabet mere, medregnes kun indkomst optjent af  

 datterselskabet for den periode, hvor moderselskabet havde kontrollen.
Hvis  

 betingelserne for tvungen sambeskatning kun er opfyldt en del af  

 moderselskabet indkomstår, skal der aflægges et perioderegnskab for denne  

 periode.
7.3.3.3. Blandet virksomhed Det er kun den del af datterselskabets indtægter og udgifter, der vedrører  

 finansiel virksomhed, der indgår i tvungen sambeskatning.
Dette får betydning  

 i forhold til datterselskaber, der opfylder betingelserne for tvungen  

 sambeskatning, men som udover finansiel virksomhed tillige driver  

 produktionsvirksomhed m.v.
 Hvis datterselskabet tillige driver virksomhed, der har ikke-finansiel  

 karakter, foretages der en opdeling, således at det alene er indtægter og  

 udgifter, der har finansiel karakter, der indgår i den tvungne sambeskatning.
Ved blandet virksomhed anses en del af de samlede finansieringsudgifter  

 for at vedrøre de ikke-finansielle aktiviteter.
I selskabsskattelovens § 32,  

 stk. 4, 4. og 5. pkt. er der opstillet en beregningsregel for, hvilken del af  

 finansieringsudgifterne, der skal henføres til de ikke-finansielle  

 aktiviteter, og hvilken del, der skal henføres til finansielle.
Heraf  

 fremgår, at den del af de samlede finansieringsudgifter, der overstiger en  

 beregnet forrentning af handelsværdien af datterselskabets ikke-finansielle  

 aktiver ved periodens begyndelse, anses for at vedrøre de finansielle  

 indtægter.
 Forrentningen sker med procentsatsen, der anvendes som afkastsats i  

 virksomhedsskatteordningen, jf. virksomhedsskattelovens § 9. Gennemføres den  

 tvungne sambeskatning kun en del af indkomståret, nedsættes den beregnede  

 forrentning forholdsmæssigt.
 Periodens begyndelse er enten starten af det pågældende indkomstår, eller  

 hvis ikke datterselskabet har været undergivet tvungen sambeskatning fra  

 indkomstårets start, den tvungne sambeskatnings begyndelse.
7.3.3.4. Eksempel Et dansk selskab (moderselskabet), med indkomstår der følger kalenderåret,  

 erhverver den 1. juli år 1 75 pct. af aktierne i et udenlandsk datterselskab,  

 der opfylder betingelserne for tvungen sambeskatning, og som har samme  

 indkomstår, som moderselskabet.
Den 1. juli år 1 udgør handelsværdien af datterselskabets samlede aktiver  

 2.000, hvoraf de ikke-finansielle aktiver udgør 500. Resultatet excl.  

 finansielle udgifter for perioden 1. juli til 31. december år 1 udgør 1.000,  

 hvoraf 300 vedr. den ikke-finansielle virksomhed.
De finansielle udgifter i  

 samme periode er 200. Datterselskabets samlede resultat i perioden udgør  

 således 800. Kapitalafkastsatsen i h.t. virksomhedsskatteloven § 9 er 10 pct.  

 p.a.
 Moderselskabets største aktiebesiddelse er 75 pct., hvorefter 75 pct. af  

 525,00 = 393,75 skal medregnes ved moderselskabets indkomstopgørelse.
7.3.3.5. Overdragelse inden for den kontrollerende ejerkreds Det under afsnit 7.3.2. nævnte udgangspunkt, hvorefter der medregnes den  

 forholdsmæssige del af datterselskabets finansielle indkomst, der svarer til  

 moderselskabets største aktiebesiddelse i indkomståret, jf.  

 selskabsskattelovens § 32, stk. 4, 1. pkt., modificeres, når der er flere  

 aktionærer i den kontrollerende ejerkreds - såvel selskaber som personer,  

 dødsboer, fonde og truster - der via selskabsskattelovens § 32,  

 ligningslovens § 16 H eller fondsbeskatningslovens § 12 skal beskattes af  

 indkomsten i samme udenlandske selskab og der inden for denne kreds i  

 indkomståret er foretaget interne overdragelser.
I sådanne tilfælde skal der foretages en samlet forholdsmæssig fordeling  

 af indkomsten imellem disse kontrollerende aktionærer.
Fordelingen sker efter  

 deres respektive ejerandel og ejertid i selskabet, set i forhold til hvert  

 enkelt kontrollerende aktionærs indkomstår.
 Dette følger af, at udtrykket »moderselskab« i  

 selskabsskattelovens § 32, stk. 4, 1. pkt., når der er flere  

 CFC-skattepligtige i det samme CFC-skattesubjekt, skal forstås som den  

 »kontrollerende ejerkreds«.
 Den samlede indkomst, der skal medregnes, er dog den del af selskabets  

 indkomst, som svarer til den største andel ejet af den kontrollerende kreds  

 på samme tidspunkt.
 Modifikationen indebærer, at der ikke sker dobbeltbeskatning ved  

 overdragelser inden for den kontrollerende ejerkreds, f. eks. mellem 2  

 søsterselskaber eller mellem en hovedaktionær og dennes danske selskab.
7.3.3.6. Eksempel Et udenlandsk moderselskab (M) har to danske datterselskaber (D1 og D2),  

 idet alle 3 selskaber har kalenderåret som indkomstår.
D1 og D2 ejer ved  

 indkomståret begyndelse hver 40 pct. af aktierne i et udenlandsk  

 datterselskab, der opfylder betingelserne for tvungen sambeskatning.
M ejer  

 selv de sidste 20 pct. af aktierne.
Den 1/9 overdrager D1 30 pct. af aktierne  

 til D2. D1 har herefter 10 pct. af aktierne, mens D2 har 70 pct. af aktierne.
 Hvis den finansielle indkomst i det udenlandske datterselskab er 100 vil  

 D1 og D2, som følge af indkomstens fordeling efter ejertid og ejerandel,  

 skulle medregne følgende indkomst fra datterselskabet:
D1: ((8/12 X 4/10) + (4/12 X 1/10)) X 100 = 30 D2: ((8/12 X 4/10) + (4/12 X 7/10)) X 100 = 50 7.3.4. Overførsel og fremførsel af underskud Underskud i datterselskabet kan ikke overføres til modregning i  

 moderselskabets eller andre med moderselskabet sambeskattede selskaber.  

 Underskud kan alene fremføres til fradrag i senere års indkomst optjent af  

 samme selskab efter ligningslovens § 15.
Ejes ikke alle aktier er det som udgangspunkt den del af underskuddet, der  

 forholdsmæssigt svarer til den største ejerandel i perioden, der kan  

 fremføres.
Er der flere CFC-skattesubjekter og er der foretaget overdragelser  

 inden for den kontrollerende ejerkreds, fordeles det samlede underskud dog  

 forholdsmæssigt mellem den kontrollerende ejerkreds, på samme måde som et  

 eventuelt overskud ville være blevet fordelt.
Det er uden betydning, om ejerandelen er ændret i den periode, hvor  

 modregningen senere sker, hvis betingelserne for tvungen sambeskatning i  

 øvrigt er opfyldt.
Hvis dette er tilfældet, er det blot en anden andel af  

 datterselskabets resultat, der indgår i den tvungne sambeskatning.
 Hvis betingelserne for almindelig sambeskatning er opfyldt, og ansøgning  

 herom er indgivet, er der dog mulighed for at overføre datterselskabets  

 underskud til modregning i moderselskabets indkomst efter de almindelige  

 regler.
7.3.5. Fradragskonto Efter selskabsskattelovens § 32, stk. 9 og 10, føres en fradragskonto,  

 således at der ikke sker beskatning af et moderselskabs indtægter i form af  

 udbytter og aktieavancer fra et datterselskab, i det omfang indtægterne  

 vedrører overskud, der er beskattet efter reglerne om tvungen sambeskatning.  

 Bestemmelserne om fradragskonto finder anvendelse i stedet for det såkaldte  

 »udbyttefradrag«, som anvendes ved almindelig sambeskatning efter  

 selskabsskattelovens § 31.
 Der skal således føres en saldo for datterselskabsindkomst, som bliver  

 medregnet i den tvungne sambeskatning, og som derfor kan udloddes som udbytte  

 til moderselskabet uden yderligere beskatning.
Moderselskabet skal for hvert år føre en fradragskonto for hvert  

 datterselskab, der er omfattet af den tvungne sambeskatning.  

 Datterselskabsindkomst, der medregnes ved den tvungne sambeskatning, indgår  

 på kontoen med fradrag af den udenlandske skat af denne indkomst.
Dette beløb  

 angiver muligheden for udbytteudlodninger eller fortjeneste vedrørende  

 overskud, som allerede er beskattet efter niveauet for dansk  

 selskabsbeskatning.
 Saldoen reduceres i takt med, at moderselskabet modtager udbytte fra  

 datterselskabet, eller moderselskabet opnår fortjeneste ved afståelse af  

 aktier i datterselskabet.
Inden for det enkelte år reduceres saldoen først med udbytte eller  

 fortjeneste, som Danmark efter en dobbeltbeskatningsoverenskomst enten slet  

 ikke kan beskatte, eller som Danmark skal give eksemption for.
Herefter  

 beskattes moderselskabet kun af udbytte eller fortjeneste fra datterselskabet  

 i det omfang, udbyttet eller fortjenesten overstiger den resterende saldo på  

 fradragskontoen.
Det beløb, der fritages for beskatning, fragår på saldoen.  

 En eventuel resterende positiv saldo på fradragskontoen overføres til næste  

 indkomstår.
En positiv saldo kan fremføres tidsubegrænset.
 Udbytter og avancer, som et sambeskattet datterselskab har modtaget fra  

 det udenlandske datter-datterselskab, er også omfattet af moderselskabets  

 fradragskonto, jf. selskabsskattelovens § 32, stk. 10. I så fald skal der  

 også for så vidt angår datterselskabet kun ske beskatning af udbytter og  

 avancer i det omfang, disse indtægter overstiger saldoen på moderselskabets  

 fradragskonto.
Hvis moderselskabet selv er skattepligtig af udbytte hidrørende (direkte  

 eller indirekte) fra det tvungent sambeskattede datter-datterselskab, er  

 fradraget ikke betinget af, at det indskudte (holding)datterselskab er  

 sambeskattet med moderselskabet.
Hvis derimod moderselskabet er skattefri af  

 udbyttet, som følge af at det indskudte (holding)datterselskab er omfattet af  

 selskabsskattelovens § 13, stk. 1, nr. 2, kan fradraget overføres til brug  

 for (holding)datterselskabet, hvis dette er sambeskattet med moderselskabet.
Reglerne om fradragskonto i selskabsskattelovens § 32, stk. 9 og 10,  

 betyder at indkomst i en kæde af CFC-selskaber reelt kun bliver undergivet  

 tvungen sambeskatning en gang.
Dette kan illustreres med følgende eksempel,  

 hvor et dansk moderselskab (M) har et udenlandsk holdingselskab (H), som igen  

 har et udenlandsk finansielt datterselskab (D), idet H og D begge opfylder  

 betingelserne for tvungen sambeskatning:
D oppebærer en renteindkomst på 100, der ikke undergives beskatning i den  

 pågældende fremmede stat.
Denne indkomst udloddes efterfølgende til H, der  

 heller ikke beskattes af udbyttet.
Renteindkomsten på 100, der optjenes af D, vil blive undergivet tvungen  

 sambeskatning hos M.
Samtidig hermed indgår det beløb på 100, der er blevet  

 undergivet tvungen sambeskatning hos M på M's fradragskonto for D.
 Når D herefter udlodder udbytte på 100 til H, vil M's fradragskonto for D  

 på 100 efter selskabsskattelovens 32, stk.10, blive overført til H, hvorfor  

 udlodningen fra D til H ikke vil udløse tvungen sambeskatning hos M.
Da M's fradragskonto for H endvidere opgøres inden at M's  

 fradragskonto for D overføres til H vil M også få en fradragskonto for H  

 svarende til det af H modtagne udbytte på 100 fra D.
M kan derfor efter  

 selskabsskattelovens § 32, stk. 9, skattefrit modtage udbyttet på 100 fra H.
7.3.6. Lempelse for udenlandsk skat Der er ikke mulighed for at opnå udlandslempelse for indkomst i et  

 udenlandsk datterselskab omfattet af tvungen sambeskatning, medmindre  

 betingelserne for anvendelse af reglerne om almindelig sambeskatning efter  

 selskabsskattelovens § 31 er til stede, og der er indgivet ansøgning herom.
 Såfremt datterselskabet betaler udenlandsk skat, kan der lempes for denne  

 i moderselskabets danske skattetilsvar efter reglerne i ligningslovens § 33,  

 stk. 1, jf. stk. 6, d.v.s. efter creditprincippet.
 Ejes ikke samtlige aktier, sker nedslaget kun med det beløb, der  

 forholdsmæssigt kan henføres til den del af datterselskabets indkomst, som  

 moderselskabet skal beskattes af.
Er den udenlandske skat beregnet for en regnskabsperiode, der er  

 forskellig fra moderselskabets, fordeles skatten forholdsmæssigt på de  

 måneder, der indgår i moderselskabets regnskabsperiode.
Dette gælder  

 tilsvarende, hvis ikke betingelserne for tvungen sambeskatning er opfyldt i  

 hele moderselskabets regnskabsperiode.
 Det er alene den del af de udenlandske skatter, der kan henføres til den  

 finansielle virksomhed, der danner grundlag for lempelse, jf.  

 selskabsskattelovens § 32, stk. 7.
 I tilfælde, hvor datterselskabet modtager en finansiel indkomst fra et 3.  

 land, f.eks. en renteindtægt, som er blevet kildebeskattet i 3. landet, vil  

 der efter ligningslovens § 33 også kunne gives nedslag for denne kildeskat.
 Renteindtægten indgår som en del af datterselskabets (finansielle)  

 indkomst, og nedslaget udgør som udgangspunkt det mindste beløb af enten  

 skatten af den finansielle indkomst i datterselskabslandet (efter eventuelt  

 nedslag for 3. landets kildeskat) tillagt 3. landets kildeskat, eller den  

 danske skat, der forholdsmæssigt falder på den samlede finansielle indkomst.
Nedslaget for 3. lands skat, kan dog ikke overstige den danske skat, der  

 isoleret set forholdsmæssigt falder på renteindkomsten på 3. landet.
Denne  

 begrænsning indebærer, at hvis skatten i 3. landet af renteindkomsten er  

 større end den danske skat, der falder herpå, så gives der ikke nedslag for  

 differencen.
Det bemærkes, at renteindkomsten efter ligningslovens § 33 F  

 skal opgøres efter et nettoprincip.
7.3.6.1. Eksempel De faktiske forhold er som i eksempel 7.3.3.4. Datterselskabets resultat  

 for hele år 1 er 2.400 (d.v.s. 1.600 i 1. halvår og 800 i 2. halvår). Heraf  

 er der betalt 240 i skat i det land, hvor datterselskabet er hjemmehørende.
 Andel der kan henføres til perioden:
 Resultatet 1. juli-31. december / resultat i hele år 1: 800/2400.
 Andel, der kan henføres til finansiel virksomhed:
 Resultat vedr. finansiel virksomhed / samlet resultat: 525,00/800,00.
 Højeste ejerandel i perioden: 75 pct.
 Creditlempelse:
7.3.7. Udbytter og aktieavancer, herunder samspil med  

 aktieavancebeskatningslovens § 2 a Reglerne om fradragskonto i selskabsskattelovens § 32, stk. 9 og 10,  

 omfatter udbytte (og aktieavancer), der vedrører perioden, hvor  

 datterselskabet har været tvungent sambeskattet.
Et sådant udbytte kan altid  

 hjemtages skattefrit indtil fradragskontoen er udlignet.
I og med at udbyttet  

 er skattefrit kan der ikke efter ligningslovens § 33 eller efter en indgået  

 dobbeltbeskatningsoverenskomst gives nedslag for udenlandsk udbyttekildeskat.  

 Dette skyldes, at det danske nedslag aldrig kan overstige den danske skat  

 (nul), der falder på det udenlandske udbytte.
Tilsvarende gælder nedslag for  

 den underliggende selskabsskat efter selskabsskattelovens § 17, stk. 2 eller  

 stk. 3, eller en tilsvarende bestemmelse i en indgået  

 dobbeltbeskatningsoverenskomst.
Udbytter fra før det udenlandske selskab blev undergivet tvunget  

 sambeskatning, samt overskydende udbytte i forhold til fradragskontoen,  

 beskattes derimod efter de almindelige regler.
Herunder efter reglerne i  

 selskabsskattelovens § 13, stk. 3 og 5 og § 17, stk. 2, og 3, samt med  

 mulighed for nedslag for udenlandsk kildeskat efter ligningslovens § 33 eller  

 efter en indgået dobbeltbeskatningsoverenskomst.
Indtil fradragskontoen er udlignet vil udbytte fra det udenlandske  

 CFC-selskab anses for at hidrøre fra indkomst, der er blevet CFC-beskattet.  

 D.v.s. modtaget (skattefrit) efter et LIFO-princip.
Herefter vil udbytte  

 blive anset for udloddet efter et FIFO-princip, og beskattet efter de  

 almindelige regler herom.
 Det bemærkes, at udenlandske selskaber, der omfattes af tvungen  

 sambeskatning, typisk vil være omfattet af aktieavancebeskatningslovens § 2  

 a, jf. nærmere afsnit 5.7.
 Ovenstående kan illusteres med følgende eksempel:
Et dansk moderselskab (M) har fra og med år 2 kontrolleret et udenlandsk  

 CFC-selskab (D). D kontrollerer et datter-datterselskab (DD) beliggende i et  

 3. land.
DD er normalbeskattet.
I både år 1 og år 2 har D oppebåret  

 renteindtægter på 500, der er blevet beskattet med 10 pct.
M bliver i år 2  

 undergivet tvungen sambeskatning af D's renteindtægter.
Renteindtægterne med  

 fradrag af selskabsskatten på 10 pct., d.v.s. 450, indgår på M's  

 fradragskonto, jf. selskabsskattelovens § 32, stk. 9, 1. pkt.
D modtager i år  

 3 udbytte på 100 fra DD, men da udbyttet hidrører fra normalbeskattet  

 indkomst udløser udlodningen ikke beskatning, jf. selskabsskattelovens § 13,  

 stk. 3. Til gengæld indgår udbyttet ikke på M's fradragskonto, jf.  

 selskabsskattelovens § 32, stk. 9, 1. pkt.
D har i øvrigt ikke indkomst i år  

 3, og slet ingen indkomst i år 4.
I år 4 udlodder D 700 til M.
De første 450 anses efter LIFO-princippet for  

 at hidrøre fra år 2, og er skattefri for M.
Herefter er fradragskontoen  

 elimineret - de sidste 250 anses efter FIFO-princippet for at hidrøre fra år  

 1 og beskattes hos M med fradrag for D's underliggende selskabsskat.
7.3.8. Samspil med almindelig sambeskatning I det omfang de almindelige betingelser for sambeskatning er opfyldt,  

 finder disse regler anvendelse i stedet.
Det er dog en forudsætning, at der  

 ansøges om sambeskatning indenfor de almindelige frister.
 Undtaget er dog bestemmelserne om fradragskonto i selskabsskattelovens §  

 32, stk. 9 og 10, jf. afsnit 7.3.5. Hvis frivillig sambeskatning vælges,  

 finder bestemmelserne om fradragskonto anvendelse i stedet for  

 sambeskatningsvilkåret om udbyttefradrag, selskabsskattelovens § 13, stk. 3,  

 og § 17, stk. 2, jf. selskabsskattelovens § 32, stk. 11, modsætningsvist.
Efter reglerne om almindelig sambeskatning, tillades en fornyet  

 sambeskatning med datterselskabet normalt ikke, hvis datterselskabet en gang  

 er udtrådt.
Tilsvarende gælder, selvom datterselskabet opfylder betingelserne  

 for tvungen sambeskatning.
Hvis et datterselskab derimod tidligere har været  

 omfattet af tvungen sambeskatning uden reglerne om frivillig sambeskatning  

 har været anvendt, så er datterselskabets muligheder for senere at blive  

 omfattet af almindelig sambeskatning ikke begrænset.
Ved sambeskatning efter de almindelige regler medregnes hele  

 datterselskabet indkomst - også indkomst fra produktionsvirksomhed - ligesom  

 eventuelt underskud fra datterselskabet kan overføres til modregning i  

 sambeskatningsindkomsten.
Hvis datterselskabet driver f.eks. aktiv bank og  

 forsikringsvirksomhed, er der ligeledes mulighed for udlandslempelse.
I tilfælde, hvor betingelserne for tvungen sambeskatning er opfyldt, og  

 hvor sambeskatning foregår efter reglerne for almindelig sambeskatning, vil  

 en konkurs efter reglerne i konkursskatteloven medføre, at den almindelige  

 sambeskatning ophører, hvorfor reglerne for almindelig sambeskatning afløses  

 af reglerne for tvungen sambeskatning.
Tvungen sambeskatning ophører ikke ved  

 hverken det udenlandske datterselskabs eller moderselskabets konkurs.
Ved tvungen sambeskatning medregnes den relevante del af indkomsten fra  

 datterselskabet ved moderselskabets indkomstopgørelse.
Er moderselskabet  

 sambeskattet med andre selskaber, påvirker det tvungne sambeskattede  

 datterselskab alene den almindelig sambeskatning ved, at (en del af)  

 indkomsten fra det pågældende datterselskab medregnes ved moderselskabets  

 indkomstopgørelse forud for beregningen af de skattemæssige konsekvenser af  

 den almindelige sambeskatning.
Når et udenlandsk datterselskab udtræder af almindelig sambeskatning  

 finder ligningslovens § 33 E anvendelse.
Efter denne bestemmelse sker der  

 genbeskatning af datterselskabets nettounderskud fra hele  

 sambeskatningsperioden, dels ved udtræden og dels efterhånden, som  

 moderselskabet oppebærer udbytter m.v. fra datterselskabet.
I det omfang et  

 udenlandsk datterselskab, der er udtrådt af almindelig sambeskatning, er  

 omfattet af tvungen sambeskatning, så fragår den del af datterselskabets  

 indkomst, der skal medregnes ved moderselskabets indkomstopgørelse,  

 genbeskatningssaldoen i ligningslovens § 33 E, jf. nærmere afsnit 6.5.2.5.
7.3.9. Ikrafttræden og overgangsregler Selskabsskattelovens § 32 som affattet ved lov nr. 312 af 17. maj 1995 har  

 virkning fra indkomståret 1995. Hvis indkomståret 1995 er påbegyndt før 2.  

 november 1994 dog først fra indkomståret 1996. Selskaber m.v., der den 2.  

 november 1994 opfyldte betingelserne for tvungen sambeskatning, således som  

 den var formuleret ved lov nr. 312 af 17. maj 1995, omfattes først af reglen  

 fra indkomståret 1998. Dog først fra indkomståret 1999, hvis indkomståret  

 1995 blev påbegyndt før 2. november 1994.
 Ændringerne i selskabsskattelovens § 32 som indsat ved lov nr. 487 af 12.  

 juni 1996, d.v.s. det udvidede kontrolbegreb og reglen om lokale  

 holdingselskaber har virkning fra indkomståret 1996. Hvis indkomståret 1996  

 er påbegyndt før 6. december 1995 dog først fra indkomståret 1997. For  

 selskaber m.v., som er omfattet af overgangsreglen i lov nr. 312 af 17. maj  

 1995, jf. ovenfor, har ændringerne først virkning fra indkomståret 1998. Dog  

 først fra indkomståret 1999, hvis indkomståret 1995 blev påbegyndt før 2.  

 november 1994. Dette indebærer, at ændringerne f.s.v.a. selskaber m.v.,  

 indtil 1998/1999, kun har virkning for selskaber, der først efter den 2.  

 november 1994 har opfyldt betingelserne for tvungen sambeskatning, som  

 affattet ved lov nr. 312 af 17. maj 1995 eller lov nr. 487 af 12. juni 1996.
 Fondsbeskatningslovens § 12, som indsat ved lov nr. 487 af 12. juni 1996,  

 hvorefter fonde m.v. også kan undergives regler om tvungen sambeskatning, har  

 virkning fra indkomståret 1996, dog først indkomståret 1997 såfremt  

 indkomståret 1996 er påbegyndt før 6. december 1995. Hvis fonden m.v. den 6.  

 december 1995 opfyldte betingelserne i fondsbeskatningslovens § 12, jf.  

 selskabsskattelovens § 32 som ændret ved lov nr. 487 af 12. juni 1996, har  

 reglen dog først virkning fra og med indkomståret 1998. Var indkomståret 1996  

 i givet fald påbegyndt før den 6. december 1995, dog først fra og med  

 indkomståret 1999. De regler, der finder anvendelse for fonde, er  

 selskabsskattelovens § 32 som ændret ved lov nr. 487 af 12. juni 1996.
8. CFC-beskatning for personer 8.1. Indledning I henhold til ligningslovens § 16 H skal en fuldt skattepligtig person,  

 der kontrollerer et udenlandsk lavtbeskattet finansielt selskab  

 (CFC-selskab), ved indkomstopgørelsen medregne den del af CFC-selskabets  

 finansielle indkomst, der forholdsmæssigt svarer til personens ejerandel.
 Bestemmelsen blev indsat ved lov nr. 487 af 12. juni 1996 og  

 komplementerer bestemmelsen om tvungen sambeskatning for selskaber i  

 selskabsskattelovens § 32 (og for fonde i fondsbeskatningslovens § 12).
 Regelsættet i ligningslovens § 16 H svarer - bl.a. via henvisningen i § 16  

 H, stk. 2, 1. pkt. - til regelsættet i selskabsskattelovens § 32, dog med  

 visse nødvendige tilpasninger.
Begrebet »tvungen sambeskatning« som bruges ved selskaber m.v.  

 omfattet af selskabsskattelovens § 32 vil ikke blive anvendt for personer.
I  

 stedet anvendes udtrykket »CFC-beskatning«.
8.2. Betingelserne 8.2.1. Skattesubjekt Bestemmelsen omfatter personer, der er fuldt skattepligtige efter  

 kildeskattelovens § 1 samt dødsboer, der skiftes her i landet, jf.  

 dødsboskattelovens § 1, stk. 2.
8.2.2. Kontrol Det er en betingelse, at personen alene eller i fællesskab med nærtstående  

 eller i fællesskab med en fond eller en trust stiftet af personen eller  

 dennes nærtstående eller fonde eller truster stiftet af disse, kontrollerer  

 CFC-selskabet.
Som nærtstående anses den skattepligtiges ægtefælle, forældre  

 og bedsteforældre samt børn og børnebørn og disses ægtefæller eller dødsboer  

 efter de nævnte personer.
Stedbarns- og adoptivforhold sidestilles med ægte  

 slægtskabsforhold.
 Personen anses for at kontrollere CFC-selskabet, hvis vedkommende direkte  

 eller indirekte, herunder i fællesskab med ovennævnte kreds af nærstående,  

 dødsboer, fonde eller truster, ejer mere end 50 pct. af aktiekapitalen i  

 selskabet eller råder over mere end 50 pct. af stemmerne i selskabet.
 Med indirekte er angivet, at aktieandele og stemmerettigheder ejet gennem  

 danske eller udenlandske selskaber m.v. også indgår ved vurderingen af om  

 personen kontrollerer et CFC-selskab.
 Hvor stor en indirekte del af aktiekapitalen eller stemmerne i selskabet  

 personen råder over afgøres efter de principper, der er fastlagt i afsnit  

 7.2.2.1. og 7.2.2.2.
Også aktier og stemmerettigheder ejet indirekte gennem selskaber af en til  

 personen nærtstående person medregnes ved afgørelsen af om personen  

 kontrollerer CFC-selskabet.
Tilsvarende gælder for dødsboer, fonde og  

 truster.
Det er uden betydning om en nærtstående person er fuldt eller begrænset  

 skattepligtig til Danmark.
Tilsvarende gælder dødsboer, fonde, truster og  

 selskaber, som indgår ved vurderingen af om personen kontrollerer  

 CFC-selskabet.
8.2.2.1. Eksempel En person (P) ejer 30 pct. af aktierne i et udenlandsk CFC-selskab.
P har  

 endvidere en aktiepost på 30 pct. i et dansk selskab (S), der igen har 30  

 pct. af aktierne i CFC-selskabet.
P's ægtefælle H har 10 pct. af aktierne i  

 CFC-selskabet.
En udenlandsk fond (F) stiftet af H har endelig 5 pct. af  

 aktierne i CFC-selskabet.
Forholdet kan illustreres således:
P's direkte ejerandel i CFC-selskabet er 30 pct.
Hertil skal lægges den  

 indirekte ejerandel gennem S på 9 pct. (30 pct. af 30 pct.). Da H er  

 nærtstående til P skal P endvidere medregne H's ejerandel på 10 pct. samt F's  

 ejerandel på 5 pct.
Hermed anses P for at kontrollere CFC-selskabet idet den  

 samlede ejerandel kan opgøres til 54 pct.
H's direkte ejerandel i CFC-selskabet er 10 pct.
Hertil skal lægges F's  

 ejerandel på 5 pct., samt P's direkte ejerandel på 30 pct. og indirekte  

 ejerandel gennem S på 9 pct.
Hermed anses H også for at kontrollere  

 CFC-selskabet idet ejerandelen igen er 54 pct.
 8.2.3. Udenlandsk selskab m.v.
Det er på samme måde som i selskabsskattelovens § 32 kontrollen med et  

 udenlandsk selskab eller forening m.v., der kan medføre CFC-beskatning.
Se  

 nærmere herom afsnit 7.2.3.
8.2.4. Finansiel virksomhed Det er endvidere en betingelse, at CFC-selskabet driver virksomhed, der  

 overvejende er af finansiel karakter.
For en gennemgang af, hvornår et  

 udenlandsk selskab er et finansielt selskab, se afsnit 7.2.4.
 Det skal bemærkes, at reglen om lokale holdingselskaber i  

 selskabsskattelovens § 32, stk. 2, 2-3. pkt., også finder anvendelse for  

 personer.
8.2.5. Lavere beskatning end efter danske regler CFC-beskatning efter ligningslovens § 16 H er på samme måde som tvungen  

 sambeskatning efter selskabsskattelovens § 32, endelig betinget af, at  

 CFC-selskabet enten beskattes væsentligt lavere end efter danske regler, at  

 CFC-selskabet har indgået en aftale med det pågældende lands  

 skattemyndigheder om skattesatsen eller beregningsgrundlaget, eller at  

 skatten i det pågældende land er fastsat efter, hvor det kontrollerende  

 selskab er hjemmehørende.
 Der henvises i øvrigt til afsnit 7.2.5.
8.3. Retsvirkninger af CFC-beskatning 8.3.1. Indtræden og ophør af CFC-beskatning CFC-beskatningen for personer indtræder og ophører når de ovennævnte  

 betingelser, henholdsvis opfyldes eller ophører med at være opfyldt.
 Hvis betingelserne ikke er opfyldt i hele indkomståret, skal der aflægges  

 perioderegnskab for CFC-selskabets virksomhed i den periode, hvor  

 betingelserne er opfyldt.
 Når CFC-beskatningen indtræder finder reglerne om indgangsværdier m.v. i  

 selskabsskattelovens § 31, stk. 5-7, anvendelse.
 Der henvises i øvrigt til afsnit 7.3.1.
8.3.2. Hvordan opgøres indkomsten Den CFC-skattepligtige skal ved indkomstopgørelsen medregne CFC-selskabets  

 finansielle indkomst.
Det bemærkes, at CFC-indkomsten nærmere opgøres efter de regler, der  

 gælder for selskaber - herunder reglerne for frivilligt sambeskattede  

 selskaber - og ikke de regler der finder anvendelse for personer.
De regler  

 som Ligningsrådet har fastsat for udfærdigelse af regnskab i forbindelse med  

 frivillig sambeskatning gælder tilsvarende, når en person skal medregne  

 indkomst fra et CFC-selskab.
8.3.3. Hvor stor en andel Den forholdsmæssige andel af CFC-selskabets indkomst, der medregnes,  

 opgøres som udgangspunkt efter tilsvarende regler som for selskaber omfattet  

 af selskabsskattelovens § 32. Der skal således - bortset fra tilfælde, hvor  

 der er flere CFC-skattesubjekter - medregnes den forholdsmæssige andel af  

 CFC-selskabets finansielle indkomst, der svarer til personens største direkte  

 og indirekte aktiebesiddelse i den pågældende periode.
Endvidere skal der kun  

 medregnes indkomst i den periode, hvor CFC-selskabet kontrolleres.
Endelig  

 finder reglen i selskabsskattelovens § 32, stk. 4, 3-4 pkt. om blandet  

 virksomhed anvendelse.
 For en nærmere beskrivelse heraf henvises til afsnit 7.3.3.
Dette udgangspunkt fraviges dog f.s.v.a. den del af personens indirekte  

 aktiebesiddelser ejet gennem danske selskaber, jf. ligningslovens § 16 H,  

 stk. 2, 2. pkt.
Se straks herom nedenfor i afsnit 8.3.3.1.
8.3.3.1. Indkomst omfattet af selskabsskattelovens § 32 Ved opgørelsen af hvor stor en del af CFC-selskabets indkomst en person  

 skal medregne ved indkomstopgørelsen, indgår både personens direkte og  

 indirekte aktiebesiddelser.
 For at undgå dobbeltbeskatning er det i ligningslovens § 16 H, stk. 2, 2.  

 pkt., fastsat, at en person ikke skal beskattes af den del af indkomsten i et  

 CFC-selskab, der skal medregnes til et selskabs skattepligtige indkomst efter  

 selskabsskattelovens § 32.
Eksempel: P ejer alle aktierne i et dansk moderselskab (M). P har  

 endvidere 40 pct. af aktierne i et CFC-selskab, der har en indkomst på 200. M  

 ejer de resterende aktier.
Situationen kan illustreres således:
M er omfattet af selskabsskattelovens § 32. Da M direkte besidder en  

 aktieandel på 60 pct. i CFC-selskabet, skal M medregne 120 (60 pct. af 200)  

 af CFC-selskabets indkomst.
P besidder direkte (40 pct.) og indirekte (60  

 pct.) en aktieandel på 100 pct.
P skal alligevel kun medregne de resterende  

 80 af CFC-selskabets indkomst da de 120, som efter selskabsskattelovens § 32  

 beskattes hos M, ikke skal medregnes.
8.3.4. Overførsel og fremførsel af underskud Underskud i et CFC-selskab kan ikke modregnes i anden indkomst som  

 personen måtte oppebære.
Underskuddet fremføres i stedet til fradrag i senere  

 års indkomst i samme CFC-selskab.
Reglerne om underskud svarer således til,  

 hvad der gælder for selskaber omfattet af selskabsskattelovens § 32. Der  

 henvises i øvrigt til afsnit 7.3.4.
8.4. Beskatning som CFC-indkomst Efter personskattelovens § 4 b beskattes indkomst, som en person skal  

 medregne efter ligningslovens § 16 H som særlig »CFC-indkomst«.  

 CFC-indkomsten indgår ikke i den skattepligtige indkomst ved beregning af  

 skat efter personskattelovens §§ 6-8 a.
Tilsvarende gælder for dødsboer, jf.  

 dødsboskattelovens § 21, stk. 2.
CFC-indkomst pålægges efter personskattelovens § 8 b en særlig statsskat  

 med 34 pct. svarende til selskabsskatten.
Der svares ikke (amts)kommune-  

 eller kirkeskat.
 Underskud fra anden indkomst kan ikke modregnes i CFC-indkomst og der er  

 ikke adgang til anvende uudnyttet personfradrag i CFC-indkomst.
8.4.1. Lempelse for udenlandsk selskabsskat Hvis CFC-selskabet betaler udenlandsk skat kan der efter ansøgning gives  

 creditlempelse efter ligningslovens § 33, stk. 1, jf. stk. 6. Adgangen til  

 nedslag for skat betalt af CFC-selskabet efter ligningslovens § 16 H svarer  

 til det nedslag, som selskaber omfattet af selskabsskattelovens § 32 kan få.  

 Der henvises derfor nærmere til afsnit 7.3.6.
8.5. Udbytter og aktieavancer Reglerne om fradragskonto for selskaber i selskabsskattelovens § 32, stk.  

 9 og 10, finder ikke anvendelse for personer.
I stedet kan personer efter ligningslovens § 16 H, stk. 3, skattefrit  

 modtage udbytte fra CFC-selskabet svarende til den CFC-skat som personen -  

 efter nedslag af udenlandsk selskabsskat som CFC-selskabet måtte have betalt  

 - skal betale af indkomsten fra CFC-selskabet.
Personen kan dermed skattefrit  

 hjemtage udbytte til at betale den danske CFC-skat.
 Hvis den danske CFC-skat i et eller flere indkomstår ikke finansieres via  

 hjemtagelse af udbytte i det pågældende indkomstår, vil der uden  

 tidsbegrænsning i senere indkomstår være adgang til skattefrit at hjemtage  

 udbytte svarende til den danske skat, som samlet set er betalt af  

 CFC-indkomsten i tidligere indkomstår.
Udbytte hjemtaget skattefrit efter ligningslovens §16 H, stk. 3,  

 berettiger ikke til nedslag for udenlandsk kildeskat efter ligningslovens §  

 33 eller efter en indgået dobbeltbeskatningsaftale.
Dette følger af, at  

 nedslag for udenlandsk kildeskat aldrig kan overstige den danske skat (nul),  

 der falder på udbyttet.
Der vil endvidere ikke i praksis - fordi den danske  

 skat er nul - kunne gives nedslag efter ligningslovens § 33 G.
 Overskydende udbytte, samt aktieavancer ved afståelse af aktierne i  

 CFC-selskabet, beskattes som aktieindkomst, jf. personskattelovens § 4 a,  

 stk. 1, nr. 7, 1. pkt., forudsat at personen i mindst 3 år har opfyldt  

 betingelserne i ligningslovens § 16 H med hensyn til de pågældende aktier.  

 Det er ikke en betingelse, at der rent faktisk er betalt CFC-skat i 3 år -  

 hvilket f. eks. ikke er tilfældet, hvis CFC-selskabet i 1 af de 3 år ikke har  

 haft finansiel indkomst eller været underskudsgivende.
 Det bemærkes at det udbytte, som kan være omfattet af personskatteloven §  

 4a, stk. 1, nr. 7, ikke er begrænset til udbytte, der vedrører indkomst, som  

 er blevet beskattet efter ligningslovens § 16 H.
Er 3 års-betingelsen ikke opfyldt vil den del af udbyttet, der svarer til  

 den CFC-skattepligtige indkomst - efter fradrag af dansk og udenlandsk skat  

 der falder herpå - blive beskattet som aktieindkomst, jf. personskattelovens  

 § 4 a, stk. 1, nr. 7, 2. pkt.
På samme måde som ved udbytte hjemtaget til  

 betaling af CFC-skat, kan der kumuleres i tilfælde, hvor der f.eks. et år  

 ikke er udloddet overskydende udbytte op til det samlede maksimum.
Der vil  

 efter ligningslovens § 33 eller en indgået dobbeltbeskatnings-overenskomst  

 kunne lempes for udenlandsk kildeskat på udbytter (og aktieavancer), uanset  

 om disse har status som aktieindkomst.
Derimod kan der ikke gives nedslag  

 efter ligningslovens § 33 G.
 Øvrigt udbytte samt eventuelle aktieavancer vil, når 3-års betingelsen  

 ikke er opfyldt, skulle beskattes som kapitalindkomst efter de almindelige  

 regler i personskatteloven og ligningsloven.
Opgørelsen af en eventuel aktieavance sker efter reglerne for aktier  

 omfattet aktieavancebeskatningslovens § 2 a, herunder efter  

 gennemsnitsmetoden.
Dog vil aktieavancer som efter personskatteloven § 4 a,  

 stk. 1, nr. 7, 1. pkt., beskattes som aktieindkomst ikke udløse procenttillæg  

 efter aktieavancebeskatningslovens § 6, stk. 5, jf. bestemmelsens 4. pkt.  

 Tilsvarende gælder, hvis besidderen af aktierne har været undergivet  

 beskatning efter ligningslovens § 16 H i hele ejerperioden, selvom denne er  

 mindre end 3 år.
I øvrige tilfælde skal der beregnes procenttillæg.
 Der gives som hidtil ikke tabsfradrag på tab på § 2a-aktier i et  

 CFC-selskab.
8.5.1. Eksempel En person (P) erhverver i år 1 alle aktierne (100 stk.) i et CFC-selskab,  

 som undergives en beskatning med 10 pct.
Aktierne er erhvervet til kurs 100.  

 Selskabet opnår i år 1-4 årligt en finansiel indkomst på 1000, der beskattes  

 hos P som CFC-indkomst - i år 4 dog kun med 750, da P den sidste dag i år 3  

 sælger 25 pct. af aktierne til kurs 200. I år 5 er CFC-indkomsten negativ med  

 100. Den udenlandske stat er efter dobbeltbeskatningsoverenskomsten afskåret  

 fra at beskatte aktieavancen.
P modtager følgende udlodninger fra selskabet,  

 idet der opkræves udenlandsk kildeskat med 5 pct. af bruttoudbyttet:
 Udbyttet undergives følgende skattemæssige behandling i Danmark:
År 1: Udbyttet på 240 kan hjemtages skattefrit efter ligningslovens § 16  

 H, stk. 3, idet den danske skat, der skal betales efter fradrag for  

 udenlandsk selskabsskat, er 240 (340 - 100). Den udenlandske kildeskat skal  

 ikke fragå ved opgørelsen efter ligningslovens § 16 H.
Der gives ikke nedslag  

 for den udenlandske kildeskat.
 År 2: Udbyttet på 150 kan hjemtages skattefrit efter ligningslovens § 16  

 H, stk. 3, idet den danske skat, der skal betales efter fradrag af udenlandsk  

 selskabsskat, er 240. De resterende 90, der ikke hjemtages skattefrit  

 overføres til et senere indkomstår.
År 3: Udbyttet på 240 hjemtages skattefrit i h.t. ligningslovens § 16 H,  

 stk. 3, idet den danske CFC-skat, der skal betales efter fradrag for  

 udenlandsk selskabsskat, er 240. Der gives ikke nedslag for den udenlandske  

 kildeskat.
Aktierne har status som § 2 a-aktier.
Da aktierne ikke har været  

 ejet i 3 år beskattes avancen på 2.500 som kapitalindkomst i h.t.  

 personskatteloven § 4, stk. 1, nr. 5. Da P i hele perioden har været  

 undergivet CFC-beskatning skal der ikke betales procenttillæg efter  

 aktieavancebeskatningslovens § 6, stk. 5.
År 4: Der kan skattefrit hjemtages udbytte svarende til 270 (90 fra år 2  

 og 180 fra år 4). Differencen på 230 har status som aktieindkomst, fordi  

 aktierne har været ejet i mere end 3 år, jf. personskatteloven § 4a, stk. 1,  

 nr. 7, 1. pkt.
Der gives nedslag for den udenlandske udbyttekildeskat  

 svarende til den udenlandske kildeskat på 5 pct., der kan henføres til de  

 230, d.v.s. 11,5.
År 5: Der skal ikke betales CFC-skat.
Underskuddet på 100 kan ikke  

 modregnes i anden indkomst, men alene fremføres til brug for senere år.  

 Udbyttet beskattes som aktieindkomst, jf. personskatteloven § 4a, stk. 1, nr.  

 7, 1. pkt.
Der gives nedslag for den udenlandske kildeskat på 5.
8.6. Ikrafttræden og overgangsregler Reglen har virkning fra og med indkomståret 1996. Hvis indkomståret 1996  

 er påbegyndt før den 6. december 1995, dog først fra indkomståret 1997.
 Såfremt personen den 6. december 1995 opfyldte betingelserne i  

 ligningslovens § 16 H om CFC-beskatning i et udenlandsk selskab, finder  

 bestemmelsen imidlertid først anvendelse fra og med indkomståret 1998. Var  

 indkomståret 1996 i givet fald påbegyndt før den 6. december 1995, dog først  

 fra og med indkomståret 1999.
Overgangsreglen omfatter også en person, der før den 6. december 1995  

 opfyldte betingelserne for beskatning i ligningslovens § 16 H i et selskab,  

 der som indskydende selskab indgår i en fusion eller spaltning omfattet af  

 fusionsskattelovens regler herom.
D.v.s. at de aktier som aktionærerne i  

 forbindelse med fusionen eller spaltningen modtager i det forsættende  

 selskab, samt eventuelt senere erhvervede aktier i dette selskab, ikke  

 medfører CFCbeskatning før indkomståret 1998 eller 1999.
 Tilsvarende gælder dødsboer efter aktionærer som var omfattet af  

 overgangsreglen samt arvinger, ægtefælle eller legatarer som succederer i  

 afdødes skattemæssige stilling med hensyn til de udlagte aktier.
9. Afgift ved indskud i en lavtbeskattet udenlandsk  

 fond eller trust 9.1 Indledning Fondsbeskatningslovens § 3 A, der blev indført med lov nr. 487 af 12. juni  

 1996 indebærer, at der ved indskud i en lavtbeskattet udenlandsk fond eller  

 trust skal betales en indskudsafgift på 20 pct.
Afgiften på 20 pct. svarer  

 til indskudsafgiften ved indskud i danske familiefonde.
9.2. Betingelserne 9.2.1. Skattesubjekt Fondsbeskatningslovens § 3 A omfatter i henhold til stk. 1 fuldt  

 skattepligtige personer, selskaber m.v., og fonde m.v. omfattet af  

 kildeskattelovens § 1, selskabsskattelovens § 1 eller fondsbeskatningslovens  

 § 1. Dødsboer, der skiftes her i landet, jf. dødsboskattelovens § 1, stk. 2,  

 er også omfattet af bestemmelsen.
Efter fondsbeskatningslovens § 3 A, stk. 4, finder reglen endelig  

 anvendelse, hvis en person, et selskab m.v., som tidligere har været fuldt  

 skattepligtig i Danmark, bliver fuldt skattepligtig påny, og indenfor de  

 sidste fem år forud for den fulde skattepligts genindtræden, har indskudt  

 midler i en udenlandsk lavtbeskattet fond eller trust.
Tilsvarende gælder,  

 hvis et selskab eller en forening m.v., som personen på indskudstidspunktet  

 kontrollerede, jf. fondsbeskatningslovens § 3 A, stk. 3, i denne periode har  

 foretaget sådanne indskud.
 Begrænset skattepligtige personer, dødsboer, selskaber og fonde er ikke i  

 øvrigt omfattet af reglen.
9.2.2. Udenlandsk fond eller trust Det er en betingelse, at indskuddet er foretaget i en udenlandsk stiftet  

 eller oprettet fond eller trust.
Som en fond anses et udenlandsk retssubjekt, der har samme karakteristika  

 som en dansk fond.
D.v.s. at det er en betingelse, at der er tale om en  

 selvejende og selvstændig juridisk enhed.
Afgrænsningen af, hvornår der  

 foreligger en fond eller ej er overensstemmende med den fondsdefinition, som  

 i øvrigt anvendes i Danmark.
I modsætning til fonde er trusts ikke selvstændige juridiske personer.
De  

 enkelte staters eller lavskattezoners trustregler kan være meget varierende.  

 Der er dog visse fællestræk, som går igen de fleste steder.
I den typiske  

 trust optræder tre persongrupper.
En stifter, en bestyrer (trustee) og nogle  

 begunstigede.
Som oftest opstilles der ikke egentlige formkrav - såsom  

 registrering og lignende i offentlige registre - til truststiftelser, men der  

 vil normalt foreligge et stiftelsesdokument.
Etablering af trusten foretages  

 ved, at stifteren overdrager nogle midler til en eller flere bestyrere, der  

 skal fordele midlerne og afkastet heraf blandt nogle begunstigede, som  

 stifteren har opregnet i stiftelsesdokumentet.
Civilretligt vil bestyreren efter trustens etablering stå som ejer af de  

 midler, der er overført til trusten.
Bestyrerens rådighed over disse midler  

 vil imidlertid være begrænset til at handle i overensstemmelse med de  

 retningslinier, der er fastlagt af stifteren.
Endvidere vil bestyrerens  

 kreditorer ikke have mulighed for at søge fyldestgørelse i trustmidlerne.
I  

 langt de fleste tilfælde vil bestyreren være en lokal advokat, revisor eller  

 et egentlig professionelt bestyrerselskab hjemmehørende i det pågældende  

 skattely.
Forskelle i de enkelte staters civilretlige regler om fonde eller trusts  

 har normalt ikke betydning for om der er tale om en udenlandsk fond eller  

 trust.
Efter nogle landes selskabsretlige lovgivning er der dog mulighed for  

 at sætte fonden eller trusten på aktier eller andre omsættelige andele.
En  

 sådan fond eller trust betragtes ikke som en fond eller trust i  

 fondsbeskatningslovens § 3 A's forstand.
Dette indebærer bl.a., at  

 udenlandske investeringsforeninger, som benævnes »fond« eller  

 »trust«, men som i det væsentligste er opbygget og fungerer som et  

 dansk selskab eller en dansk investeringsforening, ikke er omfattet af  

 reglen.
 I stedet finder bestemmelserne i aktieavancebeskatningslovens § 2 a,  

 fondsbeskatningslovens § 12, ligningslovens § 16 H eller selskabsskattelovens  

 § 32 - forudsat at betingelserne er opfyldt - anvendelse.
9.2.3. Indskud Fondsbeskatningslovens § 3 A forudsætter, at der ved indskuddet er sket en  

 sådan endelig udskillelse af midlerne fra indskyderens egen formue, at det i  

 skattemæssig henseende er anerkendt, at personen ikke efter indskuddet  

 fortsat skal beskattes af afkastet.
Er dette ikke tilfældet er der ikke tale  

 om et »indskud« i bestemmelsens forstand.
 Både indskud, der foretages i forbindelse med selve stiftelsen og senere  

 indskud, udløser afgift.
 Bestemmelsen er ikke begrænset til indskud af kontante midler, men  

 omfatter indskud af aktiver af enhver art.
Indskud i en udenlandsk fond eller trust som ikke foretages af personen  

 selv, men af et udenlandsk selskab eller forening m.v., som kontrolleres af  

 personen, anses for foretaget af personen selv, jf. fondsbeskatningslovens §  

 3 A, stk. 3. Kontrol defineres i denne forbindelse på samme måde som i  

 selskabsskattelovens § 32, stk. 1. Det vil sige, at personen direkte eller  

 indirekte eller i fællesskab med koncernforbundne selskaber eller nærtstående  

 m.v. skal besidde mere end 50 pct. af aktiekapitalen eller  

 stemmerettighederne i det udenlandske selskab m.v.
Se nærmere om det udvidede  

 kontrolbegreb i afsnit 7.2.2.
 Årlige indskud på under 10.000 kr. foretaget enten af personen selv eller  

 af udenlandske selskaber og foreninger m.v., der kontrolleres af personen,  

 jf. fondsbeskatningslovens § 3 A, stk. 3, udløser dog ikke indskudsafgift,  

 jf. fondsbeskatningslovens § 3 A, stk. 1, 2. pkt.
 Indskuddet i den udenlandske fond eller trust vil i tilflytningstilfælde  

 omfattet af fondsbeskatningslovens § 3 A, stk. 4, blive anset for foretaget  

 ved den fulde skattepligts genindtræden.
9.2.4. Lavere beskatning end efter danske regler Om indkomsten i en udenlandsk fond eller trust beskattes væsentligt lavere  

 end efter danske regler, afgøres ud fra en sammenligning med de danske  

 fondsbeskatningsregler.
For så vidt angår trusts, vil der skulle foretages en  

 sammenligning mellem beskatningen af bestyreren og de danske  

 fondsbeskatningsregler.
 Om en udenlandsk fond eller trust anses for lavt beskattet afgøres efter  

 samme retningslinier, som det afgøres om et udenlandsk selskab er lavt  

 beskattet i relation til selskabsskattelovens § 32 (og fondsbeskatningslovens  

 § 12 og ligningslovens § 16 H), og der henvises til afsnit 7.2.5.1. og afsnit  

 7.2.5.2.
På samme måde som for selskaber skal der først foretages en generel  

 vurdering af den udenlandske beskatning.
Hvis beskatningsprocenten kommer  

 under 25 vil indskud i fonden være afgiftspligtig, fordi de udenlandske  

 regler vil føre til en beskatning, der anses som væsentlig lavere end den  

 danske.
Således vil der være afgiftspligt uanset i hvilket omfang fonden  

 efterfølgende udlodder midler, der ville have været fradragsberettigede efter  

 danske regler.
 Som det gælder i relation til selskabsskattelovens § 32 (og  

 fondsbeskatningslovens § 12, ligningslovens § 16 H) vil en udenlandsk fond  

 eller trust automatisk blive anset for lavtbeskattet, hvis en mulighed for at  

 aftale skattesats eller skattegrundlag med skattemyndighederne i den stat,  

 hvori fonden eller trusten er hjemmehørende, herunder efter en indgået  

 dobbeltbeskatningsoverenskomst, er blevet udnyttet, jf.  

 fondsbeskatningslovens § 3 A, stk. 5. Tilsvarende gælder, når skattereglerne  

 i den pågældende stat er indrettet efter, hvor indskyderen er hjemmehørende.
9.2.5. Midlerne anvendes almenvelgørende eller almennyttigt Indskyderen vil kunne ansøge om dispensation fra afgiften, såfremt  

 indskuddet foretages i en udenlandsk fond eller trust, hvis midlerne anvendes  

 i almenvelgørende eller på anden vis almennyttigt øjemed til fordel for en  

 større kreds af personer, jf. fondsbeskatningslovens § 3 A, stk. 2.
Det er op til indskyderen at dokumentere, at den udenlandske fond eller  

 trust anvender sine midler til almenvelgørende eller almennyttige formål.
Det  

 kan eksempelvis ske ved, at indskyderen fremlægger vedtægter og regnskaber  

 fra fonden eller trusten.
Der kan dog alene lægges vægt på vedtægter o.lign.,  

 hvis de afspejler den reelle aktivitet.
Afgrænsningen af, om en fond eller trust må anses for almenvelgørende  

 eller almennyttig, foretages efter de samme kriterier, som lægges til grund  

 for bedømmelsen om fradragsadgang efter ligningslovens § 8 A samt  

 fondsbeskatningslovens § 4, stk. 1. Efter disse bestemmelser er det dog en  

 betingelse for fradrag, at fonden, foreningen m.v. er hjemmehørende her i  

 landet.
Denne betingelse er naturligvis ikke gældende i relation til den her  

 omtalte regel.
For at et formål kan anses for almenvelgørende eller på anden måde  

 almennyttigt, kræves, at den kreds af personer eller institutioner, der kan  

 komme i betragtning ved uddelinger, er afgrænset efter retningslinier af et  

 objektivt præg.
Formålet må således komme en videre kreds til gode.
For at et  

 formål kan anses for almenvelgørende, er det en forudsætning, at støtten ydes  

 personer inden for en videre kreds, der er i økonomisk trang.
Almennyttige formål foreligger, når formålet ud fra en almindelig  

 fremherskende opfattelse kan karakteriseres som nyttigt.
Blandt sådanne  

 almennyttige formål kan eksempelvis nævnes sociale, kunstneriske og andre  

 kulturelle formål, miljømæssige, videnskabelige, humanitære, religiøse og  

 undervisningsmæssige formål.
 For en nærmere afgrænsning af, hvornår en fond m.v. driver almenvelgørende  

 eller almennyttig virksomhed kan i øvrigt henvises til pkt. 21.3 i cirkulære  

 nr. 49 af 19. marts 1996 om fondsbeskatningsloven samt TS-cirkulære nr. 17 af  

 5. juli 1995 om retningslinier for godkendelse af foreninger, fonde,  

 stiftelser, institutioner m.v. efter ligningslovens § 8 A.
 Ansøgning om dispensation skal indsendes til Told- og Skattestyrelsen.
9.3. Indskudsafgiften Afgiften er 20 pct. af den del af indskuddet, der årligt overstiger 10.000  

 kr.
 Hvis indskyderen ikke fuldt ud ejer (kontrollerer) det udenlandske selskab  

 eller den udenlandske forening m.v., der foretager et indskud i en udenlandsk  

 fond eller trust, jf. fondsbeskatningslovens § 3 A, stk. 3, skal der ikke  

 svares afgift af hele indskuddet, men kun af den samlede direkte og indirekte  

 forholdsmæssige andel set i forhold til indskyderens ejerandel på tidspunktet  

 for indskuddet.
Eksempel: En person (P) har 80 pct. af aktierne i et udenlandsk selskab  

 (S). S har igen 80 pct. af aktierne i et andet udenlandsk selskab (D). D  

 indskyder 1 mill. kr. i et udenlandsk lavtbeskattet udenlandsk fond.
P har en  

 indirekte ejerandel på 64 pct. i D (80 pct. gange 80 pct.) og kontrollerer  

 derved D.
P skal betale indskudafgift på 20 pct. af 640.000 kr., d.v.s. i alt  

 128.000 kr.
9.3.1. Forfaldstidspunkt og meddelelsespligt Afgiften forfalder til betaling, når indskuddet foretages, jf.  

 fondsbeskatningslovens § 3 A, stk. 6.
Indskyderen skal samtidig med at det afgiftspligtige indskud foretages  

 give meddelelse herom til Told- og Skattestyrelsen.
Der skal ikke foretages  

 meddelelse, hvis der efter 10.000 kr.'s-reglen ikke skal betales afgift.
 Indgives der en ansøgning om dispensation om fritagelse for  

 indskudsafgiften til Told- og Skattestyrelsen, jf. fondsbeskatningslovens § 3  

 A, stk. 2, er meddelelsespligten opfyldt.
9.3.2. Betaling af afgiften Indbetaling skal ske til Told- og Skattestyrelsen.
Betaling af afgiften  

 vil blive anset for rettidig, såfremt den finder sted senest en måned efter,  

 at indskuddet er foretaget, jf. fondsbeskatningslovens § 3 A, stk. 6.
Hvis indskudsafgift ikke betales rettidigt, påløber der morarenter, som  

 udgør 1,3 pct. pr. måned.
Morarenterne beregnes for hver påbegyndt måned fra  

 den 1. i den måned, i hvilken beløbet skal betales af indskyderen.
9.4. Straf Manglende indgivelse af meddelelse om afgiftspligtigt indskud sidestilles  

 med undladelse af at afgive de opgørelser, anmeldelser m.v., som er  

 foreskrevet i §§ 41-43 i lov om afgift af dødsboer og gaver, jf.  

 fondsbeskatningslovens § 3 A, stk. 6.
 Strafsanktionerne m.v. i denne lov finder derfor tilsvarende anvendelse,  

 såfremt der ikke indgives meddelelse om indskuddet til Told- og  

 Skattestyrelsen, eller hvis meddelelsen er urigtig eller vildledende m.v.
9.5. Ikrafttræden Fondsbeskatningslovens § 3 A har virkning for indskud, der foretages den  

 6. december 1995 eller senere.
Skatteministeriet, den 29. maj 1997 Peter Loft / Ivar Nordland Bilag 1 § 33 E.  Hvis et udenlandsk selskab, som udtræder af  

 sambeskatning efter selskabsskattelovens § 31, over hele  

 sambeskatningsperioden har haft et nettounderskud, der er fradraget i andre  

 selskabers skattepligtige indkomst, skal der i det indkomstår, hvor selskabet  

 udtræder af sambeskatningen, ske genbeskatning af et beløb svarende til det  

 fradragne nettounderskud.
Genbeskatning sker ved, at et beløb svarende til  

 underskuddet medregnes ved opgørelsen af moderselskabets skattepligtige  

 indkomst.
Der skal dog ikke ske genbeskatning, når et moderselskab fusionerer  

 efter reglerne i fusionsskatteloven med et datterselskab, hvormed det har  

 været sambeskattet indtil fusionsdatoen og i de seneste 5 indkomstår forud  

 herfor eller, for så vidt angår underskud efter kulbrinteskattelovens kapitel  

 2 og 3, når selskaberne har været sambeskattet indtil fusionsdatoen og i de  

 seneste 15 år forud herfor.
Ophører sambeskatningen i øvrigt, medregnes højst  

 et beløb svarende til det overskud og den fortjeneste, der for dette  

 indkomstår skulle medregnes ved opgørelsen af det sambeskattede selskabs  

 skattepligtige indkomst eller skatteberegningen, såfremt det sambeskattede  

 selskab var blevet opløst ved likvidation og i forbindelse hermed skulle  

 beskattes her i landet.
Ved opgørelsen af dette beløb kan der foretages  

 fradrag for beløb, der beskattes i medfør af § 5, stk. 1 i lov om  

 skattemæssig opgørelse af varelagre m.v.
Som salgssum for afståede aktiver og  

 passiver anses værdien i handel og vandel ved sambeskatningens ophør.
Stk. 2.  Underskud, som ikke er genbeskattet efter stk.  

 1, 1. og 2. pkt., anses for genbeskattet, efterhånden som det udenlandske  

 selskabs indkomst, jf. selskabsskattelovens § 32, eller udbytter eller  

 aktieavancer hidrørende fra det udenlandske selskab medregnes ved opgørelsen  

 af moderselskabets skattepligtige indkomst.
Hvis moderselskabet ikke skal  

 beskattes af udbytter eller aktieavancer hidrørende fra det udenlandske  

 selskab, sker genbeskatning ved, at et beløb svaren de til disse udbytter og  

 avancer medregnes ved opgørelsen af den skattepligtige indkomst.
Tilsvarende  

 gælder, hvis en dobbeltbeskatningsoverenskomst nedsætter dansk beskatning af  

 udbytter eller avancer efter eksemptionsmetoden, jf. § 33 D.
Avancer opgøres  

 efter aktieavancebeskatningslovens § 6, stk. 2 og 3.
