afsagt af  

 Tvistighedsnævnet den 10. januar 2001 i sag nr. 10.2000 Elev A mod virksomhed B Mellem klageren, elev A, født den  

 17. oktober 1962, og indklagede, virksomhed B, blev der den 16. juni 1998  

 indgået uddannelsesaftale, hvorefter klageren skulle uddannes som malersvend  

 med uddannelsesperiode fra den 15. juni 1998 til den 15. juni 2001.
 Klageren har ved sin faglige  

 organisation, Malerforbundet i Danmark, ved klageskrift modtaget den 8. juni  

 2000 indbragt sagen for Tvistighedsnævnet med påstand om, at indklagede skal  

 betale en erstatning på 25.000 kr. for uberettiget ophævelse af  

 uddannelsesaftalen.
Indklagede har i et svarskrift  

 modtaget den 11. juli 2000 påstået sig frifundet for klagerens krav, og  

 indklagede har i et supplerende svarskrift modtaget den 12. juli 2000 påstået  

 klageren tilpligtet at betale en erstatning på 19.000 kr. for brud på  

 uddannelsesaftalen ved at udeblive uden grund.
Over for dette krav har  

 klageren  

 påstået frifindelse.
 Parterne har givet personligt møde  

 for Tvistighedsnævnet.
 Af sagen fremgår bl.a., at  

 indklagede den 20. marts 2000 skrev til klageren vedr. manglende  

 lægeerklæring.  

 Af skrivelsen fremgår bl.a:
Da  

 jeg d.d. ikke har modtaget nogen lægeerklæring med posten fra dig (hvilket  

 jeg  

 bad om 1 gang: torsdag d. 16. marts 2000 om morgenen hvor du sygemeldte dig,  

 og  

 2. gang: anmodede dig om i din 3. advarsel d. 16. marts 2000) betragter jeg  

 dit  

 fravær som ulovligt og misligholdelse af din kontrakt (medmindre der er en  

 undskyldende grund herfor) og dit læreforhold er hermed ophørt!! Den 21. marts 2000 skrev indklagede  

 således til klageren:
 Tirsdag,  

 den 21. marts har jeg modtaget din lægeerklæring på trods af, at jeg  

 udtrykkeligt bad om den mandag, den 20. marts.
Når  

 du mener, at du er i stand til at genoptage det arbejde, bedes du raskmelde  

 dig  

 hos mig og ingen andre.
Raskmeldingen skal ske dagen før du møder på arbejde  

 igen. Af den nævnte lægeerklæring  

 fremgår, at den er udstedt den 20. marts 2000, og det anføres, at klageren i  

 henhold til konsultation den 20. marts 2000 på grund af sygdom skønnes  

 uarbejdsdygtig i yderligere 14 dage fra denne attests  

 udstedelsesdag. Den 29. marts 2000 skrev indklagede  

 således til klageren:
Torsdag,  

 den 30. marts 2000 udløber din lægeerklæring, og da vi ikke har modtaget en  

 raskmelding, skal vi bede dig fremsende en ny lægeerklæring, som skal være  

 firmaet i hænde senest mandag, den 3. april 2000. I modsat fald vil vi  

 betragte  

 din udeblivelse som værende ulovlig, hvilket vil medføre ophævelse af din  

 lærekontrakt. Den 5. april 2000 skrev indklagede  

 således til klageren:
 Med  

 henvisning til vores skrivelse af 29. marts 2000, skal vi gøre opmærksom på,  

 at  

 vi endnu ikke har modtaget en lægeerklæring fra dig.
Vi  

 betragter derfor din udeblivelse som misligholdelse af dit ansættelsesforhold  

 fra din side, hvorfor vi må betragte dit ansættelsesforhold som ophørt. Indklagede fremsendte den 11. april  

 2000 blanket vedrørende ophævelse af uddannelsesaftale til klageren.  

 Indklagede  

 havde dateret og underskrevet blanketten den 11. april og anført, at  

 uddannelsen var ophævet ensidigt af eleven den 29. marts 2000.
 Af referat fra mæglingsmøde den 25.  

 april 2000 fremgår bl.a., at der skal fremskaffes en ny lægeerklæring, og at  

 der skal medfølge en klar begrundelse fra lægen om årsagen til fraværet.  

 Klagerens læge udstedte den 27. april 2000 en erklæring om, at klageren var  

 uarbejdsdygtig i yderligere 2-3 uger.
Klageren har bl.a. forklaret, at  

 han i januar 2000 var blevet overfaldet af indklagedes broder, der arbejdede  

 i  

 firmaet, og dennes kammerat.
Broderen og kammeraten blev medio marts dømt for  

 vold,  

    

  

 og de blev derefter løsladt.
Efter  

 voldsepisoden var stemningen i firmaet  

    

  

 anspændt, og han følte, at han blev chikaneret.
Lige efter broderens  

 løsladelse mødte han ham ved firmaet i en firmabil.
Indklagede havde samme  

 dag  

 forinden givet  

    

  

 udtryk for, at han nok  

 skulle sørge for, at klageren aldrig fik gennemført sin uddannelse.
Da han  

 ikke  

 kunne klare situationen på arbejdspladsen sygemeldte han sig.
Han var  

 sygemeldt  

 5-6 uger efter indklagedes ophævelse af uddannelsesaftalen.
Han betragtede  

 ophævelsen den 5. april som definitiv.
Lægeerklæringen af 27. april 2000  

 fremkom som følge af noget, man var blevet enige om på mæglingsmødet, som han  

 ikke deltog i.
Indklagede har bl.a. forklaret, at  

 hans broder ikke var ansat i firmaet, da klageren mødte ham efter broderens  

 løsladelse.
Han har ikke chikaneret klageren.
Han bestemte tværtimod, at  

 broderen ikke skulle arbejde i firmaet, så længe klageren var elev.
Dette  

 meddelte han også klageren.
Dagen før klagerens sygemelding, oplyste  

 forvalteren på et gods, hvor klageren var beskæftiget med noget malerarbejde,  

 at klageren havde sagt, at han ikke kom næste dag, da han ville sygemelde  

 sig.  

 Indklagede var derfor noget skeptisk over for lødigheden af klagerens  

 sygemelding, og sørgede for at følge forløbet tæt.
Klageren har til støtte for sine  

 påstande gjort gældende, at de mange breve til klageren under hans sygdom var  

 udtryk for chikane.
Indklagede har misligholdt ansættelsesforholdet.
Klageren  

 havde lovligt forfald, da indklagede ophævede ansættelsesforholdet.
Indklagede har til støtte for sine  

 påstande gjort gældende, at det var nødvendigt at skrive til klageren i  

 forbindelse med dennes sygdom.
Klageren undlod at reagere på indklagedes  

 berettigede krav om nærmere dokumentation for sygdommen, og har derfor været  

 berettiget til at betragte ansættelsesforholdet som ophævet af klageren.
I sagens behandling har som faste  

 medlemmer af Tvistighedsnævnet deltaget landsdommer Mogens Kroman (formand),  

 ansættelsesretschef Anne Kathrine Schøn, advokat Tine B.
Skyum (begge Dansk  

 Arbejdsgiverforening), konsulent Evelyn Jørgensen og konsulent Pernille  

 Leidersdorff-Ernst (begge Landsorganisationen i Danmark). Derudover har som  

 særlig sagkyndig dommer deltaget næstformand John Christensen, Malerforbundet  

 i  

 Danmark og afdelingschef Mogens Berg, Danske Malermestre.
 4 medlemmer  

 af nævnet udtaler:
Det må efter lægeerklæringen af 20.  

 marts 2000 lægges til grund, at klageren på dette tidspunkt var syg og som  

 følge heraf skønnedes at være uarbejdsdygtig i yderligere 14 dage fra den 20.  

 marts.
Indklagede var først efter udløbet af den skønnede  

 uarbejdsdygtighedsperiode berettiget til at  

    

  

 anmode om fornyet dokumentation af sygdom, og herefter måtte der gives  

 klageren rimelig tid til at fremkomme med ny lægeerklæring.
Indklagedes  

 skrivelse af 5. april 2000 må, også på baggrund af indklagedes opfølgende  

 skrivelse af 11. april 2000, betragtes som en definitiv ophævelse af  

 ansættelsesforholdet.
Da klageren efter det anførte ikke den 5. april 2000  

 havde misligholdt sin pligt til at dokumentere yderligere sygdom, finder  

 disse  

 medlemmer, at indklagedes ophævelse af ansættelsesforholdet var uberettiget.
 3 medlemmer  

 af nævnet udtaler:
Indklagede bad i skrivelse af 29.  

 marts 2000 klageren fremsende fornyet dokumentation for sygdom, således at  

 denne var indklagede i hænde den 3. april 2000. Herefter måtte det stå klager  

 klart, at indklagede forlangte lægeerklæring umiddelbart efter udløbet af den  

 første lægeerklæring, medmindre indklagede mødte på arbejde.
Første  

 lægeerklæring udløb den 3. april.
Da indklagede ikke den 5. april havde  

 modtaget fornyet lægeerklæring eller i øvrigt havde hørt fra klager, var  

 indklagede på dette tidspunkt berettiget til at ophæve uddannelsesforholdet.  

 At  

 indklagede havde føje til at anse elevens udeblivelse for uberettiget  

 bestyrkes  

 af, at indklagede fortsat ikke havde hørt fra eleven, da blanket om ophævelse  

 af elevforholdet fremsendtes den 11. april.
Disse medlemmer finder derfor, at  

 indklagede den 11. marts 2000 var berettiget til at betragte  

 ansættelsesforholdet som ophævet af klageren.
 Der afsiges kendelse  

 overensstemmende med flertallet.
 T h  

 i  

    

  

 b e s t e m m e s:
 Indklagede, B, skal  

    

  

 inden 14 dage til klageren, elev A, betale  

 25.000 kr.
 Hver part betaler sine egne  

 omkostninger.
 Denne kendelse kan inden 8 uger  

 efter modtagelsen indbringes for domstolene.
