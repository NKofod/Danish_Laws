Landsskatteretskendelse vedr. godtgørelse af energiafgifter.  

 Fællesarealer og  faciliteter i udlejningsejendomme Klagen skyldes, at regionen ikke har anset ejendomsselskabet A for  

 berettiget til fradrag for energiafgifter vedrørende energiforbrug til  

 fællesarealer og faciliteter i dets momsregistrerede  

 udlejningsejendomme, idet  

 energien ikke er anset for forbrugt af selskabet.
Landsskatterettens afgørelse Landsskatteretten ændrer regionens  

 afgørelse.
Sagens oplysninger Selskabet er et  

 ejendomsinvesteringsselskab, der forestår udlejning af fast ejendom til  

 erhvervs- og boligformål.
Selskabet har en portefølje på ca. 800.000  

 m2.  

 Selskabets ejendomme anvendes udelukkende til udlejning, som primært er  

 momspligtig erhvervsudlejning (kontorbygninger).
Selskabet viderefakturerer ikke energiforbrug  

 vedrørende fællesarealer (trappeopgange, adgangsveje, fordelingsgange o.lign)  

 og fælles faciliteter (elevatorer, ventilationsanlæg, alarmanlæg o.lign.) til  

 lejerne.
Udgifterne til dette energiforbrug indregnes i stedet i prisen på de  

 udlejede lokaler.
 Selskabet har angivet godtgørelse af  

 bl.a. energiafgifter for energi forbrugt til fællesarealer og  

 fællesfaciliteter  

 for de ejendomme, der er omfattet af en frivillig momsregistrering.
ToldSkats afgørelse Regionen har nægtet godtgørelse for  

 energiafgifter, der for perioden perioden 1. maj 1999  31. december  

 2002 udgør  

 i alt 3.986.013 kr., samt nulstillet selskabets efterangivelse af 3. juni  

 2000  

 for perioden 1. januar 1997  30. april 1999 på i alt 1.041.581 kr.  

 Selskabet  

 er ikke anset for berettiget til fradrag for energiafgifter for energi  

 forbrugt  

 til fællesarealer og fællesfaciliteter, da selskabet ikke er anset for at  

 have  

 forbrugt denne energi, jf. olieafgiftslovens § 11, stk. 1, nr. 2 og 2,  

 kulafgiftslovens  

 § 8, stk. 1, nr. 1 og 2, elafgiftslovens § 11, stk. 1, nr. 1 og 2,  

 naturgasafgiftslovens § 10, stk. 1, nr. 1 og 2, samt CO2-afgiftslovens § 9,  

 stk. 1, jf. stk. 4. Regionen har dog anerkendt, at selskabet er berettiget  

 til  

 godtgørelse for afgift af forbrug vedrørende momsregistrerede tomme lejemål  

 samt forbrug på egen adresse (administrationslokaler). Den endelige opgørelse  

 heraf forudsætter dog, at selskabet fremlægger dokumentation for, hvor stor  

 en  

 andel af afgifterne, der vedrører de godtgørelsesberettigede formål.
Der er ikke adgang til godtgørelse i de  

 tilfælde, hvor forbrugskriteriet, jf. førnævnte lovbestemmelser, ikke er  

 opfyldt.
Det gælder eksempelvis ved udlejning af fast ejendom.
Af  

 SKM2001.610.LSR fremgår, at udlejere af fast ejendom ikke kan opnå  

 afgiftsgodtgørelse for elektricitet og varme, der forbruges af lejerne.
Udlejere, der som led i udlejningen også  

 leverer elektricitet, har derimod adgang til at viderefakturere  

 afgiftsbelastningen af elforbrug hos lejeren.
Afgiften anses for  

 viderefaktureret  

 fra udlejer til lejer i den udstrækning, den særskilt er specificeret på  

 afregningen mellem disse.
Det er herefter lejerens godtgørelsesmæssige  

 stilling, der er afgørende for, hvorvidt der kan ydes godtgørelse for  

 forbruget.
Såfremt udlejer ville kunne fradrage energiafgifter forbrugt af  

 lejerne  

 vil det rumme en risiko for, at en lejer, der ikke har fradragsret, indirekte  

 vil kunne opnå sådan fradragsret.
Ved udlejning af fast ejendom kan der  

 være fællesarealer, hvor der anvendes energi til belysning i trappeopgange,  

 på  

 parkeringspladser, til drift af elevatorer og lignende, der ikke er omfattet  

 af  

 lejekontrakterne.
Ved afgørelse af, om udlejer kan fradrage energi anvendt  

 til  

 disse formål, er det såkaldte forbrugskriterium afgørende for fradragsretten.  

 Uanset om det er omfattet af lejekontrakterne eller ej, må det antages, at  

 der  

 - udover de direkte udlejede lokaler - også er tale om udlejning af retten  

 til  

 at benytte fællesarealerne.
Således må forbruget af energi på fællesarealerne  

 betragtes som forbrugt af lejerne i fællesskab og ikke af udlejer.
Udlejer  

 kan  

 kun i meget begrænset omfang anses som den endelige forbruger af energien.  

 Udlejer, der i princippet har udlejet hele bygningen, kan ikke selv have et  

 forbrug i en bygning, hvor han hverken opholder sig eller driver sin  

 virksomhed  

 fra.
Forbrug af energi til ikke udlejede lokaler kan anses som forbrugt af  

 udlejer.
Ved fordeling af energiforbruget anvendt på fællesarealer vil  

 udlejer  

 kunne sidestilles med lejere vedrørende det ikke udlejede areal.  

 Energiforbruget vil kunne fordeles mellem de enkelte lejere.
Fordeling af det  

 fælles energiforbrug mellem flere lejere vil normalt ske efter en  

 arealbetragtning, hvorimod forbruget hos de enkelte lejere normalt opgøres  

 efter måler.
Regionen har henvist til SKM2003.44.LSR.
Energi anvendt på  

 fællesarealerne er forbrugt af de enkelte lejere i fællesskab og ikke af  

 selskabet, hvorfor dette ikke har fradragsret herfor.
Regionen har i forbindelse med sagens  

 behandling ved Landsskatteretten afgivet udtalelse.
Det fremgår bl.a. heraf,  

 at  

 der ved afgørelsen af, om selskabet er godtgørelsesberettiget, skal ses på,  

 hvem der drager nytte af den anvendte energi, hvilket i dette tilfælde er de  

 enkelte lejere, jf.
SKM2001.215.TSS og SKM2002.492.LSR (som er stadfæstet ved  

 SKM2004.109.VLD). I lighed hermed er energien anvendt på fællesarealerne ikke  

 forbrugt inden for de fysiske rammer af den virksomhed, der er omfattet af  

 momsregistreringen.
Det er derfor fastholdt, at selskabet ikke kan anses som  

 forbruger af energien.
Det er videre anført, at det grønne reglement  

 (ToldSkat:  

 Afgift-Punkt) ikke er gyldigt og ikke kan anvendes som retskilde, og dermed  

 ikke kan tages som udtryk for gældende ret.
I relation til SKM2002.171.LSR  

 har  

 regionen anført, at der i denne sag ikke er tale om korttidsudlejning.  

 Endelig  

 er det anført, at den påklagede afgørelse ikke er udtryk for en  

 praksisændring,  

 men blot en videreførelse af den praksis, der ligger på området, ligesom  

 afgørelsen  

 er i overensstemmelse med loven og dens intentioner.
Klagerens påstand og argumenter Selskabets repræsentant har fremsat  

 påstand om, at selskabet er berettiget til godtgørelse for de omhandlede  

 energiafgifter.
 Principalt er det gjort gældende, at  

 selskabet i relation til godtgørelsesreglerne i vand-, CO2- og  

 energiafgiftslovene må anses som forbruger, og dermed være omfattet af den  

 heri  

 givne adgang til godtgørelse for energiforbrug vedrørende fællesarealer og  

 fællesinstallationer, idet dette energiforbrug må anses for forbrugt af  

 selskabet i forbindelse med dets momspligtige ejendomsudlejning.
 Regionens antagelse af, at forbruget må  

 anses for at være sket blandt lejerne i forening, beror på en misforståelse  

 af  

 retsforholdet mellem lejer og udlejer, ligesom regionens opfattelse af  

 forbrugskriteriet som et udnyttelses- eller nyttekriterium er uhjemlet og i  

 strid  

 med praksis.
Som udgangspunkt er momsregistrerede  

 virksomheder berettiget til at få energiafgift tilbagebetalt af den af  

 virksomheden  

 forbrugte energi.
En sådan fritagelse skal ikke fortolkes indskrænkende, idet  

 dette vil være i strid med kravet om udtrykkelig hjemmel for  

 afgiftsopkrævning.  

 Da elafgiften udgør den største andel af det omhandlede efteropkrævningsbeløb  

 har repræsentanten i den videre argumentation taget udgangspunkt i  

 elafgiftsloven.
Energiafgiftslovenes tilbagebetalingsbestemmelser er i dag  

 stort set formuleret ensartet.
Den gældende formulering af disse kan føres  

 tilbage til vedtagelsen af lov om afgifter af gas og dieselolie i 1977, hvor  

 den olie, der blev forbrugt af en momsregistreret virksomhed, kunne  

 tilbagebetales.
Tilbagebetalingsbestemmelsen blev indført i elafgiftsloven i  

 1979, hvor udtrykket anvendt af blev anvendt i stedet for  

 forbrugt af.  

 Elafgiftslovens nuværende formulering blev indsat ved lov nr. 626 af 21.  

 december 1983, hvor det af forarbejderne fremgår, at ændringen alene vedrører  

 muligheden for fradrag for el forbrugt i forbindelse med varmeproduktion.
Der  

 er således ikke grundlag for at antage, at tilbagebetalingsadgangen skulle  

 begrænses ved omformuleringen, og udtrykket forbrugt af  

 virksomheden kan ikke  

 udlægges som et fysisk kriterium, men i stedet som et økonomisk kriterium.
Vedrørende definitionen af  

 forbrugskriteriet er det anført, at fastlæggelsen af forbrugeren af energi og  

 vand har været behandlet i en række sager siden 1999. På baggrund af  

 kendelser  

 og domme i disse sager skal forbrugskriteriet fortolkes således, at  

 forbrugeren  

 af energi skal anses for at være den virksomhed, som i henhold til mellem  

 parterne indgåede kontrakt ·  

  

 	  

 bestemmer energi- eller vandforbrugets  

 omfang, ·  

  

 	  

 bestemmer, hvornår og hvordan forbruget  

 sker, ·  

  

 	  

 installerer og vedligeholder de  

 faciliteter, hvorved forbruget sker (lysarmaturer mv.), ·  

  

 	  

 er forpligtet til at foretage aktiviteten,  

 som medfører forbruget, og ·  

  

 	  

 som afholder udgiften til forbruget.
Praksis viser endvidere, at forbruget skal  

 være sket i tilknytning til den egentlige virksomhedsudøvelse, såfremt  

 forbruget sker uden for de fysiske rammer af virksomheden.
Endelig viser  

 praksis, at energien  såfremt der kan statueres identifikation mellem  

 energiforbruget (eller vandforbruget) og den leverede ydelse  betragtes  

 som  

 videreleveret i stedet for forbrugt.
Der er således ikke i Landsskatterettens  

 offentliggjorte praksis anvendt et nytte- eller udnyttelseskriterium.  

 ToldSkat  

 har påberåbt et nyttekriterium, jf.
Told- og Skattestyrelsens meddelelse fra  

 12. juni 2001 (SKM2001.215.TSS) og afgørelsen refereret i SKM2002.492.LSR,  

 men  

 Landsskatteretten har i sidstnævnte afgørelse ikke lagt dette kriterium til  

 grund, men udelukkende truffet afgørelse på baggrund af en vurdering af, hvem  

 der foretager det endelige forbrug.
Den der foretager forbruget er ikke  

 nødvendigvis den samme, som den der drager nytte af forbruget.
Det omhandlede energiforbrug fungerer  

 som en nødvendig infrastruktur for selskabets udlejning af de enkelte lejemål  

 i  

 ejendommene, som selskabet over for sine lejere er forpligtet til at afholde,  

 og som af forsyningsselskaberne faktureres til og betales af selskabet.  

 Forbruget afholdes kun af selskabet i det omfang, selskabet er forpligtet  

 over  

 for sine lejere til at levere infrastrukturen.
Selskabet afholder derved  

 udgifter for at kunne levere den udlejningsydelse, som det er forpligtet til.  

 Regionens angivelse af, at forbruget må anses at vedrøre de enkelte lejere  

  og  

 at ejendommene må anses for at være fuldt udlejede  beror på en  

 misforståelse  

 af en udlejers forpligtelser og udlejeres mulighed for at fakturere andre  

 omkostninger, end de omkostninger, som er direkte henførbare, til en lejer.  

 Udlejer har som hovedregel kun mulighed for at viderefakturere energi til  

 lejer, hvis energien er forbrugt i de lejede lokaler, og dermed er  

 registreret  

 på lejers separate måler, eller på anden måde er fordelt mellem og betalt af  

 lejerne.
Energi, som bruges i andre områder af bygningen, er således  

 principielt lejer uvedkommende, og omkostningen hertil indgår i udlejers  

 generelle omkostninger til drift af ejendommen.
Det kan således ikke med  

 rette  

 lægges til grund, at forbruget må anses for at være sket hos lejer frem for  

 hos  

 udlejer, hvilket støttes af den offentliggjorte praksis, som er ganske klar.
Endvidere er henvist til ToldSkats  

 grønne reglement AFGIFT-PUNKT, kapitel 23 om afgiftsgodtgørelse,  

 side 11,  

 eksempel 2. Eftersom reglementerne ikke er trukket tilbage, og dermed fortsat  

 er gyldige, og da ToldSkat hverken i den nugældende punktafgiftsvejledning  

 eller på anden vis har offentliggjort en praksisændring, er dette fortsat  

 gældende praksis.
Af SKM2003.441.LSR fremgår, at denne praksis med sikkerhed  

 kan spores tilbage til 1984. Praksis på området er således vel beskrevet, og  

 regionens afgørelse strider mod den praksis, som af ToldSkat selv beskrives  

 som  

 sikker.
Punktafgiftsvejledningen 2002 er ikke  

 lige så klart formuleret som reglementet.
Der er imidlertid ikke på nogen  

 måde  

 i vejledningen gennemført en ændring af reglementets praksisgengivelse.  

 Vejledningen  

 angiver således heller intet sted, at udlejer som udgangspunkt ikke vil kunne  

 opnå godtgørelse for energi i udlejningsejendomme.
Afsnit F.6.2.2.2 gengiver  

 derudover en række afgørelser og meddelelser, som har betydning for denne  

 sag.  

 Bl.a. er henvist til SKM2002.171.LSR vedrørende en virksomhed, som opnåede  

 godtgørelse for energi anvendt i læskure og reklamesøjler på offentlig vej.  

 Landsskatteretten lagde særlig vægt på, at der var tale om funktionsbelysning  

 i  

 udstyret, at forbruget skete i udstyr opstillet og vedligeholdt af selskabet,  

 at alene selskabet bestemte omfanget af belysningen, og at belysningen ikke  

 erstattede anden kommunal belysning.
Disse karakteristika gør sig også  

 gældende  

 for selskabets anvendelse af energi.
Endvidere er i punktafgiftsvejledningen  

 beskrevet reglerne for godtgørelse på campingpladser og i lystbådehavne,  

 hvorved det fastlægges, at udlejer af camping- og bådepladser ikke har  

 godtgørelse for energiafgifterne af den energi, som leveres til forbrug i  

 campingvognene, lystbådene mv.
Det fastlægges dog også, at udlejer har  

 godtgørelsesret for energi, som forbruges i køkken- og badefaciliteter mv. og  

 til belysning mv. af campingpladsens/lystbådehavnens fællesarealer.  

 Fordelingen  

 mellem godtgørelsesberettiget og ikke godtgørelsesberettiget forbrug svarer  

 nøje til den sondring, der bør lægges til grund i denne sag.
Det fremgår, at  

 der ved hver enkelt energitype må anlægges en konkret vurdering af, hvorvidt  

 udlejer er forbruger af energien.
Lejer kan ikke anses for forbruger, alene  

 fordi denne har adgang til området og har gavn af energiforbruget.
Når  

 belysning mv. er en del af hele pakken, som udlejer leverer til  

 lejer, når  

 kun udlejer kan beslutte, hvad der er i pakken, og når lejer (i princippet)  

 ikke har indflydelse på forbruget, vil lejer ikke efter praksisbeskrivelsen  

 være  

 at anse som forbruger.
Derimod vil udlejer kunne anses som forbruger af  

 energien som led i sin udlejningsvirksomhed.
De af regionen påberåbte afgørelser  

 omhandler andre spørgsmål end nærværende sag.
SKM2001.610.LSR omhandler en  

 udlejers mulighed for godtgørelse af energiafgifter efter en sambeskattet  

 lejers konkurs.
Afgørelsen var begrundet i det faktum, at energiforbruget  

 konkret vedrørte lejers lejede lokaler og lejers aktiviteter.
Sagen vedrørte  

 således ikke forbrug på fællesarealer, og kan således ikke støtte, at alt  

 forbrug i en udlejningsejendom kun vedrører lejerne.
SKM2003.44.LSR statuerer  

 ikke, at energiforbrug i udlejningsejendomme altid vil skulle henføres til  

 lejer, men alene at energiforbrug, som konkret kan henføres til lejer, ikke  

 kan  

 godtgøres udlejer.
Derudover er henvist til SKM2002.492.LSR  

 om godtgørelse af el- og CO2-afgift ved gadebelysning, hvorved det blev  

 afgjort, at det ikke var muligt at anse en virksomhed som forbruger, idet  

 energien ikke kunne anses for forbrugt, men i stedet videreleveret i form af  

 belysning.
Regionens anbringender i sagen svarer stort set til Told- og  

 Skattestyrelsens meddelelse om samme sag, SKM2001.215.TSS.
Meddelelsen  

 opstiller både et nyttekriterium og en heraf afledet betingelse om, at  

 forbruget skal være sket inden for virksomhedens fysiske rammer.  

 Landsskatterettens kendelse lægger imidlertid til grund, at elektriciteten  

 blev  

 videresolgt i form af belysning til virksomhedens kunde, hvorfor virksomheden  

 rettelig blev anset som mellemhandler, som ikke afholder den endelige udgift,  

 men derimod videresælger en ubehandlet vare.
Retten lagde særlig vægt på, at  

 der var en så nær sammenhæng mellem den indkøbte/anvendte elektricitet og det  

 leverede lys, at disse elementer ikke kunne betragtes adskilt, således at  

 lyset  

 skulle udgøre varen, mens elektriciteten skulle være forbrugt af virksomheden  

 med henblik på fremstilling af lyset.
Der er således identifikation mellem  

 den  

 indkøbte vare og den leverede ydelse.
Retten valgte at se bort fra det af  

 ToldSkat påberåbte nyttekriterium (fysisk forbrugskriterium) og den deraf  

 afledte betingelse om forbrug inden for virksomhedens fysiske rammer, men tog  

 udelukkende stilling til spørgsmålet om, hvem der kunne anses for forbruger.  

 At  

 en virksomhed anses for forbruger er ikke nødvendigvis ensbetydende med, at  

 virksomheden også er den, der drager nytte af energiforbruget.  

 I afgørelsen refereret i SKM2002.171.LSR  

 påstod ToldSkat også, at forbrug kun kunne medføre tilbagebetaling, hvis  

 forbruget  

 skete inden for virksomhedens fysiske rammer.
Landsskatterettens præmisser  

 omtaler ikke dette punkt, men retten tillod alligevel virksomheden fradrag.
Endvidere er henvist til TfS 1999.751  

 LSR og SKM2001.599.LSR vedrørende tilbagebetaling af vandafgift i forbindelse  

 med udlejning og drift af golfbaner, idet det er bemærket, at principperne i  

 vandafgiftsloven tillige kan tillægges vægt i relation til  

 energiafgiftslovene.  

 TfS 1999.751 LSR vedrørte spørgsmålet om udlejer eller lejer kunne anses for  

 at  

 være forbruger, når lejer selv er momsregistreret for videreudlejning af det  

 lejede.
Landsskatteretten lagde særlig vægt på den forpligtelse, som fremgik  

 af  

 den indgåede kontrakt.
Det kan på grundlag af afgørelsen konkluderes, at  

 såfremt udlejer har påtaget sig forbrugsforpligtelsen, må udlejer anses som  

 forbruger af vandet.
Denne opfattelse understøttes også af SKM2001.599.LSR,  

 hvor Landsskatteretten har understreget, at det ikke er muligt med støtte i  

 TfS  

 1999.751 LSR at konkludere, at kun en lejer kan anses for at forbruge vand  

 (eller energi), således som ToldSkat ellers argumenterede for i sagen.  

 Landsskatteretten konkluderede, at idet udlejer havde bibeholdt sin pligt  

 over  

 for golfklubben til at vande og vedligeholde, måtte udlejer anses for at have  

 forbrugt vandet.
Denne konklusion tilsidesatte Told- og Skattestyrelsens  

 anbringende om, at en kontraktuel fordeling ikke kunne lægges til grund ved  

 fastlæggelsen af retten til godtgørelse.
Subsidiært er det gjort gældende, at  

 regionens afgørelse udgør en væsentlig praksisændring, der alene kan  

 tillægges  

 fremtidig virkning.
Der er herved henvist til den foranstående gennemgang af  

 den hidtidige og offentliggjorte praksis, som ikke er overensstemmende med  

 den  

 påklagede afgørelse.
I relation til regionens udtalelse har  

 repræsentanten anført, at der fortsat ikke er påvist hjemmel for et fysisk  

 forbrugskriterium.
Landsskatteretten har på intet tidspunkt accepteret dette  

 krav og har endda afsagt kendelser imod det fysiske krav.
Uagtet den  

 manglende  

 hjemmel er det videre anført, at det af myndighederne beskrevne  

 forbrugskriterium ej heller er til hinder for tilbagebetaling i nærværende  

 sag.  

 Ejendommene er selskabets fysiske virksomhedsrammer, hvor der som led i  

 udlejningen  

 af disse modtages et momsbelagt vederlag.
En frivillig momsregistrering for  

 udlejning af fast ejendom kræver, at en ejendoms matrikelnummer oplyses.
De  

 enkelte ejendomme er derfor opført med matrikelnummer i ToldSkats registre,  

 som  

 en del af selskabets momspligtige virksomhed.
En påstand om, at de pågældende  

 ejendomme ikke udgør virksomheden kan således ikke tages til følge.
I øvrigt  

 kan selskabets forbrug på fællesarealer sidestilles med lobbyen mv. i  

 hoteller.  

 Et hotel foretager ej heller udlejning af fællesarealer, men disse udgør en  

 helt nødvendig infrastruktur for den momspligtige aktivitet, som foregår i  

 resten af virksomheden.
Det er videre anført, at reglementets  

 manglende retskildeværdi ikke er nærmere begrundet.
Reglementet var et  

 bindende  

 praksis- og fortolkningsgengivelse fra direktoratet rettet mod  

 distrikstoldkamrene,  

 og skal således tillægges retskildeværdi svarende til et cirkulære.  

 Reglementet  

 er aldrig erklæret ugyldigt af myndighederne, ligesom der ikke senere er  

 udsendt særskilt meddelelse, som på det konkrete område tilkendegiver en  

 praksisændring.
Der foreligger ej heller afgørelser, der tilkendegiver en  

 anden  

 praksis.
Derudover er lovgivningen uændret i forhold til reglementets  

 udgivelsestidspunkt.  

 Endelig har ToldSkat selv henvist til reglementet og betegnet det som  

 gældende  

 praksis, jf.
SKM2003.44.LSR.
Afgørelsen i SKM2002.171.LSR er alene  

 påberåbt i relation til de særlige forhold der er nævnt i præmisserne, og  

 hvoraf der kan udledes generelle retningslinier.
Afgørelsen er således  

 relevant  

 også i tilfælde, hvor der ikke foreligger korttidsudlejning.
Den meddelelse  

 fra  

 skatteministeren fra 1988, som er refereret i Punktafgiftsvejledningen,  

 afsnit  

 F.6.2.3, og som Landsskatteretten også tog stilling til, er ikke påberåbt i  

 denne sag.
Landsskatterettens bemærkninger og  

 begrundelse I medfør af elafgiftslovens § 11, stk.  

 1, kan momsregistrerede virksomheder, bortset fra de i stk. 2 nævnte  

 tilfælde,  

 få tilbagebetalt afgiften af den af virksomheden forbrugte afgiftspligtige  

 elektricitet.
Tilsvarende fremgår af kulafgiftslovens § 8, stk. 1, samt  

 gasafgiftslovens § 10, stk. 1. Af olieafgiftslovens § 11, stk. 1, fremgår, at  

 momsregistrerede virksomheder kan få tilbagebetaling af den i virksomheden  

 forbrugte afgiftspligtige olie.
Efter de respektive love tilbagebetales  

 afgiften i samme omfang, som virksomheden har fradragsret for indgående  

 merværdiafgift af afgiftspligtige varer og varme.
Endvidere kan der i henhold  

 til CO2-afgiftslovens § 9, stk. 1, jf. stk. 4, ske tilbagebetaling af 10 % af  

 afgiften efter denne lov for det forbrug, der er fuldt ud  

 tilbagebetalingsberettiget efter bestemmelserne i de førnævnte respektive  

 love.
 I forarbejderne til de respektive love  

 forefindes ikke fortolkningsbidrag i relation til forståelsen af, hvornår  

 afgiftspligtige varer kan anses for forbrugt i/af virksomheden.
 Af  

 ToldSkats grønne reglement Afgift-Punkt kapitel 23 om  

 afgiftsgodtgørelse fremgår følgende:
( ) 2. Butikscentre og lignende, der er  

 frivilligt registreret efter momsloven for levering af elektricitet,  

 eventuelt  

 som led i en frivillig registrering for udlejning af fast ejendom, kan opnå  

 godtgørelse af afgift af elektricitet til fællesformål mv i følgende omfang:
 Hvis forbruget til fællesformålene uden  

 specifikationer er indeholdt i betalingen for de omhandlede leverancer (fx  

 indregnet  

 i den enkelte lejers husleje) er det den momsregistrerede udlejer, der er  

 berettiget til godtgørelse.
 Hvis udgifterne til fællesformålene (fx  

 drift af ventilatorer, elevatorer og udendørs belysning) fordeles på de  

 enkelte  

 lejere (fx forholdsmæssigt efter lejemålenes størrelse) og faktureres  

 særskilt  

 udover den egentlige husleje, betragtes elektriciteten som forbrugt af de  

 enkelte lejere, som herefter kan opnå godtgørelse efter de almindelige  

 regler.
( .) Vedrørende godtgørelse af energiafgifter  

 og CO2-afgift fremgår følgende af Punktafgiftsvejledningen 2002, afsnit  

 F.6.2.2. om udlejningsvirksomhed:
 Udlejere af fast ejendom kan ikke opnå  

 afgiftsfritagelse for fx elektricitet og varer, der forbruges af lejerne, se  

 SKM2001.610.LSR.
Udlejere, der som led i udlejningen også  

 leverer fx elektricitet, har derimod adgang til at viderefakturere  

 afgiftsbelastningen  

 af elforbrug hos lejeren.
Det er herefter lejerens godtgørelsesmæssige  

 stilling, der er afgørende for, hvorvidt der kan ydes afgiftsgodtgørelse for  

 elforbruget.  

 Udlejerens registrering efter momsloven skal også omfatte levering af fx  

 elektricitet.
Dog kan feriehoteller, feriecentre o.l.  

 i lighed med hoteller, moteller mv. opnå godtgørelse af energiafgift og  

 CO2-afgift af elektricitet til procesformål, der er forbrugt i forbindelse  

 med  

 den momspligtige udlejning af værelser, lejligheder mv.
Det er uden  

 betydning,  

 om der opkræves særskilt betaling for elforbruget, eller om betaling for  

 elektricitet indgår i lejen. Af Punktafgiftsvejledningen 2002, afsnit  

 F.6.2.3. vedrørende afgørelser - udlejningsvirksomhed fremgår følgende:
( ) Ved levering af elektricitet til forbrug  

 i fx campingvogne og hytter, som er campingpladsens eget driftsmiddel, og som  

 anvendes til udlejningsformål, kan der dog ydes godtgørelse af elafgiften og  

 CO2-afgiften efter reglerne for let proces. ( ) Elektricitet, der forbruges i køkken- og  

 badefaciliteter mv., og til belysning mv. af campingpladsen/lystbådehavnens  

 fællesarealer er godtgørelsesberettiget efter reglerne for let proces,  

 medmindre  

 der er tale om elektricitet, der anvendes til fremstilling rumvarme/varmt  

 vand." Vedrørende godtgørelse af vandafgift  

 fremgår følgende af Punktafgiftsvejledningen 2002, afsnit G.5.6.2.   

 udlejning  

 af fast ejendom, følgende:
( ) Ejendomsudlejeren har derimod ikke selv  

 adgang til godtgørelse af afgiften, medmindre vandet er forbrugt i udlejers  

 virksomhed, fx i forbindelse med rengøring af fælles lokaler eller vanding af  

 fælles udendørs arealer.
Det er uden betydning, om betaling for vand er en  

 del  

 af lejen, eller om betaling for vand sker særskilt til udlejeren. Det refererede afsnit er ikke medtaget i  

 Punktafgiftsvejledningen 2003-1.
 Af præmisserne i SKM2004.109.VLR,  

 hvorved SKM2002.492.LSR blev stadfæstet, fremgår følgende:
( ) Som elektricitetsafgiftsloven er  

 udformet, må der ved en virksomheds forbrug af afgiftspligtig elektricitet i  

 lovens § 11, stk. 1, nr. 1, forstås det forbrug, der foregår som led i en  

 produktionsproces i virksomheden  eksempelvis til drift af maskiner,  

 produktionsanlæg, belysning i virksomheden eller lignende  og det må  

 kræves,  

 at elektriciteten kan anses som forbrugt af virksomheden til dette formål.
( ) Indkøb og anvendelse af elektricitet  

 til driften af belysningsanlægget i kommunen findes ikke at kunne sidestilles  

 med en sådan produktionsproces, som må forudsættes i  

 elektricitetsafgiftslovens  

 § 11, stk. 1, nr. 1, og EnergiGruppen Jylland Service A/S kan ikke som  

 virksomhed i denne sammenhæng siges at forbruge elektriciteten til  

 procesformål.  

 Landsretten har herved lagt vægt på, at kommunens borgere må anses som de  

 egentlige forbrugere af elektriciteten til brug for vejbelysningen. Det lægges til grund, at de omhandlede  

 afgifter alene vedrører energiforbrug på fællesarealer og til  

 fællesfaciliteter  

 i de af selskabet ejede udlejningsejendomme, som er frivillig  

 momsregistreret,  

 og at ingen del af dette energiforbrug er viderefaktureret til lejerne.
Sagen  

 vedrører således ikke forbrug i lokaliteter, hvor der er tillagt den enkelte  

 lejer en eksklusiv brugsret.
 Indledningsvis bemærkes, at det ved  

 SKM2003.175.LSR blev fastslået, at tilbagebetalingsreglerne i  

 vandafgiftsloven  

 skal administreres på samme måde, som de tilsvarende regler i elafgiftsloven.
Retten finder, at den omhandlede energi  

 må anses for forbrugt af udlejeren.
Uanset forbruget vedrører arealer og  

 faciliteter, hvortil lejerne i de pågældende ejendomme har adgang, kan det  

 ikke  

 dermed antages, at disse er forbrugere i energiafgiftslovenes forstand.
Den  

 afgiftspligtige energi må derimod anses for anvendt som en integreret del af  

 den momspligtige udlejningsvirksomhed, som ikke kan afgrænses til alene at  

 være  

 de lokaliteter, hvorfra administrationen af udlejningen foregår, men tillige  

 må  

 omfatte selve de udlejede ejendomme.
Selskabet er herefter berettiget til  

 godtgørelse for de omhandlede afgifter i medfør af bl.a. elafgiftslovens §  

 11,  

 stk. 1, nr. 1, i det omfang tilbagebetalingsadgang ikke er udelukket efter  

 rumvarmereglerne i bl.a. elafgiftslovens § 11, stk. 3.
 Den påklagede afgørelse ændres derfor,  

 hvilket er tiltrådt af Told- og Skattestyrelsen.
