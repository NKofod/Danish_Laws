Cirkulæreskrivelse til samtlige politimestre og  

 politidirektøren i København om lov om ændring af lov om hunde (Indgreb over  

 for farlige hunde, forbud mod hundekampe mv.) 1. Indledning Folketinget har den 13. maj  

 2003 vedtaget justitsministerens forslag til lov om ændring af lov om hunde  

 (Indgreb over for farlige hunde, forbud mod hundekampe mv.) (lov nr. 385 af  

 28.  

 maj 2003). Loven træder i kraft den 1. juli 2003.
 Loven har særligt til formål  

 at udvide politiets muligheder for at gribe ind over for farlige hunde uanset  

 race, herunder hunde, der ved deres adfærd har virket truende og skabt frygt.
 Det bemærkes, at  

 Justitsministeriets bekendtgørelse nr. 748 af 14. november 1991 om forbud mod  

 hold af særligt farligt hunde fortsat er gældende.
2. Indgreb over for farlige hunde Efter lovens § 6, stk. 2,  

 kan politiet, hvis en hund har forvoldt skade på et menneske eller anden  

 væsentlig skade, eller der i øvrigt er grundlag for at antage, at den  

 pågældende hund kan være farlig for sine omgivelser,  

  

 enten  

  

 give besidderen pålæg om, at hunden, når den ikke holdes  

 indelukket, skal føres i snor eller være forsynet med forsvarlig mundkurv,  

 eller begge dele,  

  

 eller  

  

 træffe  

 afgørelse om at lade hunden aflive.
Den første tilfældegruppe -  

 hvor en hund har forvoldt fysisk skade på et menneske - omfatter  

    

  

 for det første den situation, hvor en hund  

 har skambidt et menneske.
Herudover dækker bestemmelsen også alle andre  

 tilfælde, hvor en hund har bidt et menneske med skade til følge, uden at der  

 kan siges at være tale om skambid.
 Den anden tilfældegruppe -  

 hvor en hund har forvoldt anden væsentlig skade - omfatter dels situationer,  

 hvor en hund har bidt en anden hund eller andre dyr med væsentlig skade til  

 følge, dels situationer, hvor en hund har forårsaget væsentlig materiel  

 skade.
Den tredje tilfældegruppe -  

 hvor der er grundlag for at antage, at den pågældende hund kan være farlig  

 for  

 sine omgivelser - er efter sin ordlyd den mest omfattende.
Bestemmelsen  

 forudsætter, at hunden har udvist en adfærd, der er kendetegnende for farlige  

 hunde.
Tilfælde, hvor en hund faktisk har vist sig farlig, men der ikke er  

 sket  

 skade på mennesker, dyr eller ejendom, vil således være omfattet af denne  

 kategori.
Som eksempel kan nævnes den situation, hvor et overhængende angreb  

 fra en hund mod et menneske eller et andet dyr afværges ved besidderens eller  

 tredjemands mellemkomst.
 Også i andre situationer,  

 hvor en hund ikke har vist konkrete tegn på at være farlig, kan der være  

 grund  

 til at overveje, om den pågældende hund kan være farlig for sine omgivelser.
 Som eksempler, der kan indgå  

 i vurderingen af, om en hund må antages at være farlig, kan nævnes:
-  

 	  

    

 hvor en person truer  

 eller har truet med at pudse sin hund på andre personer eller dyr, -  

 	  

    

 hvor en hund skaber  

 frygt i sine omgivelser, f.eks. ved på en truende eller aggressiv måde at  

 fare  

 mod eller forfølge folk, -  

 	  

    

 hvor en person grundet  

 manglende dressur ikke kan tøjle hundens farlige egenskaber, -  

 	  

    

 hvor den pågældende  

 besidder tidligere har fået aflivet en hund som farlig, og hvor der er en  

 begrundet formodning for, at også den nuværende hund er farlig.
Det bemærkes, at politiet  

 ved behandlingen af en sag efter loven er underlagt det almindelige  

 forvaltningsretlige proportionalitetsprincip, hvilket indebærer, at der ikke  

 må  

 træffes mere indgribende afgørelser end nødvendigt.
Politiet kan således ikke  

 lade en hund aflive, hvis der er grund til at antage, at risikoen for, at en  

 aggressiv hund forvolder skader, på forsvarlig vis kan afhjælpes ved f.eks.  

 at  

 give besidderen et pålæg om, at hunden skal være forsynet med forsvarlig  

 mundkurv og føres i snor, når den færdes offentligt.
I tilfælde af, at der  

 træffes afgørelse om aflivning, afholder politiet omkostningerne ved hundens  

 aflivning.
Beløbet kan imidlertid kræves refunderet af besidderen, jf. lovens  

 §  

 6, stk. 5.
Efter lovens § 6, stk. 6,  

 skal besidderen ved en hunds overflytning til en anden politikreds underrette  

 politiet i denne om, at der er meddelt et pålæg i medfør af loven.
Denne  

 underretningspligt er nu blevet strafsanktioneret, således at undladelse af  

 at  

 underrette politiet om hundens overflytning kan straffes med bøde, jf. lovens  

 §  

 12, stk. 1.
 Når politiet bliver  

 opmærksom på en hunds overflytning fra en politikreds til en anden, bør  

 politiet i videst muligt omfang underrette den politikreds, hvortil  

 overflytningen er sket, om et sådant pålæg.
3. Sagkyndig undersøgelse Inden politiet træffer  

 afgørelse efter lovens § 6, stk. 2, nr. 2, om aflivning af en hund, kan  

 politiet kræve, at hundens besidder medvirker ved en hundesagkyndig  

 undersøgelse af hundens adfærd, jf. lovens § 6 a, stk. 1. Undersøgelsen vil  

 særligt skulle afdække, om hunden er velafbalanceret eller har en så lav  

 tærskelværdi for aggression, at den er eller kan være farlig for sine  

 omgivelser, herunder om besidderen har den nødvendige kontrol over hunden.
Om en sagkyndig vurdering  

 bør indhentes, afhænger af en konkret vurdering af sagens omstændigheder.
Det  

 bemærkes i den forbindelse, at det i overensstemmelse med det almindelige  

 forvaltningsretlige undersøgelsesprincip påhviler politiet at sikre sig, at  

 en  

 afgørelse om f.eks. aflivning træffes på et forsvarligt grundlag, herunder at  

 sagen er tilstrækkeligt oplyst.
Hvis en hund ikke har  

 forvoldt skade, men den ved sin adfærd har virket truende og skabt frygt, vil  

 en sagkyndig undersøgelse normalt skulle foretages, inden politiet træffer  

 afgørelse om eventuel aflivning af hunden.
Hvis der i en konkret sag i øvrigt  

 foreligger oplysninger, der indikerer, at hundens skadeforvoldelse f.eks. kan  

 skyldes sygdom, vil denne oplysning naturligvis skulle indgå i politiets  

 overvejelser om, hvorvidt der bør indhentes en sagkyndig undersøgelse.
Dette  

 gælder særlig klart, hvis der i sagen foreligger oplysninger om, at den  

 aggressive hunds adfærd er opstået pludseligt eller inden for kortere tid.
 Hvis en hund allerede har  

 forvoldt en ikke ubetydelig skade - f.eks. hvor en hund har angrebet,  

 herunder  

 bidt eller skambidt, sagesløse mennesker eller dyr - der viser, at hunden  

 reagerer mere aggressivt end sædvanligt for hunde, vil politiet kunne træffe  

 afgørelse om aflivning af hunden uden at indhente en sagkyndig undersøgelse.  

 I  

 så fald vil hundens besidder dog kunne anmode om en sådan undersøgelse, inden  

 politiet træffer afgørelse, jf. lovens § 6 a, stk. 2.
Overvejer politiet at træffe  

 afgørelse om aflivning uden forudgående indhentelse af en sagkyndig  

 vurdering,  

 forudsættes det, at hundes besidder underrettes herom, herunder om  

 besidderens  

 mulighed for at anmode om en sådan undersøgelse.
Besidderen skal i den  

 forbindelse have en frist til at meddele, om den pågældende ønsker en  

 sagkyndig  

 undersøgelse, men det er forudsat, at denne frist kan være meget kort.
Hvis hundens besidder  

 allerede har medvirket til en undersøgelse på politiets anmodning, giver  

 bestemmelsen ikke mulighed for at anmode om en ny undersøgelse.
Bestemmelsen  

 giver heller ikke ejeren ret til at anmode om en hundesagkyndig undersøgelse  

 af  

 hunden i forbindelse med en klage over politiets afgørelse om aflivning.
 Bestemmelsen kan endelig  

 ikke påberåbes af besidderen i de tilfælde, hvor politiet træffer afgørelse  

 om,  

 at hunden skal aflives, fordi et pålæg om at føre hunden i snor eller iført  

 forsvarlig mundkurv er blevet overtrådt.
Hvis besidderen modsætter  

 sig politiets anmodning om at medvirke til en hundesagkyndig undersøgelse,  

 kan  

 politiet træffe afgørelse i sagen på det foreliggende grundlag.
Det forhold,  

 at  

 besidderen har nægtet at medvirke til en sagkyndig vurdering, kan ikke i sig  

 selv danne grundlag for en afgørelse om aflivning, men oplysningen kan dog  

 indgå i afgørelsesgrundlaget som ét af flere momenter.
Justitsministeriet har i  

 samarbejde med Den Danske Dyrlægeforening og Dansk Selskab for Klinisk  

 Veterinær Etologi udpeget 6 hundesagkyndige, som vil kunne bistå politiet ved  

 afgørelsen af, om en hund har sådanne egenskaber, at den kan være farlig for  

 sine omgivelser og derfor bør aflives.
En fortegnelse over de hundesagkyndige  

 vedlægges som bilag 1.
 Den hundesagkyndige  

 undersøgelse vil normalt indeholde følgende elementer:
1)  

 	  

    

 en fysisk  

 undersøgelse af hunden med henblik på at konstatere om hundens aggressive  

 adfærd skyldes en fysisk lidelse, 2)  

 	  

    

 en adfærdsmæssig  

 vurdering af hunden, særligt med henblik på at vurdere hundens tendens til  

 unormal/uhensigtsmæssig aggressiv adfærd, og 3)  

 	  

    

 en vurdering af, om  

 besidderen har den fornødne kontrol over hunden.
Uanset at den sagkyndige  

 undersøgelse som udgangspunkt skal foretages i samspil med besidderen, er  

 dette  

 efter bestemmelsen ikke et ufravigeligt krav.
Det må i øvrigt bero på de  

 konkrete omstændigheder, hvorledes undersøgelsen skal foretages.
I de  

 tilfælde,  

 hvor et menneske f.eks. er blevet skambidt, er der således intet til hinder  

 for, at den sagkyndige fremkommer med sin vurdering alene på grundlag af de  

 oplysninger, der foreligger i sagen.
Politiet afholder  

 omkostningerne ved den sagkyndige undersøgelse af hundens adfærd, men  

 politiet  

 kan kræve beløbet refunderet af besidderen, jf. lovens § 6 a, stk. 3. Det  

 overlades til politiets skøn at afgøre, i hvilke tilfælde besidderen skal  

 refundere det af politiet afholdte beløb.
I den forbindelse kan det f.eks.  

 tillægges betydning, om sagens udfald bliver, at hunden skal aflives.
De sagkyndige honoreres  

 efter regning.
Justitsministeriet forventer, at undersøgelsen (forberedelse,  

 foretagelse af helbreds- og adfærdsundersøgelse samt udfærdigelse af  

 skriftlig  

 udtalelse), normalt vil vare fra 2-4 timer.
Transportudgifter mv., f.eks.  

 kørsel i egen vogn, godtgøres efter statens takster.
4. Pensionsanbringelse Efter lovens § 6 b, stk. 1,  

 kan politiet træffe afgørelse om, at en hund skal anbringes i hundepension  

 eller lignende, mens politiet undersøger, om der er grundlag for at træffe  

 afgørelse om aflivning - og efter en sådan afgørelse, indtil aflivningen kan  

 effektueres.
Bestemmelsen har til formål  

 at give politiet mulighed for at forhindre, at en hund forvolder skade på  

 mennesker, dyr eller ting i det tidsrum, hvor politiet undersøger, om den  

 pågældende hund skal aflives.
Endvidere har bestemmelsen til formål at  

 hindre,  

 at hunden gemmes af vejen, inden der er truffet afgørelse i sagen.
Om der er behov for at  

 fjerne hunden fra dens besidder, er overladt til politiets skøn.
Bestemmelsen  

 forudsætter imidlertid i almindelighed, at sagen er af en sådan karakter, at  

 politiet anser det for overvejende sandsynligt, at der vil blive truffet  

 afgørelse  

 om, at hunden skal aflives.
Politiet afholder  

 omkostningerne ved hundens anbringelse i pension, men kan kræve beløbet  

 refunderet af besidderen, jf. lovens § 6 b, stk. 4. Det overlades til  

 politiets  

 skøn at afgøre, i hvilke tilfælde besidderen skal refundere det af politiet  

 afholdte beløb, herunder om refusionen skal ske helt eller delvist.
I den  

 forbindelse kan det f.eks. tillægges betydning, om sagens udfald bliver, at  

 hunden skal aflives, eller om hunden har været anbragt i pension i et længere  

 tidsrum på grund af forhold, som besidderen ikke har haft indflydelse på.
5. Klagefrister Efter lovens § 6 c, stk. 1,  

 indføres en frist på 10 dage til at klage over en afgørelse om aflivning  

 truffet af politiet.
Klage sker, som det i øvrigt er tilfældet med  

 administrative afgørelser truffet af politiet i medfør af hundeloven, til  

 Justitsministeriet.
Klagefristen regnes fra det  

 tidspunkt, hvor afgørelsen er meddelt den pågældende.
Det er i loven  

 udtrykkeligt fastsat, at klagefristen forlænges til førstkommende hverdag,  

 hvis  

 fristen udløber en lørdag, søndag, helligdag eller grundlovsdag.
Udløber klagefristen, uden  

 at afgørelsen er påklaget, kan politiet lade hunden aflive.
Forinden  

 aflivning  

 sker, bør politiet tage kontakt til Justitsministeriet med henblik på at  

 klarlægge, om der er indgivet en klage.
I tilfælde af, at en klage fremsendes  

 direkte til Justitsministeriet, vil ministeriet uden ugrundet ophold  

 underrette  

 politiet herom.
Rettidig klage har efter  

 lovens § 6 c, stk. 2, opsættende virkning.
Justitsministeriet har dog  

 mulighed  

 for at bestemme, at klage ikke skal have opsættende virkning.
Denne adgang må  

 antages at blive anvendt i meget begrænset omfang.
Det følger af hundelovens  

 ordning, at også de øvrige afgørelser, som træffes af politiet efter loven,  

 kan  

 påklages til Justitsministeriet.
For sådanne afgørelser gælder ingen  

 klagefrist.
6. Forbud mod hundekampe Lovens § 6 d indeholder et  

 udtrykkeligt forbud mod afholdelse af hundekampe.
 Kendetegnende for hundekampe  

 i bestemmelsens forstand er typisk, at der er tale om mere organiserede  

 slagsmål mellem hunde, f.eks. med henblik på foranstaltning af væddemål om,  

 hvilken hund der vinder.
 Personer, der som ejer eller  

 besidder har ladet en hund deltage i en hundekamp, og personer, der har  

 afholdt  

 hundekampe, straffes med bøde eller fængsel i indtil 1 år, jf. lovens § 12,  

 stk. 3.
Det bemærkes, at ikke kun  

 den, der afholder eller lader sin hund deltage i en hundekamp, vil kunne  

 straffes.
Således vil f.eks. også den, der har deltaget i planlægningen af en  

 hundekamp, kunne straffes.
Den, der overtræder forbudet mod afholdelse af  

 hundekampe, vil ligeledes kunne frakendes retten til at beskæftige sig  

 personligt med hunde, jf. lovens § 12 a.
7. Mærkning og registrering af hunde Efter hundelovens § 1, stk.  

 1, er en besidder af en hund forpligtet til at få hunden mærket og  

 registreret,  

 inden hunden er 4 måneder gammel.
Overtrædelse straffes med bøde efter § 12,  

 stk. 1.
 Efter lovens § 1, stk. 3,  

 har politiet mulighed for - på besidderens regning - at lade hunde, der ikke  

 er  

 mærket og registreret i overensstemmelse med bestemmelsen i stk. 1, mærke og  

 registrere.
Bestemmelsen tænkes anvendt  

 i tilfælde, hvor politiet ved kontakt med en hund bliver opmærksom på, at  

 hunden ikke er mærket og registreret.
Der sigtes bl.a. til situationer, hvor  

 politiet lader en hund indfange, fordi den færdes uden besidder.
Politiet vil  

 da kunne lade hunden mærke, inden den udleveres til besidderen.
En anden  

 mulig  

 situation, hvor bestemmelsen kan tænkes anvendt, er i forbindelse med et  

 pålæg  

 til hundens besidder om at holde hunden i snor eller iført mundkurv, når den  

 færdes offentligt.
 Politiet kan undlade at lade  

 en hund mærke, hvis det er unødvendigt, f.eks. fordi besidderen selv vil lade  

 hunden mærke og registrere straks.
 Bestemmelsen ændrer ikke ved  

 det forhold, at det er besidderens ansvar, at en hund mærkes og registreres i  

 overensstemmelse med bestemmelsen i hundelovens § 1 og reglerne i  

 bekendtgørelse nr. 1197 af 23. december 1992 om mærkning og registrering af  

 hunde som ændret senest ved bekendtgørelse nr. 994 af 17. december 1998.  

 Besidderen vil således fortsat kunne idømmes bødestraf for overtrædelse af  

 reglerne i de tilfælde, hvor politiet lader en hund mærke og registrere.
Justitsministeriet, den 4. juli 2003 Lene Espersen /Birgitte Grønborg Juul Bilag 1 Fortegnelse over udpegede hundesagkyndige Jylland:
 Sjælland:
