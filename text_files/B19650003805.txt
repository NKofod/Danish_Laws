 I henhold til § 8 i lov nr. 221 af 11. juni 1954 om oprettelse af et  

 pædagogisk institut således som ændret ved lov nr. 88 af 21. marts 1959 og  

 lov nr. 188 af 22. maj 1963 fastsætter undervisningsministeriet følgende  

 regler for instituttet.
I.
Navn og formål.
 § 1.  Instituttets navn er Danmarks pædagogiske  

 Institut, dets hjemsted er København.
§ 2.  Instituttet er en direkte under  

 undervisningsministeriet hørende institution med nøje samarbejde til alle  

 sider af pædagogisk virksomhed.
Det samarbejder med andre videnskabelige  

 institutter og enkeltpersoner i det omfang, de enkelte undersøgelser og  

 arbejder forudsætter.
 § 3.  Instituttet har følgende formål:
II.
Ledelse.
 § 4.  Instituttets ledelse består af:
 Lederne af instituttets afdelinger.
 Følgende af undervisningsministeren beskikkede medlemmer:
 5 professorer eller andre universitetslærere, fortrinsvis inden for fagene  

 teoretisk pædagogik og teoretisk og anvendt psykologi.
1 professor eller en anden universitetslærer i psykiatri, 1 professor eller en anden universitetslærer med speciale i psykologisk  

 statistik.
 Disse medlemmer beskikkes efter indstilling fra vedkommende fakulteter ved  

 Københavns Universitet og Århus Universitet.
 1 professor eller en anden lærer ved Danmarks Lærerhøjskole, fortrinsvis  

 inden for fagene metodik og didaktik, efter indstilling fra Danmarks  

 Lærerhøjskole.
 1 skolehygiejniker efter indstilling fra sundhedsstyrelsen.
 1 medlem af instituttets repræsentantskab efter indstilling fra  

 repræsentantskabet.
Beskikkelserne gælder for 4 år.
Genbeskikkelse kan finde sted.
 Undervisningsministeren kan foretage ændring i rådets sammensætning efter  

 indstilling fra rådet.
A.
Direktøren .
 § 5.  Direktøren har den daglige administrative og  

 faglige ledelse af instituttet.
 Stk. 2.  Han kan på egen hånd råde over en af  

 undervisningsministeren efter indstilling fra det faglige råd fastsat del af  

 annuet til forskning inden for instituttets arbejdsområder, således at der  

 sikres ham mulighed for at drive selvstændig forskning i lighed med, hvad der  

 er tilfældet for ledere af andre tilsvarende videnskabelige institutioner.  

 Han aflægger årlig beretning overfor det faglige råd og repræsentantskabet  

 for sine dispositioner i så henseende.
 Stk. 3.  Han udarbejder efter forhandling i det faglige  

 råd instituttets arbejdsplaner og opstiller på grundlag heraf forslag til de  

 årlige budgetter.
 Stk. 4.  Han aflægger mindst en gang årlig beretning for  

 repræsentantskabet samt afgiver en redegørelse for instituttets  

 arbejdsplaner, igangværende arbejder og resultater af afsluttede arbejder,  

 ligesom instituttets regnskab, budget og budgetforslag forelægges til  

 orientering.
 Stk. 5.  Han foretager efter indhentet erklæring fra det  

 faglige råd indstilling til ministeren vedrørende besættelse af  

 videnskabelige tjenestemandsstillinger.
 Stk. 6.  Han antager efter forhandling i det faglige råd  

 videnskabelige medarbejdere i ikke-normerede stillinger samt midlertidig  

 videnskabelig arbejdskraft og foretager de i denne forbindelse fornødne  

 henvendelser til myndigheder m.v.
 Stk. 7.  Han antager arbejdskraft til ekspeditionskontor  

 og anden ikke-videnskabelig medhjælp, bortset fra ansættelse i normerede  

 stillinger, om hvis besættelse han foretager indstilling til ministeriet.
B.
Det faglige råd.
§ 6.  Det faglige råd er instituttets højeste  

 myndighed i alle videnskabelige spørgsmål.
Det påhviler rådet at godkende  

 instituttets arbejdsplan, jfr. § 5, stk. 3, at følge udviklingen inden for  

 det pædagogiske og pædagogisk- psykologiske forskningsområde og at tage  

 initiativ til gennemførelse af forskningsopgaver.
 Stk. 2.  Det tager stilling til alle forslag til  

 undersøgelser og arbejder og afgiver indstilling om rådighedsbeløb for  

 direktøren, jfr. § 5, stk. 2.
 Stk. 3.  Det afgiver erklæring om ansøgeres  

 kvalifikationer ved besættelse af videnskabelige tjenestemandsstillinger.  

 Antagelse af anden videnskabelig arbejdskraft forhandles i rådet.
Stk. 4.  Det fastsætter sin egen forretningsorden, dog  

 således at rådet som regel skal mødes mindst een gang månedlig.
Alle  

 beslutninger træffes ved simpel stemmeflerhed, idet dog mindst halvdelen af  

 rådets medlemmer skal være til stede, for at bindende beslutning kan træffes.  

 I tilfælde af stemmelighed er formandens stemme afgørende.
 Stk. 5.  Der tillægges medlemmer, der ikke er fast  

 knyttet til instituttet, et af undervisningsministeriet fastsat honorar.
 Stk. 6.  Det faglige råds medlemmer deltager i  

 repræsentantskabets møder uden stemmeret.
III.
Samarbejde med faglige tilsynsmyndigheder m. fl.
§ 7.  I det omfang løsningen af en opgave griber ind  

 på et område, for hvilket der af undervisningsministeriet føres et særligt  

 fagligt tilsyn, skal instituttets ledelse under tilrettelæggelsen og  

 løsningen af denne opgave søge kontakt med ministeriet (vedkommende  

 direktorat), samt ved opgaver, som berører Københavns skolevæsen, tillige med  

 skoledirektøren i København.
Med hensyn til opgaver, som vedrører den  

 videregående læreruddannelse, vil ledelsen på tilsvarende måde have at søge  

 kontakt med rektor for Danmarks Lærerhøjskole.
For så vidt angår andre  

 pædagogiske områder, fastsætter undervisningsministeriet - i de tilfælde,  

 hvor området måtte henhøre under et andet ministeriums ressort, efter  

 indstilling fra dette ministerium - til hvilken myndighed ledelsen vil have  

 at henvende sig.
Den pågældende myndighed har ret til at deltage i det  

 faglige råds drøftelse af en sådan opgave.
 Stk. 2.  Instituttets ledelse er i øvrigt bemyndiget til  

 til enhver tid at henvende sig til personer, som må antages at repræsentere  

 særlig teoretisk og/eller praktisk sagkundskab inden for bestemte områder,  

 for med dem at drøfte tilrettelæggelsen og udførelsen af undersøgelser og  

 arbejder.
IV.
Repræsentantskabet.
§ 8.  Til instituttet knyttes et repræsentantskab,  

 sammensat af repræsentanter for lærerorganisationer samt andre foreninger og  

 institutioner inden for instituttets arbejdsområder.
Medlemmerne beskikkes af  

 undervisningsministeren for perioder på 4 år.
Genbeskikkelse kan finde sted.
 Stk. 2.  Repræsentantskabet sammensættes på følgende  

 måde:
a.
Området indtil skolealderen 3 medlemmer.
1 medlem beskikkes efter indstilling fra Børnehave- og  

 Fritidshjemsseminariernes Fællesråd, medens de 2 øvrige medlemmer beskikkes  

 efter indstilling fra de inden for området i øvrigt anerkendte  

 organisationer.
Undervisningsministeriet fastsætter efter forhandling med  

 socialministeriet, hvilke organisationer der har den omhandlede  

 indstillingsret; såfremt denne måtte blive tillagt flere end 2  

 organisationer, indstiller disse i fællesskab de 2 repræsentanter.
I tilfælde  

 af, at enighed ikke kan opnås mellem organisationerne, har socialministeriet  

 den endelige afgørelse.
b.
Skolen 17 medlemmer.
 Ved beskikkelsen skal følgende fordeling iagttages:
 Folkeskolen uden for København.
 8 medlemmer (repræsenterende småbørnsundervisningen, skoler på landet, der  

 er underkastet de for landsbyskoler gældende regler med hensyn til ledelse og  

 lærerlønninger, skoler på landet, der er underkastet de for købstadskoler  

 gældende regler samt købstadskoler) efter indstilling fra Danmarks  

 Lærerforening.
 1 medlem efter indstilling fra Danmarks Realskoleforening.
 Københavns kommunes skoler:
 1 medlem efter indstilling fra Københavns Kommunelærerforening.
 1 medlem efter indstilling fra Københavns Kommunelærerindeforening.  

 Gymnasieskolen:
 2 medlemmer efter indstilling fra Gymnasieskolernes Lærerforening.
 Specialundervisningen:
 1 medlem efter indstilling fra Danmarks Hjælpeskoleforening.
 1 medlem efter indstilling fra Landsforeningen af Læsepædagoger.
 1 amtsskolekonsulent efter indstilling fra amtsskolekonsulenternes  

 forening.
 1 skoledirektør efter indstilling fra Danmarks Skoleinspektørforening  

 efter forud indhentet udtalelse fra skoledirektørerne.
c.
Forsorgen 6 medlemmer.
 Børneforsorgen 3 medlemmer.
Særforsorgen 3 medlemmer.
Socialministeriet fastsætter, hvem der har  

 indstillingsret med hensyn til disse medlemmer.
Såfremt der tillægges mere  

 end 3 foreninger indstillingsret inden for en af grupperne, indstiller de  

 pågældende foreninger i fællesskab 3 repræsentanter; i tilfælde af uenighed  

 træffer socialministeriet den endelige afgørelse.
d.
Andre foreninger m.v. 7 medlemmer.
 1 medlem efter indstilling fra Dansk Seminarieforening.
 1 medlem efter indstilling fra Det pædagogiske Selskab.
 1 medlem efter indstilling fra Danmarks socialpædagogiske Forening.
 1 medlem efter indstilling fra Dansk Ungdoms Fællesråd.
 1 medlem efter indstillig fra Landsforeningen af Skolekommissioner,  

 Skolenævn og Forældreforeninger.
 1 medlem efter indstilling fra Dansk Friskoleforening og Foreningen af  

 frie Ungdoms- og Efterskoler.
 1 medlem efter indstilling fra Dansk Folkeoplysnings Samråd.
e.
Psykologiske og lægevidenskabelige sagkyndige 3 medlemmer.
 1 medlem efter indstilling fra Foreningen af Skolepsykologer og  

 Konsulenter for Særundervisningen i Danmark.
 1 medlem efter indstilling fra Dansk Psykologforening.
 1 medlem efter indstilling fra Dansk Skolelægeforening.
 Stk. 3.  Undervisningsministeren kan træffe bestemmelse  

 om ændringer i repræsentantskabets sammensætning og størrelse.
 Stk. 4.  De i § 7, stk. 1 nævnte faglige  

 tilsynsmyndigheder m. fl. samt lederen af Statens pædagogiske Studiesamling  

 har ret til at overvære repræsentantskabsmøderne og deltage i drøftelserne;  

 de deltager ikke i afstemninger.
§ 9 .  Repræsentantskabet formidler kontakt mellem  

 instituttet og de pædagogiske arbejdsområder.
Det har ret til at drøfte alle  

 spørgsmål instituttet vedrørende, herunder fordelingen af opgaverne på de  

 forskellige arbejdsområder, og at gøre indstilling herom til det faglige råd  

 eller direktøren, ligesom det er pligtigt at optage til behandling alle  

 sådanne spørgsmål, som forelægges det af instituttets ledelse.
Stk. 2.  Det vælger selv sin formand, næstformand og  

 sekretær.
Formanden indkalder til og leder alle møder, i hans forfald  

 næstformanden.
Stk. 3.  Det samles mindst een gang årligt for at få  

 forelagt direktørens beretning og redegørelse.
På samme møde vil instituttets  

 regnskab, budget og budgetforslag være at forelægge til orientering, jfr. §  

 5, stk. 4.
 Stk. 4.  Det indstiller et medlem til beskikkelse som  

 medlem af det faglige råd, jfr. § 4, afsnit b, og vælger en suppleant for  

 dette medlem.
Stk. 5.  Alle beslutninger træffes ved simpel  

 stemmeflerhed.
I tilfælde af stemmelighed er formandens stemme afgørende.
 Det fastsætter i øvrigt selv sin forretningsorden.
V.
Administrativ inddeling.
§ 10.  Ved instituttet oprettes afdelinger svarende  

 til arbejdsområdernes naturlige hovedafsnit.
Hver afdeling ledes af en  

 afdelingsleder.
 Stk. 2.  Afdelingslederen forestår gennemførelsen af de  

 til afdelingen henlagte opgaver og er nærmeste foresatte for den til disses  

 løsning antagne medhjælp.
 VI.Andre bestemmelser.
 § 11.  De til instituttets drift fornødne midler  

 stilles til rådighed på de årlige finanslove, og det fornødne antal  

 tjenestemandsstillinger oprettes ved normeringslov og finanslov.
 Stk. 2.  Instituttets biblioteksforhold løses i  

 samarbejde med Statens pædagogiske Studiesamling efter nærmere af  

 undervisningsministeren fastsatte retningslinier.
 § 12.  Nærværende bekendtgørelse træder i stedet for  

 bekendtgørelse nr. 246 af 14. juli 1959 om Danmarks pædagogiske Institut.
