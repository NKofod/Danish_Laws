Skriftlig fremsættelse (24. marts 1999) Indenrigsministeren (Thorkild Simonsen):
 Herved tillader jeg mig for Folketinget at  

 fremsætte:
 Forslag til lov om Hovedstadens  

 Udviklingsråd.
(Lovforslag nr.
L 206).
Udviklingen i hovedstadsområdet er i de seneste  

 år vendt til det positive.
Det stiller de nuværende  

 administrative strukturer over for en række opgaver, som bedst  

 løses i et større fællesskab.
Derfor skal samarbejdet  

 forstærkes mellem myndighederne til gavn for borgerne og til sikring af  

 en fortsat og afbalanceret udvikling i området.
Regeringen kan samtidig konstatere, at der ikke kan samles  

 et bredt politisk flertal for mere gennemgribende strukturreformer i  

 hovedstadsområdet.
Dertil kommer, at myndighederne i  

 hovedstadsområdet er stærkt uenige om, hvilken strukturreform det  

 vil være mest hensigtsmæssigt at gennemføre.
En  

 strukturreform vil derfor skulle tvinges igennem, hvilket selvsagt er et  

 dårligt udgangspunkt for at fortsætte den positive udvikling i  

 hovedstadsområdet til gavn for borgerne, som regeringen vil fremme.
For regeringen er strukturændringer imidlertid ikke  

 et mål i sig selv.
Det afgørende er, at borgerne får gavn  

 af de kvalitets- og ressourcegevinster, som et tættere samarbejde  

 indebærer.
Ikke mindst på sygehusområdet, hvor et bedre  

 samarbejde om indsatsen inden for sygehusvæsenet i almindelighed og om  

 de højt specialiserede opgaver i særdeleshed, vil være til  

 gavn for patienterne.
 På denne baggrund foreslår regeringen, at der  

 oprettes et udviklingsråd for hele hovedstadsområdet.  

 Hovedstadsområdet omfatter i denne forbindelse Københavns og  

 Frederiksberg Kommuner samt Københavns, Frederiksborg og Roskilde  

 Amtskommuner.
 Samtidig lægger regeringen op til et styrket  

 samarbejde på sygehusområdet mellem Hovedstadens  

 Sygehusfællesskab og Københavns Amtskommune, som kan  

 forøge kvaliteten i sygdomsbehandlingen og forbedre servicen til gavn  

 for borgerne.
 Dette lovforslag omfatter oprettelse af Hovedstadens  

 Udviklingsråd.
Formålet med oprettelsen af Hovedstadens  

 Udviklingsråd er at etablere et fælles organ, der kan tegne  

 hovedstadsområdet udadtil og styrke sammenhængen i indsatsen  

 indadtil.
Udviklingsrådet skal derfor varetage opgaver inden for  

 følgende områder:
Samarbejde om Øresundsregionen Regionplanlægning samt regionale opgaver i tilknytning  

 hertil Trafikplanlægning Kollektiv trafik Erhvervsudvikling og turisme Kultursamarbejde Fælles for disse opgaver er, at  

 opgaveløsningen har betydning for det samlede hovedstadsområde,  

 men at de hidtil har været varetaget af de enkelte amtskommunale  

 myndigheder i området eller i forskellige frivillige samarbejder mellem  

 disse myndigheder.
Udviklingsrådets opgaver fastlægges i denne  

 lov i oversigtlig form.
Det er hensigten, at udviklingsrådets  

 kompetence på de enkelte opgaveområder vil blive nærmere  

 fastsat gennem senere ændringer i den lovgivning, der regulerer de  

 enkelte områder.
Hovedstadens Udviklingsråd skal bestå af i alt  

 11 medlemmer.
Medlemmerne vælges af og blandt medlemmerne af  

 Københavns og Frederiksberg Kommunalbestyrelser og Københavns,  

 Frederiksborg og Roskilde Amtsråd, idet amtsborgmestrene,  

 overborgmesteren i Københavns Kommune og borgmesteren i Frederiksberg  

 Kommune er fødte medlemmer af rådet.
 Efter forslaget skal loven om Hovedstadens  

 Udviklingsråd træde i kraft den 1. januar 2000, idet  

 bestemmelserne om udviklingsrådets opgaver dog først  

 træder i kraft den 1. juli 2000. I den mellemliggende periode får  

 udviklingsrådet mulighed for at indrette en administration samt  

 udarbejde og vedtage et budget.
 Med disse ord skal jeg anbefale lovforslaget til  

 Folketingets velvillige behandling.
