Koncernintern overdragelse af virksomhed  

 mellem filialer Baggrund Skatterådet blev anmodet om at besvare følgende  

 spørgsmål 1) Kan det bekræftes, at den danske filial Y kan  

 foretage skattemæssige afskrivninger på handelsværdien af den virksomhed, som  

 filialen erhverver ved den nedenfor beskrevne påtænkte  

 virksomhedsoverdragelse? 2) Kan det bekræftes, at den beskrevne  

 overdragelse ikke udløser tilskudsbeskatning hos Y AB? Det var oplyst at en udenlandsk koncern havde to  

 filialer i Danmark (filial X og Y) - én ejet af X AB og én ejet af Y AB der  

 begge var svenske datterselskaber til det svenske Z AB.
Som led i en fortsat konsolidering af  

 aktiviteterne i Danmark og med henblik på at optimere salg til kunder i  

 Danmark  

 samt opnå betydelige synergier ønsker koncernen de to danske filialer lagt  

 sammen.  

 På sigt er det hensigten, at den virksomhed, som filialerne driver, skal  

 drives  

 via et dansk aktieselskab.
Det første skridt hen imod overgang til  

 selskabsform  

 er en sammenlægning af de to filialer.
X og Y har igennem nogen tid overvejet en  

 sammenlægning af de to danske filialer.
Det har således været under  

 overvejelse, at X tilfører sin filial til Y selskab mod vederlag i aktier -  

 svarende  

 til en tilførsel af aktiver i Danmark.
Fra dansk side vil en sådan tilførsel  

 af  

 aktiver som udgangspunkt blive anset som en skattepligtig overdragelse til  

 markedsværdier.
Med henblik på at sikre, at en sådan  

 overdragelse ikke var omfattet af selskabsskattelovens § 8 B om  

 indskrænkninger i adgangen til at foretage skattemæssige afskrivninger, blev  

 der indhentet bindende forhåndsbesked herom fra Ligningsrådet.
Den bindende  

 forhåndsbesked er offentliggjort i  


  

 SKM2005.151.LR  


.  

 Ligningsrådet fandt, at selskabsskattelovens § 8 B ikke finder  

 anvendelse.
 Den overdragelse, som forhåndsbeskeden vedrører,  

 blev aldrig effektueret, og i mellemtiden har de svenske selskaber  

 genovervejet  

 sammenlægningsmetoden, idet denne nu påtænkes ændret således, at X inden  

 årets  

 udgang overdrager sin danske filial til Y ved et almindeligt salg og ikke som  

 først forudsat ved en tilførsel af aktiver mod vederlag i aktier.
Overdragelsen påtænkes gennemført efter særlige  

 regler, som er gældende i Sverige (Underprisöverlåtelse). Reglerne muliggør  

 overdragelse til regnskabsmæssige værdier, dvs. en værdi lavere end  

 markedsværdien.
Reglerne har sammenhæng med de svenske regler om group  

 contribution (svensk sambeskatning). En sådan overdragelse kan ske uden  

 skattemæssige konsekvenser for køber eller sælger i Sverige.
Køber overtager  

 sælgers skattemæssige værdier (succession).
 Dette har flere fordele:
 For det første undgår det indskydende selskab at  

 blive aktionær i det modtagende selskab, hvilket ville komplicere  

 koncernopbygningen  

 i Sverige.
 For det andet vil det være muligt at undlade at  

 inddrage enkelte aktiver i overdragelsen, såsom dubiøse debitorer og  

 eventuelle  

 kontrakter, som har restriktive ejerskifteklausuler.
Indstilling til skatterådet Ad 1 Efter det oplyste i sagen ophørsbeskattes filial  

 X i forbindelse med at aktiverne overdrages fra X AB til Y AB.
 Den beskrevne situation er sammenlignelig med  

 den tidligere forespørgsel, hvor man ønskede at benytte en svensk model  

 svarende til dansk skattefri tilførsel aktiver.
Nu ønsker man i stedet at overdrage aktiverne  

 direkte således, at svenske regler om overdragelse til regnskabsmæssige  

 værdier  

 benyttes.
Efter det oplyste sker der succession i Sverige, således at  

 selskabet,  

 der erhverver aktiverne får et mindre afskrivningsgrundlag end hvis  

 overdragelsen var sket til markedspris.
I relation til selskabsskattelovens § 8 B,  

 finder SKAT ikke, at der gør nogen forskel, hvilke skattemæssige konsekvenser  

 transaktionen har i Sverige, når blot der sker fuld beskatning af  

 overdragelsen  

 efter danske regler.
Det vurderes således, at selskabsskattelovens § 8 B ikke  

 finder anvendelse.
Dette er i overensstemmelse med  


  

 SKM2005.151.LR  


.
Spørgsmålet er herefter, hvilket  

 afskrivningsgrundlag den modtagende filial vil opnå på de modtagne aktiver.  

 Aktiverne overdrages mellem 2 i udlandet beliggende skattesubjekter, der  

 efter  

 de udenlandske regler overdrages til regnskabsmæssige værdier.  

 Aktiverne erhverves af Y AB til regnskabsmæssig værdi, som herefter  

 allokerer disse til sin danske filial.
Det må herefter som udgangspunkt  

 lægges  

 til grund, at de modtagne aktiver allokeres til den modtagne filial  

 til regnskabsmæssige værdier.
Spørgsmålet er dog ikke afklaret i praksis.
Det  

 følger af Niels Winther-Sørensen i Beskatning af international  

 erhvervsindkomst  

 s. 558, at ved intern overførsel af driftsmidler mellem hovedkontor og et i  

 Danmark beliggende fast driftsted, anvendes arms længdeprisen på  

 overførselstidspunktet som indgangsværdi.
Den faktiske anskaffelsessum må dog  

 formentligt antages at danne et maksimum for værdiansættelsen af  

 driftsmidler.
Niels Winther-Sørensen nærer således tvivl om, hvorvidt  

 anskaffelsessummen kan udgøre det maksimale beløb, hvorpå der kan afskrives.
I nærværende sag sker der overførsel af  

 aktiverne mellem de to svenske selskaber, til en faktisk handelspris, der  

 antages at være lavere end markedsprisen på aktiverne.
Samtidigt sker der  

 ophørsbeskatning  

 af filialen i Danmark baseret på markedsprisen.
SKAT vurderer, under nogen tvivl, at handelsværdien  

 af aktiverne bør lægges til grund ved opgørelse af afskrivningsgrundlaget, da  

 det følger af en af skatterettens hovedregler, at arms længde priser lægges  

 til  

 grund med mindre andet direkte er hjemlet.
Samtidigt synes der at være støtte  

 i  

 afskrivningslovens § 49 for at komme til samme resultat.
Dette på trods af,  

 at  

 aktiverne er overdraget mellem de 2 svenske selskaber til bogført  

 værdi.
 Det indstilles således efter en samlet konkret  

 vurdering, at handelsværdien af aktiverne lægges til grund ved opgørelse af  

 afskrivningsgrundlaget hos Y AB's danske filial.
Ad 2 I den situation, hvor afskrivningsgrundlaget i  

 den modtagne filial er handelsværdien, bør det vurderes, om der kan ske en  

 tilskudsbeskatning af det modtagne selskab af differencen mellem  

 aktivernes regnskabsmæssige  

 værdi og handelsværdien.
For selskaber m.v. der ikke er fuldt  

 skattepligtige til Danmark, anvendes fast driftstedsprincippet til at  

 bestemme  

 omfanget af den erhvervsindkomst som er omfattet af begrænset skattepligt til  

 Danmark.
Erhvervsindkomst som ikke kan henføres til et fast driftsted i  

 Danmark  

 er ikke omfattet af begrænset skattepligt i medfør  

 af selskabsskattelovens  

 § 2, stk. 1, litra a.
 De i nærværende sag omhandlede filialer er  

 omfattet af selskabsskattelovens § 2, stk. 1, litra a, da de udøver  

 erhverv med fast driftsted her i landet.
Det faste driftssted er civilretligt ikke et  

 selvstændigt retssubjekt, ligesom skattesubjektet er det  

 udenlandske selskab, der driver virksomhed i Danmark gennem det faste  

 driftsted.
Skatteretligt bygger beskatningen af det faste driftsted på en  

 fiktion om dettes selvstændighed.
Hovedreglen i dansk skatteret er, at  

 transaktioner mellem afhængige eller uafhængige parter betragtes som  

 overdraget  

 til markedsværdi.
Ved overførsler mellem et udenlandsk hovedkontor og dettes  

 danske faste driftsted, er der tale om en intern transaktion.
Det antages i  

 overensstemmelse med Niels Winther-Sørensen jf.
Beskatning af international  

 erhvervsindkomst  

 p. 300 og p. 559, at der i intern dansk skatteret ikke skal beregnes fiktive  

 avancer og tab ved sådanne interne overførsler (der ikke sker til  

 handelsværdi), med mindre der er særskilt hjemmel herfor.
Aktiverne i filialen X overføres mellem de to  

 svenske søsterselskaber.
Realiteten er at Y AB erhverver aktiverne som så  

 allokeres til den danske filial Y.
At de overdrages mellem de to  

 søsterselskaber  

 til regnskabsmæssige værdier må sammenholdes med, at de efter danske regler  

 allokeres til filialen Y til handelsværdi fra Y AB jf. spørgsmål 1, hvorved  

 der  

 sker en opskrivning af det danske afskrivningsgrundlag med et betragteligt  

 beløb uden en modsvarende betaling.
 Spørgsmålet er om differencen mellem  

 den regnskabsmæssige værdi og handelsværdien hjemler mulighed for at  

 tilskudsbeskatte  

 den begrænset skattepligtige Y AB.
 Det vurderes, at der er hjemmel i  

 statsskattelovens § 4 til at beskatte det modtagne selskab af differencen  

 mellem den bogførte værdi og handelsværdien af de modtagne aktiver, svarende  

 til den vederlagsfrie opskrivning af det danske  

 afskrivningsgrundlag.
Ansøger har argumenteret for, at der bør være  

 symmetri mellem de i Danmark beliggende faste driftsteder, hvilket ikke kan  

 tiltrædes.
Realiteten er, at aktiverne overdrages mellem 2 i udlandet  

 selvstændige retssubjekter.
Overdragelsen af aktiver sker faktisk  

 til den  

 regnskabsmæssige værdi, men samtidigt ønsker man at allokere aktiverne  

 til  

 det erhvervende selskabs faste driftsted til handelsværdien og dermed  

 opnå  

 et væsentligt højere afskrivningsgrundlag.
Set i forholdet mellem  

 den  

 danske og den udenlandske transaktion er der dermed ikke symmetri, mens der  

 set  

 i forhold til den samlede danske  

  

 beskatning  

  

 bliver symmetri mellem på  

 den ene side ophørsbeskatning af værdierne i det ene selskab og på den anden  

 side et afskrivningsgrundlag svarende til handelsværdien af  

 aktiverne.
Derimod  

 bliver der ikke symmetri mellem vederlag og dansk afskrivningsgrundlag.  

 Vederlaget  

 udgør alene den regnskabsmæssige værdi, mens afskrivningsgrundlaget udgøres  

 af  

 den væsentligt højere handelsværdi.
Ansøger finder, at det kræver et juridisk  

 ejerskab til aktiverne, for at der kan gennemføres en tilskudsbeskatning.
Det  

 er generelt således at et fast driftsted ikke er juridisk ejer af aktiver  

 eller  

 passiver, men på trods heraf gennemføres beskatningen af dette, ligesom der  

 kan  

 foretages skattemæssige afskrivninger på aktiverne, ud fra en fiktion om  

 den skattemæssige selvstændighed.
Det vurderes således ikke umiddelbart at  

 være  

 hindrende for en tilskudsbeskatning, at det faste driftsted ikke er ejer af  

 aktiverne, der udløser tilskudsbeskatningen.
 SKAT finder således efter en samlet konkret  

 vurdering, at der kan ske beskatning af det modtagne selskab efter  

 statsskattelovens  

 § 4 af differencen mellem de modtagne aktivers markedsværdi og den  

 bogførte værdi aktiverne er erhvervet til.
Det skal afslutningsvist nævnes, at SKAT er enig  

 med ansøger i, at modellen ikke er sammenlignelig med de tidligere  

 stepup-modeller, da der i det konkrete tilfælde sker en ophørsbeskatning i  

 Danmark.
Samtidig bør det ikke være afgørende for vurderingen, om der ved  

 denne  

 ophørsbeskatning reelt kommer noget til beskatning, da der i den ophørende  

 filial f.eks. udnyttes fremførbare underskud.
 Skatterådet  

  

 tiltrådte indstillingen.
