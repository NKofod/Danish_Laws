Den 31. oktober 1995 er der i Kampala indgået en overenskomst mellem Danmark og Uganda, ifølge hvilken den danske regering i finansårene 1995-1998 yder Uganda økonomisk bistand til et beløb af 19,8 millioner kroner.
Ifølge overenskomsten vil beløbet blive anvendt til at reducere  

 udbredelsen af AIDS i Uganda samt til at reducere den socio-økonomiske  

 virkning af HIV/AIDS.
Projektets umiddelbare formål er at forbedre kvaliteten  

 af den HIV/AIDS-relaterede sundhedsservice, at øge befolkningens kendskab til  

 de sundhedsmæssige risici og de socio-økonomiske konsekvenser forbundet med  

 HIV/AIDS, at ændre folks seksuelle vaner samt fremme en positiv holdning i  

 befolkningen over for HIV-smittede personer.
 Overenskomsten trådte i kraft den 31. oktober 1995 og løber i 31/2 år.
