Nr BTB 67 Betænkning over Forslag til folketingsbeslutning om repatriering af  

 flygtninge   

 Nr B 67 1995-96, 1. samling Afgivet af Retsudvalget Afgivet: 19960514 Udvalget har behandlet beslutningsforslaget i nogle møder.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse.
 Et mindretal inden for flertallet (Venstres og Det Konservative  

 Folkepartis medlemmer af udvalget) finder, at flygtninge ikke umiddelbart  

 skal have indvandrerstatus.
 Mindretallet har gentagne gange foreslået, at enhver flygtning de første  

 år skal have tidsbegrænset opholdstilladelse med henblik på midlertidigt  

 ophold og først efter en årrække permanent opholdstilladelse.
 Forslagsstillerne foreslår derimod, at samtlige flygtninge skal  

 tilbagesendes, uanset hvor længe de har opholdt sig i Danmark.
Dette ville indebære, at flygtninge, der som f.eks. de ungarske flygtninge  

 har boet i Danmark i mere end en menneskealder og har stiftet familie i  

 Danmark, skal hjemsendes.
Allerede af den grund kan mindretallet ikke  

 medvirke til beslutningsforslagets gennemførelse.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Lene Espersen (KF) Tom Behnke (FP)  

 Dansk Folkeparti havde ikke medlemmer i udvalget.
