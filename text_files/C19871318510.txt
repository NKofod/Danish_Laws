 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 1. Fersk kød og kødvarer.
De schweiziske veterinærmyndigheder har oplyst, at attestationen i pkt. 7  

 i oprindelses- og sundhedscertifikat (form.
K.K. 266-1987) alene vedrører  

 fersk svinekød.
Dette fremgår af pkt. 7 i vedlagte oprindelses- og sundhedscertifikat  

 (form. 266-K-1987), som skal anvendes ved eksport af fersk kød og kødvarer  

 til Schweiz.
Form.
K.K. 266-1987 bedes makuleret.
 Attestationen i pkt. 7 kan uden videre afgives for svinepest, mens det for  

 Aujesky's sygdom vil være en forudsætning, at slagteriet kan sikre og  

 embedsdyrlægen stå inde for, at der ikke i produktionsugen er modtaget svin  

 fra de besætninger, der indenfor de sidste 6 måneder har haft udbrud af  

 sygdommen, samt at der sikres den fornødne opdeling under oplagringen.
 Eksporten skal ske direkte fra slagteriet og kan således ikke foretages  

 fra anden opskæringsvirksomhed eller via et frysehus.
 Da attestationen vedrørende Aujeszky's sygdom er aftalt med de schweiziske  

 veterinærmyndigheder på baggrund af, at Danmark ikke havde haft udbrud af  

 Aujeszky's sygdom siden november 1985, og da der såvel på Fyn som på Als er  

 forekommet udbrud indenfor de seneste 3 måneder, må attestation som anført  

 under pkt. 7 for Aujeszky's sygdom indtil videre ikke afgives for  

 slagteaffald fra slagterier, der modtager svin fra disse områder.
 Slagterierne og dyrlægerne vil blive holdt underrettet om eventuelle nye  

 udbrud af Aujesky's sygdom, jf. senest tillæg nr. 36 til bilag af 10. februar  

 1987 med oversigt over udbrud af Aujesky's sygdom indenfor de sidste 6  

 måneder.
 Opmærksomheden skal henledes på, at der kræves oplysning om  

 slagtedato/produktionsdato.
 2. Saltede tarme skal være ledsaget af vedlagte veterinærcertifikat (form.  

 K.K. 266-T-1987).
 I rubrik I angives adresse og autorisationsnummer på den virksomhed, som  

 har færdigbehandlet og emballeret tarmene.
 3. Tilbagekaldelse.
 Veterinærdirektoratets cirkulæreskrivelse af 10. februar 1987 (K.K.  

 266-1987) vedrørende fersk kød og kødvarer til Schweiz tilbagekaldes.
 P.V.V.
