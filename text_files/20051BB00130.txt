Fremsat den 7. april 2006 af  

 Steen Gade (SF), Ole Sohn (SF), Marianne Jelved (RV)  

 og Johs.
Poulsen (RV) Forslag til folketingsbeslutning om  

 nedsættelse af en kommission til gennemgang af de grønne afgifter Folketinget opfordrer regeringen til at nedsætte en kommission  

 af uafhængige eksperter, der skal komme med forslag om ændringer af de grønne  

 afgifter, så det sikres, at de giver den bedst mulige miljøeffekt under  

 hensyntagen til EU-lovgivning og internationale forhold i øvrigt.
Den skal  

 fremlægge  

 flere modeller, herunder mindst én model, som er provenuneutral.
Kommissionen  

 skal også komme med forslag til, hvordan det kan gøres mere gennemskueligt,  

 hvordan de grønne afgifter, især på energiområdet, er skruet sammen.
Bemærkninger til forslaget Der er ingen tvivl om, at de grønne afgifter generelt har en  

 positiv miljøvirkning.
Det er der masser af store og små eksempler på:
   

 	  

 Energiafgifterne  

 tilbage fra 70erne var med til at sikre en forholdsvis høj  

 isoleringsstandard  

 i danske bygninger (selv om den ikke er høj nok).
   

 	  

 I EU er der langt  

 højere benzinafgifter end i USA, hvilket betyder, at europæerne køber mere  

 benzinøkonomiske biler.
   

 	  

 Vandafgifterne, der  

 blev forhøjet med skattereformen i 1993 har ført til en markant reduktion af  

 vandforbruget i Danmark.
   

 	  

 Afgiften på  

 plasticposer til at bære varer hjem i medførte et væsentlig fald i  

 plasticforbruget til bæreposer.
   

 	  

 Afgiften på svovl var  

 med til at nedbringe det danske udslip af svovldioxid med over 80 pct.
   

 	  

 Afgiften på bly i  

 benzin  som fremkom ved, at blyfri benzin var nogle øre billigere  

  blev en  

 stor succes, idet blyholdig benzin er udgået i Danmark.
 De grønne afgifter kritiseres typisk af tre andre grunde.
Den ene er, at de vender den tunge ende nedad.
Det er rigtigt  

 for nogle af de grønne afgifter, men det er ikke en naturlov for alle grønne  

 afgifter.
F.eks. vender bilafgifterne den tunge ende opad.
Den bedste metode  

 til at imødegå eventuelle negative fordelingsvirkninger af en bestemt grøn  

 afgift er at give lettelser i indkomstskatten, der sikrer fuld kompensation.  

 Eventuelt kan dette kombineres med at hæve børnechecken.
En anden metode, der  

 har været fremme i debatten, er en form for basisfradrag svarende til et  

 minimumsforbrug.
At undlade at indføre grønne afgifter af hensyn til  

 fordelingsvirkningen er således en dårlig undskyldning.
Den anden kritik mod grønne afgifter er, at de kan være  

 fiskale, dvs. at de bare har til formål at få penge i statskassen.
Nu er der  

 ikke noget galt i, at der kommer penge i statskassen.
Der er brug for mange  

 penge til at opretholde og forbedre velfærd og miljø. Og de penge, der kræves  

 ind i grønne afgifter, betyder, at indkomstskatten kan holdes tilsvarende  

 lavere.
Det reelle problem er, at statskassen i visse tilfælde  

 opretholder en afgift, fordi man ikke ønsker at tabe et provenu.
Et oplagt  

 eksempel er afgiften på biobrændsler i varmeværker, som, så vidt  

 forslagsstillerne kan se, udelukkende har til formål at sikre staten en  

 indtægt  

 fra afbrænding af naturgas.
Det er urimeligt, og en justering af  

 afgiftssystemet vil kunne løse dette problem  også på en måde, så  

 staten ikke  

 taber penge.
Men skattestoppet har gjort systemet stift, og derfor har  

 regeringen gjort netop det, den har anklaget sin forgænger for: sat det  

 fiskale  

 over det grønne.
Den tredje kritik mod grønne afgifter er, at de ikke korrekt  

 afspejler miljøomkostningerne.
Det er en illusion at tro, at man kan opgøre  

 alle miljøomkostninger fuldt ud objektivt  tværtimod er der ofte  

 rygende  

 uenighed om den rigtige pris eller afgift.
Men det er en fordel, hvis den  

 miljøomkostning,  

 man ender på  ud fra eksisterende viden og en politisk beslutning  

  afspejles  

 ens i alle grønne afgifter, f.eks. at alle energiafgifter har et  

 CO2  

 -element,  

 der afspejler prisen på udslip af CO2, tillagt andre  

 miljøomkostninger, f.eks. for SO2, NOx  

 etc.
Det er langt  

 fra altid helt enkelt at gøre, blandt andet fordi nogle af  

 miljøomkostningerne  

 afhænger af hvor udslippet sker (tætbefolket by eller langt ude på landet),  

 men  

 forsøget bør gøres.
Det er vigtigt at undgå den fejl at sætte alt, hvad der (endnu)  

 ikke kan kvantificeres, til 0 kr.
Det er der i praksis en tendens til,  

 hvorved  

 de optimale grønne afgifter typisk undervurderes.
Det er bedre at bruge det  

 bedst mulige gæt.
Forslagsstillerne mener, at en omlægning af de grønne afgifter  

 kan give bedre miljøvirkninger.
Grundlæggende bør den samme miljøbelastning  

 eller gene afgiftsbelægges ens, uanset om den stammer fra en bolig, en butik,  

 en industrivirksomhed, et landbrug eller en bil eller et andet  

 transportmiddel.  

 Det vil give den største miljøgevinst eller reduktion af gener for et givet  

 afgiftsprovenu.
Derfor bør undtagelser som f.eks. fritagelsen af flybrændstof  

 for afgifter undgås.
Man kunne argumentere for, at flypassagerafgiften  

 fungerede som en om end dårlig erstatning for en brændstofafgift på fly, men  

 regeringen har som bekendt valgt at afskaffe selv denne dårlige erstatning.
Et optimalt system kan indebære, at der skal opkræves større  

 (eller mindre) samlede afgifter.
Det vil i praksis betyde modgående  

 justeringer  

 andre steder i skattesystemet.
Derfor har det også interesse at få fastlagt  

 det  

 optimale system under den politiske begrænsning, at provenuet skal være cirka  

 uændret.
Derfor ønskes dette system belyst specifikt.
I forslag til et  

 optimalt  

 system kan indgå nye typer grønne afgifter, f.eks. på kvælstofudslip eller  

 farlige kemikalier.
Det vil være nødvendigt at overveje internationale forhold,  

 herunder EU-forhold.
Det er f.eks. klart, at der kan være problemer med at  

 pålægge virksomheder, der konkurrerer internationalt, meget store afgifter.  

 Omvendt  

 er det også et problem, at virksomhederne har væsentlig lavere afgifter på  

 nogle områder end husholdningerne.
 Et andet kendt problem er, at elafgiften ud fra en  

 miljøbetragtning burde opkræves ud fra det brændsel, der er brugt (eventuelt  

 med en korrektion for miljøforhold  filtre m.v.  på kraftværket).  

 Det kan  

 ikke umiddelbart lade sig gøre på grund af EU-lovgivning, men det kan og bør  

 overvejes, om der kan laves bedre modeller end den nuværende.
Endelig er det også en fordel, hvis det bliver mere  

 gennemskueligt, hvilke formål en afgift egentlig tjener.
F.eks. tjener  

 benzinafgiften en række forskellige formål.
Nogle af dem er miljømæssige,  

 andre  

 trafikale, og de kan hver for sig deles op.
Det vil være en fordel med en  

 oversigt over, hvilke formål der bidrager (eller burde bidrage) med hvor  

 meget  

 til benzinafgiften.
Det har regeringen gjort for benzinafgiften, der fra 2005  

 blev delt op i en CO2  

 - og en (rest)benzinafgift.
Samtidig blev  

 biobrændsel  ætanol  frigjort fra CO2  

 -afgiften også ved brug i  

 motorkøretøjer.
Derved får ætanol den præmie, som det skal have, i kraft af  

 at  

 der tale om en vedvarende energikilde, der ikke giver nogen  

 netto-CO2  

 -belastning.  

 At der så er nogle, der ønsker en fuld afgiftsfritagelse for ætanol viser, at  

 der ikke er fuld forståelse for, at benzinafgiften har andre formål.
Den  

 forståelse kunne øges ved at gennemføre nærværende forslag.
 En yderligere opdeling af benzinafgiften i elementer kunne også  

 afklare spørgsmålet om forholdet mellem benzin- og dieselolieafgift og  

 bidrage  

 til, hvordan en eventuel roadpricingafgift kan tænkes at erstatte en del af  

 benzin/dieselafgiften.
Det er forslagsstillernes opfattelse, at en omlægning af de  

 grønne afgifter  og især dem, der relaterer sig til energi  vil  

 betyde, at  

 der kan opnås større miljøgevinster end i dag.
Det gælder også med et  

 fastholdt  

 provenu.
En omlægning vil bidrage til at fremme den helt nødvendige grønne  

 omstilling af Danmark  en omlægning, som der er brug for i hele verden,  

 og  

 hvor der er store fordele for eksport og job ved at komme først.
Hvorfor ikke  

 bruge afgiftssystemet til at fremme den udvikling ved at skabe mere  

 miljørigtige grønne afgifter og dermed større gevinster til de virksomheder,  

 der bruger færre ressourcer og forurener mindre? Skattestoppet har aldrig været forslagsstillernes kop te.
Men  

 selv hvis man går ind for skattestoppet, er det svært at se, hvorfor man  

 skulle  

 være imod at flytte rundt på de grønne afgifter.
Regeringen har faktisk selv  

 gjort det i det små et par gange.
Det er på tide, at den gør det i det store.  

 Eller betyder skattestoppet virkelig, at vi ikke skal have mest muligt miljø  

 for de penge, vi betaler i grønne afgifter? Og yderligere er det helt  

 urimeligt  

 at udelukke en forhøjelse af de grønne afgifter, der kunne bruges til at  

 finansiere lavere indkomstskat, hvis det samlede resultat er et bedre miljø,  

 og  

 at vi kommer tættere på at leve op til vores internationale forpligtelser,  

 f.eks. i Kyotoaftalen.
Forslagsstillerne foreslår en kommission af uafhængige  

 eksperter med forstand på miljø, økonomi, skat, EU-ret m.v.
Det giver det  

 bedste beslutningsgrundlag i den videre politiske proces, at grundlaget er  

 udarbejdet af personer, der ikke er afhængige af den til enhver tid siddende  

 regering og dennes ofte kortsigtede interesser.
Skriftlig fremsættelse Steen Gade  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af en kommission til gennemgang af de  

 grønne afgifter.
(Beslutningsforslag nr.
B 130).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
