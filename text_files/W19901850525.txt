 Ved en generalforsamlingsbeslutning den 9. november 1984 i et  

 datterselskab blev aktiekapitalen udvidet med 200.000 kr. i form af aktieret.  

 Denne aktieret blev sammen med oprindelig kapital på 100.000 kr. udlagt ved  

 moderselskabets likvidation i december 1984.
Landsskatteretten anså bestemmelsen i aktieavancebeskatningslovens §  

 5, stk. 4, for at omfatte et tilfælde som dette, hvor aktieretten ikke var  

 udnyttet, men afstået sammen med moderaktien.
Da denne var ejet i mere end 3  

 år, var avancen på aktieretten også skattefri.
A Holding ApS i likvidation klagede over, at ligningskommissionen for  

 skatteåret 1984/85 (afsluttende ansættelse for indkomstperioden fra den 1.  

 juli til den 11. december 1984) i henhold til selskabsskattelovens § 5, stk.  

 1, havde forhøjet selskabets indkomst med 10.810.000 kr.
Dette beløb var  

 anset for skattepligtig fortjeneste på nom. 200.000 kr. fondsaktier i B A/S,  

 ejet i mindre end 3 år, jf. aktieavancebeskatningslovens § 5, stk. 3.
 Det var oplyst, at det på en generalforsamling den 9. november 1984 i B  

 A/S var besluttet at udvide aktiekapitalen fra nom. 100.000 kr. til nom.  

 300.000 kr. ved overførsel af 200.000 kr. fra selskabets frie egenkapital.
Denne udvidelse af aktiekapitalen var foranlediget af en ændring i  

 aktieselskabsloven, ifølge hvilken minimumskapitalen i aktieselskaber skulle  

 forhøjes til 300.000 kr. senest den 31. december 1984. Umiddelbart efter  

 generalforsamlingens afholdelse var der medio november 1984 indsendt  

 anmeldelse til Aktieselskabsregisteret om kapitaludvidelsen.  

 Kapitaludvidelsen var registreret den 24. maj 1985. Fondsaktien på nom.  

 200.000 kr. var fysisk udstedt den 15. oktober 1985 og samme dato indført i  

 selskabets aktiebog.
Fondsaktien var underskrevet af selskabets bestyrelse  

 den 18. november 1985.
 Det klagende selskabs repræsentanter forklarede, at aktierne med  

 tilhørende aktieretter i B A/S blev udlagt ved likvidationen af  

 moderselskabet - det klagende selskab - den 11. december 1984.
 Selskabets repræsentanter bemærkede, at Ligningsrådet havde indrømmet  

 selskabet dispensation for beskatning efter ligningslovens § 16 B, stk. 5,  

 således at avancen skulle beskattes efter aktieavancebeskatningslovens  

 regler.
 Selskabet påstod principalt, at hele fortjenesten ved udlæg af nom.  

 100.000 kr. moderaktier med tilknyttede nom. 200.000 kr. aktieretter var  

 skattefri, da alle moderaktier og aktieretter havde været ejet i mere end 3  

 år, og som følge deraf var skattefri i henhold til  

 aktieavancebeskatningslovens § 4, stk. 1, og § 5, stk. 4.
 Selskabet påstod subsidiært, at fortjenesten ved udlæg af aktierne skulle  

 opgøres til 666.666 kr., hvilket var tiltrådt af Told- og Skattestyrelsen  

 under sagens behandling i Landsskatteretten.
 For så vidt angik selskabets principale påstand henvistes til, at sagen  

 måtte afgøres ved anvendelse af lovens klare ord, som ikke levnede spillerum  

 for den af Told- og Skattestyrelsen påståede fortolkning ud fra  

 bemærkningerne i lovmotiverne, Folketingstidende 1980/81, tillæg A, spalte  

 3337-39.
 Selskabet henviste således til ordlyden af lovens § 5, stk. 3 og 4:
»Stk. 3. Fondsaktier, som et selskabs aktionærer erhverver ved  

 udnyttelse af dem tildelte aktieretter, anses som erhvervet på tidspunktet  

 for tildelingen af aktieretterne.
Tilsvarende anses aktier, som et selskabs  

 aktionærer erhverver ved udnyttelse af dem tildelte tegningsretter, for  

 erhvervet ved tildelingen af tegningsretterne.
Stk. 4. Aktieretter eller tegningsretter, som ikke udnyttes af aktionæren,  

 men afstås, anses for erhvervet samtidig med moderaktier.
Ved afståelse af  

 sådanne retter anses de retter, som knytter sig til de ældste aktier, for  

 først afstået.« Selskabet anførte, at spørgsmålet til afgørelse var, om  

 generalforsamlingsdatoen den 9. november 1984, hvor aktieudvidelsen til  

 opfyldelse af lovens nye krav var besluttet, udløste ejerskab til fondsaktier  

 - som påstået af skattemyndighederne - eller blot til aktieretter, hvilket  

 sidste - delvis indirekte gennem lovens bemærkninger om udnyttelse - måtte  

 defineres som retten til at modtage fondsaktier, hvorved situationen var  

 direkte dækket af lovens § 5, stk. 4. Det var i denne forbindelse selskabets  

 opfattelse, at selskabet i likvidationsfasen simpelthen ikke havde kunnet nå  

 at udnytte retten til fondsaktier.
Selskabet var endvidere bekendt med, at aktieretter - bl.a. efter  

 Værdipapircentralens praksis - kunne være virksomme i op til 5 1/2 år, og at  

 der altså ikke i aktieretsbegrebet var indbygget en forudsætning om hurtig  

 konvertering til fondsaktier.
Selskabet henviste herved til den af  

 Landsskatteretten den 12. oktober 1988 afsagte kendelse i sagen  

 610-8819-00111.
 Told- og Skattestyrelsen begrundede under sagens behandling i  

 Landsskatteretten nærmere, at styrelsen ikke fandt, at omtalte kendelse  

 generelt havde taget stilling til, hvornår en afståelse skulle anses at  

 omfatte aktieretter eller fondsaktier.
 Styrelsen var af den opfattelse, at det måtte afgøres ud fra en konkret  

 bedømmelse af forholdene omkring en fondsaktieudvidelse, hvorvidt en senere  

 afståelse skulle anses at omfatte aktieretter eller fondsaktier.
Når det drejede sig om selskaber, der som i det foreliggende tilfælde var  

 eneaktionærer, måtte det overvejende udgangspunkt være, at der var tale om  

 fondsaktier allerede fra tidspunktet, hvor udvidelsen var vedtaget på  

 selskabets generalforsamling.
Dette syntes at følge direkte af bemærkningerne  

 til lovforslaget.
I en sådan situation var det ikke nødvendigt, at der skete  

 omsætning af aktieretter for at sikre, at fondsaktierne kunne udstedes,  

 hvorfor der ikke var grundlag for, at de særlige regler om afståelse af  

 aktieretter skulle finde anvendelse.
Det var for så vidt uden mening at  

 sondre mellem aktieretter og fondsaktier, når det ved vedtagelsen stod klart,  

 hvem fondsaktierne skulle tilfalde.
Styrelsen bemærkede, at registreringstidspunktet ikke kunne anses at være  

 afgørende for, om der forelå en aktieret eller en fondsaktie, således som det  

 også måtte anses at være lagt til grund i Landsskatterettens kendelse af 12.  

 oktober 1988. Blev en kapitalforhøjelse ikke registreret, ansås forhøjelsen i  

 det hele for bortfaldet.
Blev kapitalforhøjelsen registreret, ansås  

 forhøjelsen for foretaget fra beslutningstidspunktet.
Registreringen var  

 således ikke skattemæssigt udtryk for, at forhøjelsen først kunne anses for  

 foretaget på dette tidspunkt.
Udstedelsen af fysiske aktiebreve kunne ej heller være afgørende, når  

 selskabet ved hovedanpartshaveren selv kunne bestemme, om der skulle udstedes  

 tegningsretter eller som her aktieretter til fondsaktier.
Sådanne fondsaktier  

 måtte efter styrelsens opfattelse siges at foreligge i og med beslutningen  

 den 9. november 1984.
 Styrelsen fandt, at lovens regel om aktierettens identifikation med  

 stamaktien for så vidt kun vedrørte tilfælde af overskydende aktieretter,  

 dvs. forhold, hvor mindretalsaktionærer ikke kunne udnytte tilbuddet om  

 fondsaktier, og hvor en beskatning efter hovedreglen i  

 aktieavancebeskatningslovens § 5, stk. 3, ville være urimelig, hvorfor der  

 for disse tilfælde var gennemført en undtagelsesbestemmelse i § 5, stk. 4.  

 Styrelsen henviste herved til de til lovbestemmelsen knyttede bemærkninger i  

 Folketingstidende 1980/81 A, spalte 3337-39. Styrelsen bemærkede i denne  

 forbindelse, at der muligvis havde dannet sig en praksis, hvorefter man ved  

 børsnoterede selskaber anerkendte, at reglen i aktieavancebeskatningslovens §  

 5, stk. 4, var gældende for afståelsen af alle retter, uanset de ikke var  

 overskydende.
Landsskatteretten bemærkede, at efter aktieavancebeskatningslovens § 5,  

 stk. 4, anses aktieretter eller tegningsretter, som ikke udnyttes af  

 aktionæren, men afstås, for erhvervet samtidig med moderaktien.
Selv om  

 bestemmelsen i stk. 4 ifølge lovens forarbejder, jf. bl.a.
Folketingstidende  

 1980/81, tillæg A, spalte 3339, var en undtagelsesbestemmelse, der alene var  

 indført for at løse et praktisk problem - især hvor der var tale om et  

 børsnoteret selskab - sondres der efter bestemmelsens klare ordlyd ikke  

 mellem børsnoterede selskaber og andre selskaber, ligesom der ikke var gjort  

 forskel på, hvilken indflydelse der var knyttet til de pågældende aktier.
Spillerummet for lovfortolkning måtte i et tilfælde som det foreliggende  

 være snævert over for lovens ord.
Når endvidere hensås til, at udlægget fandt  

 sted inden kapitalforhøjelsens registrering, var Landsskatteretten herefter  

 enig med det klagende selskab i, at der ved generalforsamlingen den 9.  

 november 1984 i B A/S var udløst en aktieret, som ikke var udnyttet af  

 aktionæren, men afstået samtidig med moderaktien.
 Den påklagede ansættelse blev herefter nedsat med 10.810.000 kr.
 LV 1989, SH 1.2.
