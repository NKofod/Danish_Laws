(Udgifter til week-end-hjemrejse) På given foranledning meddeles herved, at veterinærdirektoratet ved  

 skrivelse af 15. november 1978, j.nr.
KK. 3401-1978 har underrettet Den  

 danske Dyrlægeforening om, at der med virkning fra 1. januar 1979 for  

 timelønnede dyrlæger kan godtgøres udgifterne til en ugentlig  

 week-end-hjemrejse, når de pågældende dyrlæger tager ophold i umiddelbar  

 nærhed af deres arbejdsplads og iøvrigt måtte ønske det.
Det må herved være en forudsætning, at der kun sker refusion af udgiften  

 til offentlige befordringsmidler og at der, såfremt egen bil benyttes, sker  

 udgiftsberegning efter taksten for offentlige befordringsmidler, med  

 bemærkning på månedsindberetningen om, at egen bil benyttes.
Hvor offentlige  

 befordringsmidler benyttes, skal der vedlægges gyldig rejsehjemmel.
 Endvidere at der ikke udbetales godtgørelse for den daglige transport  

 mellem den midlertidige bopæl og slagterierne.
 Det kan yderligere til orientering og med anmodning om, at de pågældende  

 timelønnede dyrlæger må blive underrettet, oplyses, at rigsrevisionen  

 forlanger, at der altid , hvor offentlige befordringsmidler anvendes, skal  

 vedlægges gyldig rejsehjemmel som bilag til den månedsindberetning, hvorpå de  

 pågældende rejseudgifter er opgjort.
 P.V.V.
 e.b.
