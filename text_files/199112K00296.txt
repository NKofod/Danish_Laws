Nr LSF 296 Forslag til Lov om aktiveringsordning ved hjemmehjælp og dagpasning af  

 børn Fremsat af indenrigsministeren (Thor Pedersen) den 12. maj 1992 Vedtaget ved tredjebehandling den 18. juni 1992 Lov nr. 480 af 24/06/1992 Kapitel 1 Lovens område § 1. Denne lov indeholder regler om 1) statstilskud til kommunerne til midlertidig udvidelse af hjemmehjælp og 2) statstilskud til kommunerne til midlertidig udvidelse af dagpasning af  

 børn.
Kapitel 2 Tilskud til kommunerne § 2 . Ved beskæftigelse af ledige, fuldtidsforsikrede,  

 dagpengeberettigede hjemmehjælpere og sygehjælpere i den kommunale  

 hjemmehjælpsordning, jf. kapitel 12 i lov om social bistand, yder staten et  

 tilskud til kommunerne svarende til 80 pct. af de dagpenge, som den ledige  

 ville have været berettiget til, såfremt denne ikke havde opnået  

 beskæftigelse efter denne ordning.
 Stk. 2 . Ordningen omfatter ledige hjemmehjælpere og sygehjælpere,  

 der beskæftiges i forbindelse med en udvidelse af antallet af ydede  

 hjemmehjælpstimer i kommunen.
Stk. 3. Ledige, dagpengeberettigede hjemmehjælpere og sygehjælpere  

 med en forudgående ledighed på mindst 13 uger inden for de sidste 26 uger kan  

 deltage i ordningen.
Direktøren for Arbejdsløshedsforsikringen kan fastsætte  

 nærmere regler om ledighedskravet.
Hjemmehjælperne skal have de  

 kvalifikationer, som efter kommunens skøn er fornødne.
Stk. 4. Der udbetales tilskud efter stk. 1 i indtil 12 måneder.  

 Kommunen er berettiget til at bringe beskæftigelsen til ophør, hvis  

 dagpengeudbetalingen reduceres eller ophører.
Den beskæftigede efter denne  

 ordning har pligt til straks at meddele kommunen, hvis den pågældende får  

 andet arbejde eller dagpengeudbetalingen af andre grunde vil blive reduceret  

 eller bortfalde.
Stk. 5 . Beskæftigelsen som hjemmehjælper og sygehjælper i  

 kommunen vederlægges pr. time med et beløb svarende til det, den pågældende  

 ville være blevet aflønnet med ved ansættelse i henhold til overenskomst  

 eller det sædvanlige ved tilsvarende arbejde.
Antallet af ugentlige  

 arbejdstimer fastsættes således, at det samlede vederlag for den enkelte  

 hjemmehjælper og sygehjælper svarer til de dagpenge, som den pågældende på  

 tiltrædelsestidspunktet er berettiget til, dog mindst 30 timer pr. uge.
Der  

 udbetales feriedagpenge, sygedagpenge og barseldagpenge efter samme regler  

 som for ikkebeskæftigede dagpengemodtagere.
Arbejdsvilkårene følger i øvrigt  

 de sædvanligt gældende ved tilsvarende arbejde.
 Stk. 6 . Kommunerne kan vælge et højere antal ugentlige  

 arbejdstimer end fastsat i stk. 5, idet det udvidede timetal vederlægges på  

 samme vilkår som fastsat i stk. 5.
 Stk. 7 . Beskæftigelse af personale efter denne ordning skal ske  

 efter forhandling med det fastansatte personale ved hjemmehjælpen.
 § 3. Ved beskæftigelse af ledige, fuldtidsforsikrede,  

 dagpengeberettigede pædagoger samt pædagogmedhjælpere ved dagpleje,  

 daginstitutioner eller private pasningsordninger, jf. lov om social bistand  

 §§ 64, 69 og 70 eller ved skolefritidsordninger, jf. lov om folkeskolen § 3,  

 stk. 4, yder staten et tilskud til kommunerne svarende til 60 pct. af de  

 dagpenge, som den ledige ville have været berettiget til, såfremt denne ikke  

 havde opnået beskæftigelse efter denne ordning.
 Stk. 2 . Ordningen omfatter ledige pædagoger samt  

 pædagogmedhjælpere, der beskæftiges i forbindelse med en udvidelse af  

 antallet af pasningstilbud i kommunerne.
Stk. 3. Ledige, dagpengeberettigede personer med en forudgående  

 ledighed på mindst 13 uger inden for de sidste 26 uger, som har en pædagogisk  

 uddannelse eller en forudgående beskæftigelse som pædagogmedhjælper, kan  

 deltage i ordningen.
Direktøren for Arbejdsløshedsforsikringen kan fastsætte  

 nærmere regler om ledighedskravet.
Stk. 4. Der udbetales tilskud efter stk. 1 i indtil 12 måneder.  

 Kommunen er berettiget til at bringe beskæftigelsen til ophør, hvis  

 dagpengeudbetalingen reduceres eller ophører.
Den beskæftigede efter denne  

 ordning har pligt til straks at meddele kommunen, hvis den pågældende får  

 andet arbejde eller dagpengeudbetalingen af andre grunde vil blive reduceret  

 eller bortfalde.
Stk. 5 . Beskæftigelsen ved dagpleje, daginstitutioner, private  

 pasningsordninger eller skolefritidsordninger vederlægges pr. time med et  

 beløb svarende til det, den pågældende ville være blevet aflønnet med ved  

 ansættelse i henhold til overenskomst eller det sædvanlige ved tilsvarende  

 arbejde.
Antallet af ugentlige arbejdstimer fastsættes således, at det  

 samlede vederlag for den enkelte beskæftigede svarer til de dagpenge, som den  

 pågældende på tiltrædelsestidspunktet er berettiget til, dog mindst 30 timer  

 pr. uge.
Der udbetales feriedagpenge, sygedagpenge og barseldagpenge efter  

 samme regler som for ikkebeskæftigede dagpengemodtagere.
Arbejdsvilkårene  

 følger i øvrigt de sædvanligt gældende ved tilsvarende arbejde.
 Stk. 6 . Kommunerne kan vælge et højere antal ugentlige  

 arbejdstimer end fastsat i stk. 5, idet det udvidede timetal vederlægges på  

 samme vilkår som fastsat i stk. 5.
 Stk. 7 . Beskæftigelse af personale efter denne ordning skal ske  

 efter forhandling med de ansatte ved de i stk. 1 nævnte pasningsordninger.
Kapitel 3 Administration § 4. Ved beskæftigelse efter denne lov påhviler det  

 kommunalbestyrelsen senest samtidig med tiltrædelsen at underrette den  

 ansattes arbejdsløshedskasse og arbejdsformidlingen om, at den ledige vil  

 blive beskæftiget efter denne lovs bestemmelser.
Kommunalbestyrelsen  

 underretter ligeledes arbejdsløshedskassen og arbejdsformidlingen om  

 beskæftigelsens ophør og omfang.
§ 5 . Udbetalingen af tilskud i henhold til §§ 2 og 3 foretages  

 månedligt af Direktoratet for Arbejdsløshedsforsikringen.
Direktoratet  

 udbetaler ligeledes månedligt den resterende del af den understøttelse, den  

 ledige ville have været berettiget til, til Indenrigsministeriet.  

 Arbejdsministeren fastsætter nærmere regler herom.
Stk. 2 . Senest 10. hverdag i maj måned efter regnskabsåret  

 fremsender kommunalbestyrelsen til Indenrigsministeriet en revisionspåtegnet  

 opgørelse af kommunens omkostninger ved ansættelse af personer omfattet af  

 ordningen i det sidst forløbne regnskabsår.
Indenrigsministeren kan fastsætte  

 regler om kontrol og opfølgning vedrørende den foretagne aktivitetsudvidelse  

 og om tilbagebetaling af tilskud.
Kapitel 4 Ikrafttrædelsesbestemmelser § 6. Loven træder i kraft dagen efter bekendtgørelsen i  

 Lovtidende og har virkning for udgifter, der afholdes i perioden 1. september  

 1992 til 31. december 1993.
Oprindeligt fremsat forslag Kapitel 1 Lovens område § 1. Denne lov indeholder regler om 1) statstilskud til kommunerne til midlertidig udvidelse af hjemmehjælp og 2) statstilskud til kommunerne til midlertidig udvidelse af dagpasning for  

 børn.
Kapitel 2 Tilskud til kommunerne § 2 . Ved beskæftigelse af ledige, fuldtidsforsikrede,  

 dagpengeberettigede hjemmehjælpere, husassistenter, omsorgsassistenter og  

 plejehjemsassistenter i den kommunale hjemmehjælpsordning, jf. kap. 12 i lov  

 om social bistand, yder staten et tilskud til kommunerne svarende til 80 pct.  

 af de dagpenge, som den ledige ville have været berettiget til, såfremt denne  

 ikke havde opnået beskæftigelse efter denne ordning.
 Stk. 2 . Ordningen omfatter ledige hjemmehjælpere, husassistenter,  

 omsorgsassistenter og plejehjemsassistenter, der beskæftiges i forbindelse  

 med en udvidelse af antallet af ydede hjemmehjælpstimer i kommunen.
Stk. 3. Ledige, dagpengeberettigede hjemmehjælpere,  

 husassistenter, omsorgsassistenter og plejehjemsassistenter med en  

 forudgående ledighed på mindst 13 uger inden for de sidste 26 uger, kan  

 deltage i ordningen.
Hjemmehjælperne skal have de kvalifikationer som efter  

 kommunens skøn er fornødne.
Stk. 4. Der udbetales tilskud efter stk. 1 i indtil 12 måneder.  

 Kommunen er berettiget til at bringe beskæftigelsen til ophør, hvis  

 dagpengeudbetalingen reduceres eller ophører.
Den beskæftigede efter denne  

 ordning har pligt til straks at meddele kommunen, hvis den pågældende får  

 andet arbejde, eller dagpengeudbetalingen af andre grunde vil blive reduceret  

 eller bortfalde.
Stk. 5 . Beskæftigelsen som hjemmehjælper, husassistent,  

 omsorgsassistent og plejehjemsassistent i kommunen vederlægges pr. time med  

 et beløb svarende til det, den pågældende ville have fået udbetalt ved  

 ansættelse i henhold til overenskomst eller det sædvanlige ved tilsvarende  

 arbejde.
Antallet af ugentlige arbejdstimer fastsættes således, at det  

 samlede vederlag for den enkelte hjemmehjælper, husassistent,  

 omsorgsassistent og plejehjemsassistent svarer til de dagpenge, som den  

 pågældende på tiltrædelsestidspunktet er berettiget til, dog mindst 30 timer  

 pr. uge.
Der indbetales ikke under beskæftigelsen efter denne ordning bidrag  

 til ATP, AUD eller feriepenge efter ferieloven.
Der udbetales feriedagpenge,  

 sygedagpenge og barselsdagpenge efter samme regler som for ikke-beskæftigede  

 dagpengemodtagere.
Arbejdsvilkårene følger i øvrigt de sædvanligt gældende  

 ved tilsvarende arbejde.
 Stk. 6 . Kommunerne kan vælge et højere antal ugentlige  

 arbejdstimer end fastsat i stk. 5, idet det udvidede timetal vederlægges på  

 samme vilkår som fastsat i stk. 5.
 Stk. 7 . Bekæftigelse af personale efter denne ordning skal ske  

 efter aftale med det fastansatte personale ved hjemmehjælpen.
 § 3. Ved beskæftigelse af ledige, fuldtidsforsikrede,  

 dagpengeberettigede pædagoger samt pædagogmedhjælpere ved dagpleje,  

 daginstitutioner eller private pasningsordninger, jf. lov om social bistand  

 §§ 64, 69 og 70, yder staten et tilskud til kommunerne svarende til 60 pct.  

 af de dagpenge, som den ledige ville have været berettiget til, såfremt denne  

 ikke havde opnået beskæftigelse efter denne ordning.
 Stk. 2 . Ordningen omfatter ledige pædagoger samt  

 pædagogmedhjælpere, der beskæftiges i forbindelse med en udvidelse af  

 antallet af pasningstilbud i kommunerne.
 Stk. 3. Ledige, dagpengeberettigede personer med en forudgående  

 ledighed på mindst 13 uger inden for de sidste 26 uger, som har en pædagogisk  

 uddannelse eller en forudgående beskæftigelse som pædagogmedhjælper, kan  

 deltage i ordningen.
Stk. 4. Der udbetales tilskud efter stk. 1 i indtil 12 måneder.  

 Kommunen er berettiget til at bringe beskæftigelsen til ophør, hvis  

 dagpengeudbetalingen reduceres eller ophører.
Den beskæftigede efter denne  

 ordning har pligt til straks at meddele kommunen, hvis den pågældende får  

 andet arbejde, eller dagpengeudbetalingen af andre grunde vil blive reduceret  

 eller bortfalde.
Stk. 5 . Beskæftigelsen ved dagpleje, daginstitutioner eller  

 private pasningsordninger vederlægges med et beløb pr. time svarende til det,  

 den pågældende ville have fået udbetalt ved ansættelse i henhold til  

 overenskomst eller det sædvanlige ved tilsvarende arbejde.
Antallet af  

 ugentlige arbejdstimer fastsættes således, at det samlede vederlag for den  

 enkelte beskæftigede svarer til de dagpenge, som den pågældende på  

 tiltrædelsestidspunktet er berettiget til, dog mindst 30 timer pr. uge.
Der  

 indbetales ikke under beskæftigelsen efter denne ordning bidrag til ATP og  

 AUD eller feriepenge efter ferieloven.
Der udbetales feriedagpenge,  

 sygedagpenge og barselsdagpenge efter samme regler som for ikke-beskæftigede  

 dagpengemodtagere.
Arbejdsvilkårene følger i øvrigt de sædvanligt gældende  

 ved tilsvarende arbejde.
 Stk. 6 . Kommunerne kan vælge et højere antal ugentlige  

 arbejdstimer end fastsat i stk. 5, idet det udvidede timetal vederlægges på  

 samme vilkår som fastsat i stk. 5.
 Stk. 7 . Beskæftigelse af personale efter denne ordning skal ske  

 efter aftale med de ansatte ved de i stk. 1 nævnte pasningsordninger.
Kapitel 3 Administration § 4. Ved beskæftigelse efter denne lov påhviler det  

 kommunalbestyrelsen senest samtidig med tiltrædelsen at underrette den  

 ansattes arbejdsløshedskasse og arbejdsformidlingen om, at den ledige vil  

 blive beskæftiget efter denne lovs bestemmelser.
Kommunalbestyrelsen  

 underretter ligeledes arbejdsløshedskassen og arbejdsformidlingen om  

 beskæftigelsens ophør.
§ 5 . Udbetalingen af tilskud i henhold til §§ 2 og 3 foretages  

 månedligt af Direktoratet for Arbejdsløshedsforsikringen.
Direktoratet  

 udbetaler ligeledes månedligt den resterende del af den understøttelse, den  

 ledige ville have været berettiget til, til Indenrigsministeriet.  

 Arbejdsministeren fastsætter nærmere regler herom.
Stk. 2 . Senest 10. hverdag i maj måned efter regnskabsåret  

 fremsender kommunalbestyrelsen til Indenrigsministeriet en revisionspåtegnet  

 opgørelse af kommunens omkostninger ved ansættelse af personer omfattet af  

 ordningen i det sidst forløbne regnskabsår.
Indenrigsministeren kan fastsætte  

 regler om kontrol og opfølgning vedrørende den foretagne aktivitetsudvidelse  

 og om tilbagebetaling af tilskud.
Kapitel 4 Ikrafttrædelsesbestemmelser § 6. Loven træder i kraft dagen efter bekendtgørelsen i  

 Lovtidende og har virkning for udgifter, der afholdes i perioden 1. september  

 1992 til 31. december 1993.
Bemærkninger til lovforslaget Almindelige bemærkninger 1. Lovforslagets formål og hovedindhold.
Dette lovforslag skal ses i sammenhæng med det af arbejdsministeren  

 fremsatte lovforslag til ændring af lov om arbejdsformidling og  

 arbejdsløshedsforsikring indeholdende de med nærværende lovforslag forbundne  

 ændringer i reglerne om dagpenge.
Der henvises til bemærkningerne til  

 arbejdsministerens lovforslag.
Lovforslaget er en udmøntning af den mellem  

 Det Konservative Folkeparti, Venstre, Det Radikale Venstre, Centrum  

 Demokraterne, Kristeligt Folkeparti, Socialistisk Folkeparti og  

 Socialdemokratiet den 8. maj 1992 indgåede aftale om  

 aktiveringsforanstaltninger for ledige.
 Aktiveringsordningen efter dette lovforslag er en midlertidig ordning, der  

 løber til 31. december 1993. Efter ordningerne får kommunerne mulighed for at  

 beskæftige ledige hjemmehjælpere, husassistenter, omsorgsassistenter og  

 plejehjemsassistenter samt ledige pædagoger og pædagogmedhjælpere delvist  

 finansieret af den lediges dagpenge.
Ordningerne sigter mod at aktivere ledige gennem reel merbeskæftigelse på  

 hjemmehjælps- og dagpasningsområdet.
Kommunerne skal kunne dokumentere, at  

 der er tale om merbeskæftigelse, jf. pkt. 2 i de almindelige bemærkninger.
Efter loven kan kommunerne beskæftige ledige hjemmehjælpere,  

 husassistenter, omsorgsassistenter og plejehjemsassistenter samt ledige  

 pædagoger og pædagogmedhjælpere i en aktiveringsperiode af maksimalt 12  

 måneders varighed.
De personer, der beskæftiges efter ordningen, vederlægges  

 med et beløb pr. time svarende til den for tilsvarende arbejde  

 overenskomstfastsatte eller sædvanligt gældende timeløn (ekskl.
ATP-,  

 AUD-bidrag og feriepenge). Antallet af ugentlige arbejdstimer fastsættes  

 således, at det samlede vederlag svarer til de dagpenge (før skat), den  

 pågældende er berettiget til på tiltrædelsestidspunktet.
Antallet af  

 ugentlige arbejdstimer skal dog have et omfang på mindst 30 timer om ugen.  

 Regulering af dagpenge og lønsatser kan føre til, at det udbetalte vederlag  

 ikke helt svarer til dagpengebeløbet.
Med fastholdt timetal vil der dog kun  

 kunne blive tale om små differencer, som kan medføre, at tilskud til vederlag  

 ikke præcist udgør henholdsvis 80 pct. for hjemmehjælpere, husassistenter og  

 plejehjemsassistenter og 60 pct. for pædagoger og pædagogmedhjælpere af det  

 samlede vederlag, jf. i øvrigt nedenfor.
Ligeledes vil betingelsen om, at der  

 skal tilbydes arbejde i mindst 30 timer pr. uge i nogle tilfælde kunne  

 medføre, at tilskuddet til vederlag udgør en mindre procent af det samlede  

 vederlag end den anførte, og kommunens egen finansieringsandel bliver  

 tilsvarende større.
 Kommunen kan vælge at benytte 10 pct. af refusionen til særlige  

 efteruddannelsesforanstaltninger over for de beskæftigede ved hjemmehjælp.
Det er taget udgangspunkt i, at kommunen refunderes 80 pct. af udgiften  

 ved beskæftigelsen.
For dagpasningsforanstaltninger skal der tages hensyn til  

 kommunens indtægter ved forældrebetalingen.
Af administrative grunde  

 forudsættes forældrebetalingen at udgøre 25 pct. af vederlaget.
En refusion  

 på 80 pct. af de resterende 75 pct. svarer til 60 pct. af den faktiske  

 dagpengeydelse.
For hjemmehjælp, husassistenter, omsorgsassistenter og  

 plejehjemsassistenter er refusionen fastlagt til 80 pct. af den faktiske  

 dagpengeydelse.
 Det beløb, der er tilbage af dagpengeydelsen efter udbetaling af refusion  

 til kommunerne, overføres til Indenrigsministeriet til dækning af  

 finansieringen af den samlede aktiveringsindsats.
Under beskæftigelsen indbetales der ikke ATP-, AUD-bidrag og feriepenge af  

 vederlaget.
Der gælder vedrørende feriedagpenge, barsels- og sygedagpenge de  

 samme regler som for ikke-beskæftigede dagpengemodtagere.
Kommunen kan vælge et højere ugentligt timetal, end svarende til  

 dagpengeydelsen (minimum 30 timer). Kommunen må i så fald selv finansiere  

 udgifterne hertil.
Der skal i givet fald vederlægges på samme vilkår for  

 disse yderligere timer, dvs. heller ikke indbetales bidrag til ATP, AUD eller  

 feriepenge.
 Beskæftigelsesperioden kan være indtil 12 måneder.
De beskæftigede betragtes som ledige i arbejdsløshedsforsikringslovens  

 forstand og skal derfor fortsat stå til rådighed for arbejdsmarkedet, idet de  

 dog ikke skal være aktivt arbejdssøgende.
Det er forudsat, at der er tale om  

 personer, som har haft en forudgående ledighedsperiode på mindst 13 uger  

 inden for de sidste 26 uger, hvori ikke kan indgå eventuel tidligere  

 beskæftigelse efter denne ordning.
 Det er frivilligt for de ledige at tage imod tilbud om beskæftigelse efter  

 denne ordning.
De ledige skal efter forslaget være dagpengeberettigede og  

 fuldtidsforsikrede.
Kommunen kan bringe beskæftigelsen til ophør, hvis  

 dagpengeudbetalingen reduceres eller ophører, bortset fra de tilfælde, hvor  

 der udbetales feriedagpenge, sygedagpenge og barselsdagpenge, jf. forslagets  

 §§ 2 og 3, stk. 5, 4. pkt.
Det påhviler i denne forbindelse den beskæftigede  

 straks at meddele kommunen om forhold, der vil vedrøre dagpengeudbetalingen,  

 fx. andet arbejde i mere end 7 timer om ugen.
Ved ophør af dagpengeretten  

 orienterer Arbejdsløshedskassen kommunen herom.
 Der skal desuden henvises til arbejdsministerens forslag om ændring af lov  

 om arbejdsformidling og arbejdsløshedsforsikring mv.
 2. Opbygning af ordningen.
 Ordningens særlige finansiering etableres ved, at kommunen samtidig med  

 den lediges tiltræden giver meddelelse til den pågældendes  

 arbejdsløshedskasse og arbejdsformidlingen - herunder sikrer sig, at den  

 ledige opfylder ledighedskravet.
Da der er tale om en ny ordning med ændrede administrative procedurer,  

 fastsættes de nærmere procedurer efter drøftelser mellem Direktoratet for  

 Arbejdsløshedsforsikring, arbejdsløshedskasserne og Indenrigsministeriet.  

 Ordningen indebærer således, at arbejdsløshedskasserne indberetter til  

 Direktoratet for Arbejdsløshedsforsikring oplysninger om tidspunktet for den  

 lediges tiltræden, og i hvilken kommune den ledige har opnået beskæftigelse.  

 Direktoratet for Arbejdsløshedsforsikring overfører til kommunen henholdsvis  

 80 pct. (for hjemmehjælpere, husassistenter, omsorgsassistenter og  

 plejehjemsassistenter) og 60 pct. (for uddannede pædagoger og  

 pædagogmedhjælpere) af de individuelt beregnede dagpenge (brutto), som de  

 ledige ville have været berettiget til.
Det resterende beløb overføres til  

 Indenrigsministeriet.
Der henvises i øvrigt til arbejdsministerens forslag  

 til lov om ændring af lov om arbejdsformidling og arbejdsløshedsforsikring,  

 som fremsættes samtidig med dette lovforslag.
Til brug for kontrol af ordningens omfang og den foretagne  

 aktivitetsudvidelse, skal kommunalbestyrelsen i maj måned efter regnskabsåret  

 fremsende en revisionspåtegnet opgørelse til Indenrigsministeriet.  

 Indenrigsministeren bemyndiges endvidere til at fastsætte regler om kontrol  

 og opfølgning vedrørende den foretagne aktivitetsudvidelse.  

 Indenrigsministeriet kan forlange, at kommunen løbende skal kunne afgive  

 dokumentation for merbeskæftigelsen med relevant, statistisk materiale.
Der  

 vil herunder med mellemrum kunne forlanges revisionspåtegnede opgørelser med  

 oversigt over beskæftigelsen før og efter ordningens ikrafttræden, ligesom  

 der kan stilles krav om særlige opgørelser i kommunens regnskab.
Der vil  

 desuden i det kommunale budget- og regnskabssystem blive oprettet særlige  

 konti til registrering.
Hvis det viser sig, at forudsætningen om  

 merbeskæftigelse ikke er overholdt, vil Indenrigsministeriet kunne kræve det  

 tilsvarende tilskudsbeløb tilbagebetalt fra kommunen.
 Ordningen vil i øvrigt blive revideret af den kommunale revision.
 3. Lovforslagets økonomiske og administrative konsekvenser.
Det er vanskeligt at vurdere, hvilket omfang den foreslåede ordning vil  

 få, og i hvilken udstrækning kommunerne vil benytte ordningen, og hermed også  

 hvilke økonomiske virkninger der vil blive tale om for staten og kommunerne.  

 Det kan oplyses, at antallet af registrerede ledighedsberørte  

 dagpengeberettigede hjemmehjælpere, husassistenter og plejehjemsassistenter,  

 som opfylder kravet om ledighedsperiodens længde, skønnes at udgøre  

 8.000-9.000 personer, hvoraf hovedparten er heltidsledige.
Antallet af  

 dagpengeberettigede, heltidsledige pædagoger samt antallet af  

 dagpengeberettigede, heltidsledige pædagogmedhjælpere skønnes i alt til i  

 størrelsesordenen 7.000 personer.
For de kommuner, som vælger at benytte ordningen, vil størstedelen af  

 nettoudgiften ved aktivitetsudvidelsen blive finansieret af staten.  

 Egenfinansieringsandelen vil svare til ca. 20 pct. af nettolønudgifterne, dog  

 noget større i de tilfælde, hvor vederlaget for 30 ugentlige arbejdstimer  

 overstiger dagpengene, eller hvor kommunen selv vælger et højere timetal.
For  

 staten vil der blive tale om en besparelse i forhold til de dagpenge, der  

 ellers skulle have været udbetalt, på henholdsvis 40 pct. af dagpengeydelsen  

 (ved dagtilbud) og 20 pct. (ved hjemmehjælp). Denne besparelse vil blive  

 anvendt til finansiering af øvrige aktiveringsforslag.
 Der er bortset fra eventuelle følgeudgifter ved ansættelserne samt øvrige  

 økonomiske, afledede virkninger.
 Da det er kommunerne der bestemmer, om de vil benytte ordningen, vil der  

 ikke kunne ydes kompensation fra staten for merudgifter.
Ordningen vil medføre en vis administration i kommunerne med registrering  

 og videregivelse af oplysninger vedrørende beskæftigede efter denne ordning  

 og efterfølgende revision.
Arbejdsløshedskasserne/Direktoratet for  

 arbejdsløshedsforsikring skal på grundlag af oplysninger fra kommunerne  

 kanalisere betalinger til kommunerne, inkl. oplysninger til identifikation af  

 personerne, samt til Indenrigsministeriet.
Endelig er Indenrigsministeriet  

 pålagt opgaver i forbindelse med opfølgning og kontrol af  

 merbeskæftigelseskravet mv.
 4. Udtalelser over lovforslaget.
 Lovforslaget er sendt til høring hos Kommunernes Landsforening, Københavns  

 og Frederiksberg kommuner samt implicerede ministerier.
Bemærkninger til lovforslagets enkelte bestemmelser Til § 1 Der henvises til lovforslagets almindelige bemærkninger, punkt 1.  

 Lovforslagets formål og hovedindhold.
Til §§ 2 og 3 Der henvises til lovforslagets almindelige bemærkninger, 1. Lovforslagets  

 formål og hovedindhold. §§ 2 og 3 er opbygget på samme måde.  

 Stykkehenvisningen relaterer sig derfor til begge paragraffer.
Til stk. 3 Efter forslaget kan den omhandlede kreds af ledige med en forudgående  

 ledighed på mindst 13 uger inden for de sidste 26 uger modtage tilbud om  

 beskæftigelse efter denne ordning.
Kommunerne har ved beskæftigelse af ledige  

 efter denne ordning ansvaret for, at personalet har de fornødne  

 kvalifikationer - det gælder både for hjemmehjælper- og dagpasningsområdet.
Til stk. 4 Efter forslaget kan kommunerne beskæftige ledige hjemmehjælpere,  

 husassistenter, omsorgsassistenter og plejehjemsassistenter samt pædagoger og  

 pædagogmedhjælpere i en periode på maksimalt 12 måneders varighed.
Til stk. 5 Der betales ikke ATP, AUD eller feriepenge af det vederlag, som udbetales  

 beskæftigede efter denne ordning.
Personer med beskæftigelse efter denne  

 ordning ligestilles således i denne henseende med ledige uden beskæftigelse.
Til stk. 6 Hvis kommunen vælger at beskæftige personen i ekstra timer, skal disse  

 vederlægges på samme måde som de øvrige timer.
Herved bliver der ikke tale om  

 to forskellige former for aflønning/vederlag.
Til stk. 7 For at sikre, at ordningerne ikke fører til udskiftning af de nuværende  

 ansatte, skal beskæftigelse af det midlertidige ekstra personale ske efter  

 aftale med det faste personale.
Til §§ 4 og 5 Der henvises der til lovforslagets almindelige bemærkninger punkt 2.  

 Opbygningen af ordningen.
Ændringsforslag Af indenrigsministeren :
Til § 2 11) I stk. 7 ændres »aftale« til:  

 »forhandling«.
Til § 3 12) I stk. 7 ændres »aftale« til:  

 »forhandling«.
Bemærkninger Til nr. 11 og 12 Det har ikke været hensigten, at enkelte ansatte eller personalegrupper  

 skal kunne modsætte sig ansættelse af en ledig efter aktiveringsordningen.  

 Det foreslås derfor, at betingelsen om, at ansættelser i henhold til  

 ordningen sker efter aftale med de ansatte, ændres til, at der skal ske  

 forhandling med de ansatte om sådanne ansættelser.
 Ændringsforslagene svarer til ændringsforslag stillet af arbejdsministeren  

 til forslag til lov om aktiveringsordning for ledige på Bornholm (L 287).
