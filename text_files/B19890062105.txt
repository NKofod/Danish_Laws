 I medfør af §§ 3 og 4 i lov om butikstid, jf. lovbekendtgørelse nr.
 558 af 18. august 1989, fastsættes:
 § 1.  Fra de i lovens § 3 nævnte butikker, der ikke  

 omfattes af butikstidsbestemmelserne, må alene føres følgende varer:
 Aviser, magasiner og Danmarks Radios grundbøger samt trykte skrifter i  

 øvrigt, hvis pris ikke overstiger den mellem Den danske Forlæggerforening og  

 Den danske Boghandlerforening aftalte frisalgsgrænse, turistkort, frimærker,  

 papirvarer, spillekort, skrivematerialer, lim, tape og bogomslag,  

 tændstikker, cigar- og cigarettændere og tilbehør til sådanne, stearinlys,  

 cykel- og lommelygter, elementer, elektriske pærer og sikringer samt trækul,  

 engangsservice og affaldsposer, ueksponerede film, blitzpærer, slides,  

 kassettebånd og videobånd, kamme, solbriller, damestrømper, snørebånd,  

 plasticregnhætter og -frakker, håndsæbe og vaskemidler til vaske- og  

 opvaskemaskiner i pakninger ikke over 1 kg, barbersager, tandbørster,  

 tandpasta, solcreme, deodoranter, myggestifter, artikler til babypleje, vat,  

 førstehjælpsartikler, kondomer, hygiejnebind og tamponer, souvenirgenstande,  

 legetøj, hvis pris ikke overstiger 40 kr. inkl. moms, chokolade- og  

 sukkervarer og is, alt i originalpakning, frisk frugt, marmelade, frugt- og  

 kødkonserves, kiks, biscuits, vafler, småkager, skærekager og snackvarer, alt  

 i originalpakning, tobaksvarer, piber og rygeartikler, mælk og fløde, kaffe,  

 te og kakaopulver, alt i originalpakning, mineralvand, most, juice, lyst og  

 mørkt hvidtøl, skibsøl, maltøl og øl i skatteklasse II samt fyrværkeri.
 Chokolade- og sukkervarer, is og kakaopulver, kaffe og te i  

 originalpakning, brød, kager og snackvarer, mælk, fløde og mælkevarer samt  

 ymerdrys og lignende produkter, frugt, herunder dybfrossen frugt og  

 frugtkonserves, varme pølser med tilbehør, aviser og programmer, tobaksvarer  

 i originalpakning, mineralvand, most, juice, lyst og mørkt hvidtøl, skibsøl,  

 maltøl og øl i skatteklasse II.
 Brød, kager og snackvarer, mælk, fløde og mælkevarer samt ymerdrys og  

 lignende produkter, havregryn, øllebrødspulver, cornflakes og dermed  

 ligestillede produkter, chokolade- og sukkervarer og is, kakaopulver, kaffe,  

 te, ost i originalpakning, marmelade, honning, frugtkonserves, smør,  

 margarine, æg, sukker, mel, gær og buddingpulver, aviser, mineralvand, most,  

 juice, lyst og mørkt hvidtøl, skibsøl, maltøl og øl i skatteklasse II.
 Brød, kager og snackvarer, mælk, fløde og mælkevarer samt ymerdrys og  

 lignende produkter, chokolade- og sukkervarer og is, kakaopulver, kaffe og  

 te, frugt, herunder dybfrossen frugt og frugtkonserves, varme pølser med  

 tilbehør, aviser og programmer, mineralvand, most, juice, lyst og mørkt  

 hvidtøl, skibsøl, maltøl og øl i skatteklasse II.
 Smørrebrød, brød, kager, tilberedte retter, is, frugt, herunder dybfrossen  

 frugt og frugtkonserves, aviser, mælk og fløde, mineralvand, most, juice,  

 lyst og mørkt hvidtøl, skibsøl, maltøl og øl i skatteklasse II.
 Kranse, blomster, planter og genstande, der har karakter af naturligt  

 tilbehør hertil, frisk frugt og aviser.
Benzin, olie, petroleum, gas og lignende, reservedele, tilbehør til  

 motorkøretøjer og andre varer, der har en naturlig forbindelse med  

 motorkøretøjets anvendelse eller vedligeholdelse.
Endvidere må føres de under  

 1) for kiosker tilladte varer, dog ikke fyrværkeri.
 § 2.  Fra butikker, der i medfør af § 4 i lov om  

 butikstid holdes åbne på søn- og helligdage inden for tidsrummet fra kl. 6  

 til kl. 10, må kun sælges:
 Mælk, fløde og mælkevarer samt ymerdrys og lignende produkter, havregryn,  

 øllebrødspulver, cornflakes og dermed ligestillede produkter, brød og kager,  

 chokolade- og sukkervarer og is, kakaopulver, kaffe, te, ost, marmelade,  

 honning, smør, fedt, margarine, æg og sukker, aviser, tobaksvarer i  

 originalpakning, mineralvand, most, juice, lyst og mørkt hvidtøl, skibsøl,  

 maltøl og øl i skatteklasse II.
 § 3.  Bekendtgørelsen træder i kraft den 1. oktober  

 1989.
 Stk. 2.  Bekendtgørelser nr. 44 af 19. februar 1982, nr.  

 188 af 27. april 1982 og nr. 396 af 30. august 1985 ophæves.
