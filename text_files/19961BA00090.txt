Nr BSF 90 Forslag til folketingsbeslutning om arbejdsløshedskasselovgivningen for  

 unge under 25 år Fremsat af Aage Frandsen (SF) Anne Baastrup (SF) Steen Gade (SF) den 28. januar 1997 Folketinget opfordrer regeringen til at fremsætte de nødvendige lovforslag med henblik på at ændre reglerne for unge under 25 år, således at 1) unge, der er omfattet af ungeindsatsen, ligestilles, for så vidt angår  

 betaling af kontingent til en arbejdsløshedskasse, uanset om de går i gang  

 med en arbejdsmarkedsuddannelse eller en uddannelse med støtte fra statens  

 uddannelsesstøtte, og at 2) unge, der modtager uddannelsesgodtgørelse, må tjene det samme ud over  

 uddannelssgodtgørelsen som unge, der modtager statens uddannelsesstøtte.
Bemærkninger til forslaget Da reglerne for unge under 25 år blev ændret, var et af de argumenter, der  

 blev brugt herfor bl.a., at unge under 25 år skulle ligestilles.
SF var ikke  

 enig i, at dette lovforslag skulle gennemføres.
Men forslagsstillerne finder,  

 at et minimumskrav må være, at de unge, der er omfattet af ordningen,  

 behandles ens.
Dette er ikke tilfældet i dag, hvor der både er  

 uhensigtsmæssigheder og forskelle, der afhænger af, om de unge er modtager af  

 uddannelsesgodtgørelse eller modtager statens uddannelssstøtte.
Det er både en uhensigtsmæssighed og og en urimelig forskelsbehandling, at  

 unge under 25 år, som er medlem af en a-kasse og omfattet af ungeindsatsen, i  

 realiteten tvinges ud af deres a-kasse, fordi de skal betale fuldt  

 kontingent, hvis de går på statens uddannelsesstøtte, i modsætning til, hvis  

 de modtager uddannelsesgodtgørelse, hvor de skal betale halvt kontingent.
Det  

 må være en samfundsmæssig interesse, at unge under 25 år, der er medlem af en  

 a-kasse, bevarer dette medlemskab, uanset hvilken ydelse de får, når de er  

 omfattet af ungeindsatsen.
Det er også en urimelig forskelsbehandling, at unge under 25 år, som er  

 omfattet af reglerne om uddannelsesgodtgørelse, ikke kan tjene så meget ved  

 siden af denne som unge, der modtager statens uddannelsesstøtte.
Unge, der  

 får statens uddannelsesstøtte med 3.551 kr. om måneden, må tjene 4.588 kr.  

 ved siden af, uden at der sker fradrag i ydelsen fra statens  

 uddannelsesstøtte.
Unge på uddannelsesgodtgørelse får derimod et betydeligt  

 fradrag i deres uddannelsesgodtgørelse, hvis de har lønindtægter ved siden  

 af.
Hvis en ung på uddannelsesgodtgørelse har en lønindtægt på 4.588 kr.,  

 reduceres uddannelsesgodtgørelsen, der ellers er på 5.677 kr., til 1.410 kr.  

 Dette forekommer ikke rimeligt.
Der bør efter forslagsstillernes opfattelse  

 være tale om en ligestilling.
Den eksisterende urimelighed betyder, at en del  

 unge afbryder et obligatorisk aktiveringstilbud af økonomiske grunde.
Alene i  

 det storkøbenhavnske område anslås det at være ca. 100 unge.
Med de foreslåede ændringer vil der blive lappet lidt på den nuværende  

 stærkt kritisable ordning, så flere unge kan få mulighed for at færdiggøre et  

 påbegyndt uddannelsesforhold.
Samtidig vil der for unge ledige blive en  

 større ligestiling, uanset hvilken ordning de er under.
Skriftlig fremsættelse Aage Frandsen (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om arbejdsløshedskasselovgivningen  

 for unge under 25 år.
(Beslutningsforslag nr.
B 90).
Under finanslovforhandlingerne fremlagde SF forslag om, at unge i  

 aktivering skulle stilles økonomisk bedre, og at de i højere grad skulle  

 ligestilles.
Men uden held.
Da LO-Storkøbenhavn nu har været fremme med  

 lignende synspunkter, mener SF, at tiden er inde til at fremsætte forslaget i  

 Folketinget.
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
