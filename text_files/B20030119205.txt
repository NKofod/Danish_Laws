Bekendtgørelse om  

 produktionsafgift ved slagtning og eksport af svin I medfør af § 6, stk. 1 og 5, §10, stk. 1, og § 24 i lov  

 om administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 285 af 8.  

 maj 2002, som ændret ved lov nr. 967 af 4. december 2002, fastsættes efter  

 bemyndigelse:
§ 1.  

  

 For  

 hvert svin, herunder søer, orner, polte og smågrise, som er produceret i  

 Danmark, og som slagtes og ved offentlig kontrol ubetinget godkendes til  

 menneskeføde, skal betales en afgift.
Afgiftspligten omfatter også svin, der  

 slagtes for private til eget forbrug.
 Stk. 2.  

  

 Afgiften udgør  

 5,50 kr. pr. svin med en indvejet, slagtet vægt på til og med 109,9 kg og  

 13,75  

 kr. pr. svin med en indvejet, slagtet vægt på 110 kg og derover.
 Stk. 3.  

  

 Ved indvejet,  

 slagtet vægt forstås vægten af en svinekrop med hoved og tæer, men uden  

 flomme,  

 i varm tilstand under slagtningen.
 § 2.  

  

 For  

 svin, der slagtes på eksportsvineslagterier, påhviler det vedkommende  

 slagteri/slagtehus  

    

 at opkræve det i § 1  

 nævnte afgiftsbeløb hos leverandøren, hver uge at indberette antallet af de i  

 den foregående kalenderuge slagtede og godkendte svin i hver af de 2  

 vægtkategorier til Svineafgiftsfonden, c/o Danske Slagterier, Axelborg, 1609  

 København  

 V, og at indbetale den herefter skyldige afgift til Svineafgiftsfondens  

 girokonto nr. 8 00 07 86.
 Stk. 2.  

  

 For svin, der  

 slagtes i private slagtehuse, påhviler det slagteren at indbetale det i § 1  

 nævnte afgiftsbeløb senest 14 dage efter en foretagen slagtning til  

 Svineafgiftsfonden, c/o Danske Slagterier, Axelborg, 1609 København V,  

 girokonto nr. 8 00 07 86. Indbetalingskort fås hos den kontrollerende  

 dyrlæge,  

 hvem det påhviler umiddelbart efter den foretagne kontrolstempling at  

 indberette  

    

 antallet af slagtede svin i  

 hver vægtkategori til nævnte fond.
 Stk. 3.  

  

 Afgiftsbeløbet  

 skal anføres i slagterivirksomhedens løbende afregning til  

 svineproducenterne.
 § 3.  

  

 For  

 smågrise, der er produceret i Danmark og som udføres levende her fra landet,  

 skal eksportøren betale en afgift, der udgør 3,05 kr. for smågrise med en  

 levende vægt på til og med 15 kg og 3,70 kr. for smågrise over 15 kg og til  

 og  

 med 50 kg levende vægt.
 Stk. 2.  

  

 For hvert svin,  

 herunder søer, orner, polte og smågrise, der er produceret i Danmark og som  

 udføres levende her fra landet, skal eksportøren betale en afgift, der udgør  

 5,50 kr. for svin over 50 kg og til og med 135 kg levende vægt og 13,75 kr.  

 for  

 svin med en levende vægt på over 135 kg.
 Stk. 3.  

  

 Det påhviler  

 eksportøren senest 14 dage efter eksporten at indberette den stedfundne  

 eksport  

 med oplysning om antallet af levende svin i hver vægtklasse til  

 Svineafgiftsfonden, c/o Danske Slagterier, Axelborg, 1609 København V, og  

 samtidig at indbetale den herefter skyldige afgift til Svineafgiftsfondens  

 girokonto nr. 8 00 07 86.
§ 4.  

  

 Beløb, der ikke betales rettidigt, tillægges efter lovens § 20, stk. 1,  

 en  

 årlig rente svarende til den rente, der er fastsat i henhold til rentelovens  

 §  

 5, fra forfaldsdagen at regne.
Den tillagte rente udgør dog mindst 50 kr.
 § 5.  

  

 Der  

 er udpantningsret for forfaldne beløb  


  

 efter  

 lovens § 21, herunder for de i § 4 nævnte rentebeløb.
 § 6.  

  

 Overtrædelse af §§ 2 og 3 straffes med bøde, medmindre højere straf er  

 forskyldt efter kapitel 5 i lov om administration af Det Europæiske  

 Fællesskabs  

 forordninger om markedsordninger for landbrugsvarer m.v.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 7.  

  

 Bekendtgørelsen træder i kraft den 12. januar 2004.  

  

    

  

 Stk.  

 2.  

  

 Samtidig ophæves bekendtgørelse nr. 679 af 8. juli 2003 om  

 produktionsafgift ved slagtning og eksport af svin.
