I henhold til skøde skulle købesummen bl. a. berigtiges ved  

 overtagelse af kreditforeningslån.
Kreditforeningen krævede senere lånet  

 nedlyst.
Skatteministeriet traf afgørelse om, at et af køber udstedt  

 pantebrev med pålydende som nedbringelsen og samme rentevilkår som  

 kreditforeningslånet, til en af sælger anvist kreditor, kun skulle stemples  

 med 1,5 pct.
 I henhold til skøde af 9. december 1987 skulle købesummen for den  

 pågældende ejendom berigtiges bl.a. ved overtagelse af kreditforeningslån på  

 508.470 kr.
 Kreditforeningen meddelte den 18. december 1987, at gældsovertagelsen var  

 betinget af, at kreditforeningslånet blev nedlyst med 50.000 kr., idet  

 salgsprisen ikke berettigede til et kreditforeningslån af den forudsatte  

 størrelse.
 Kreditforeningslånet blev nedbragt og nedlyst, og køber udstedte den 9.  

 august 1988 et pantebrev med pålydende svarende til nedbringelsen, og med  

 samme rentevilkår som kreditforeningslånet, til en af sælger anvist kreditor.
 Skatteministeriet fandt, at pantebrevet måtte anses for omfattet af § 57  

 A, stk. 3, nr. 2, uanset at den i Skatteministeriets cirkulære nr. 215 af 10.  

 december 1987, punkt 20, stk. 2, anførte betingelse, om at det pågældende  

 pantebrev skal fremgå af overdragelsesdokumentet, ikke var opfyldt.  

 Pantebrevet skulle derfor kun stemples med 1,5 pct., ikke med den forhøjede  

 afgift på 4 pct.
 Skatteministeriet fandt, at der i det foreliggende tilfælde kunne ses bort  

 fra den nævnte betingelse, idet der ikke var tvivl om, at pantebrevet var  

 blevet udstedt som betaling for ejendomsoverdragelsen, i anledning af at det  

 viste sig nødvendigt, at nedbringe kreditforenigslånet.
 (* 1) Afgørelsen er offentliggjort i SKAT 1989/12 side 966.
