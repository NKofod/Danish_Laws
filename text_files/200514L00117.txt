Betænkning afgivet af Forsvarsudvalget den 1. december 2005 Betænkning over Forslag til lov om ændring af værnepligtsloven  

 og lov om værnepligtens opfyldelse ved civilt arbejde (Ændringer som følge af indførelsen af Forsvarets Dag og  

 ændret ressortansvar) [af forsvarsministeren (Søren Gade)] 1. Ændringsforslag Forsvarsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 6. oktober 2005 og var til 1.  

 behandling den 13. oktober 2005. Lovforslaget blev efter 1. behandling  

 henvist  

 til behandling i Forsvarsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og forsvarsministeren oversendte den 11. juli 2005 dette udkast til  

 udvalget (alm. del  bilag 97). Den 4. oktober 2005 oversendte  

 forsvarsministeren de indkomne høringssvar samt et notat herom, jf.
L 9  

  bilag  

 1.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Værnepligtsrådet.
Deputationer Endvidere har Værnepligtsrådet mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 10 spørgsmål til forsvarsministeren til  

 skriftlig besvarelse, som denne har besvaret. 2 af udvalgets spørgsmål og  

 forsvarsministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller lovforslaget til  

  

 vedtagelse  

  

 med det af ministeren stillede ændringsforslag.
 Venstres, Socialdemokraternes, Dansk Folkepartis, Det  

 Konservative Folkepartis og Det Radikale Venstres medlemmer af udvalget, som  

 også står bag aftale om forsvarets ordning 2005-2009, har noteret sig, at  

 forsvarsministeren  

 i svaret på spørgsmål 10 har tilkendegivet følgende efter henvendelse fra  

 Værnepligtsrådet:
»Værnepligtsrådet anfører, at værnepligtige ikke bør kunne  

 vælges til Værnepligtsrådet før afslutningen af den grundlæggende  

 uddannelsesperiode, idet de ellers vil blive afskåret fra at fortsætte  

 tjenesten i forsvaret på kontrakt efter valgperiodens udløb.
Det skal hertil  

 bemærkes, at der kun vil være tale om et meget begrænset antal værnepligtige,  

 hvor dette kan blive en problemstilling.
Det vil derfor være muligt i de  

 konkrete tilfælde at finde en praktisk løsning på problemstillingen, der vil  

 sikre, at medlemmer af Værnepligtsrådet ikke bliver afskåret fra  

 efterfølgende  

 at forrette tjeneste i forsvaret, fordi de indledningsvis ikke har deltaget i  

 en komplet basisuddannelse. [...] Værnepligtsrådet anbefaler, at der etableres en ordning, hvor  

 det undgås, at hele rådet udskiftes på en gang.
Forsvarsministeriet er enig i  

 dette ønske, og de af ministeriet udarbejdede retningslinjer vil ikke være en  

 hindring herfor. [ ] Værnepligtsrådet anfører, at de ønsker at bevare deres nuværende  

 navn.
Forsvarsministeriet har ikke indvendinger imod, at Værnepligtsrådet  

 bevarer deres hidtidige navn. [ ] Forsvarsministeriet har [ ], på baggrund af de fremkomne  

 bemærkninger fra Værnepligtsrådet, til hensigt at gennemføre en evaluering af  

 den skitserede ordning i forbindelse med den årlige rapportering af  

 forligsimplementeringen med henblik på eventuelle justeringer af  

 samarbejdsordningen.
Evalueringen vil således blive foretaget i foråret 2007  

 gældende for året 2006.« V, S, DF, KF og RV lægger vægt på, at Værnepligtsrådet skal  

 fungere tilfredsstillende, og vil derfor følge implementeringen af  

 samarbejdsordningen samt se frem til evaluering af ordningen.
 Socialdemokraternes medlemmer af udvalget bemærker yderligere:
Socialdemokraterne støtter det fremsatte lovforslag i sin  

 helhed, men påpeger samtidig, at værnepligten burde være suspenderet og  

 forsvaret opbygget med fastansat og kontraktansat personel, på samme måde som  

 det er tilfældet i de vesteuropæiske NATO-lande, hvor Tyskland og Norge  

 sammen  

 med Danmark er de eneste, der opretholder værnepligten.
Socialdemokraterne er  

 af den opfattelse, at tidligere kontraktansatte soldater er mere veluddannede  

 og har mere erfaring, og dermed er de langt bedre kvalificerede til at indgå  

 i  

 totalforsvaret.
At bevare værnepligten for at styrke rekrutteringen må anses  

 for at være en meget dyr rekrutteringsmetode.
Det viser sig da også, at  

 antallet af frivillige værnepligtige er temmelig stort.
Socialdemokraterne nærer store forventninger til Forsvarets Dag,  

 som også er et socialdemokratisk forslag.
Det er vigtigt, at alle unge  

 mennesker får en orientering om det danske forsvar og dets opgaver.
Dette  

 emne  

 fylder tilsyneladende ikke meget i samfundsfagsundervisningen i skolen.
Unge  

 mænd har pligt til at deltage i Forsvarets Dag, men det, at også unge kvinder  

 i  

 en årgang inviteres til at deltage, har stor betydning for arbejdet med at  

 sikre flere kvinder i forsvaret.
På samme måde vil ligestillingen mellem  

 kvinder og mænd i forsvaret blive styrket, hvilket også ville være tilfældet  

 ved et forsvar byggende på fastansat og kontraktansat personel.
Det er nødvendigt, at Værnepligtsrådet sikres ordentlige  

 arbejdsvilkår, selv om det er vanskeligt med kun 4 måneders værnepligt.  

 Samtidig  

 skal der naturligvis være en ordning for militærnægtere, men set i lyset af  

 de  

 mange frivillige værnepligtige kunne der måske anlægges en mere smidig  

 administrativ  

 praksis over for militærnægtere, som i finanslovforslaget for 2006 anslås at  

 være mellem 400 og 600 på årsbasis.
Da militærnægterperioden er nedsat til 4  

 måneder, medfører det en dyr administration for relativt korte perioder.
 Danske Folkepartis medlemmer af udvalget bemærker yderligere:
Dansk Folkeparti støtter det fremsatte lovforslag i sin helhed,  

 men udtrykker samtidig bekymring over lovens bestemmelser, når det gælder  

 udenlandske mænd og kvinder, som ønsker at gøre værnepligtstjeneste i det  

 danske forsvar.
Udenlandske mænd og kvinder, der ønsker at gøre  

 værnepligtstjeneste  

 i Danmark, skal udfylde et ansøgnings- og oplysningsskema og herunder afgive  

 en  

 erklæring om, at de er indforstået med, at tjenesten ikke fritager dem for  

 eventuelle tjenesteforpligtelser i deres hjemlande.
Dansk Folkeparti ser et  

 sikkerhedsmæssigt problem i dette, idet man risikerer tvivlstilfælde, hvor en  

 udenlandsk værnepligtig vil kunne komme i en interessekonflikt mellem det  

 danske  

 militær og militæret i hans eller hendes hjemland.
Endelig mener Dansk  

 Folkeparti, at det kunne have været ønskeligt med en præcisering af, at de  

 skønnede forhøjede driftsudgifter på ca. 7 mio. kr. pr. år vil kunne  

 indeholdes  

 i Forsvarsministeriets nuværende bevilling flere år frem.
 Et  

  

 mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling, men vil stemme for  

 det af ministeren stillede ændringsforslag.
 Lovforslaget er en konsekvens af forsvarsforliget, som Socialistisk  

 Folkeparti ikke er med i, og Socialistisk Folkeparti kan ikke støtte de i  

 lovforslaget skitserede ændringer.
I forbindelse med behandlingen af lovforslaget har  

 Værnepligtsrådet haft foretræde for udvalget.
Værnepligtsrådet påpegede i den  

 forbindelse nogle relevante problemer, som er konsekvenser af den nye  

 værnepligtsordning.
Bl.a. svækkes Værnepligtsrådet på grund af mindre  

 kontinuitet i rådets arbejde.
Forsvarsministeren argumenterer i sit svar på  

 spørgsmål 10 for, at der skal sikres parallelitet i forhold til de  

 værnepligtige i Beredskabskorpset, men Værnepligtsrådet anfører, at der i  

 Beredskabskorpset  

 ikke er tilfredshed med den gældende ordning.
 Selv om Socialistisk Folkeparti ikke er tilhænger af den  

 militære værnepligt, mener vi, at det er vigtigt, at de værnepligtige sikres  

 rimelige vilkår for demokratisk organisering og formulering af relevante  

 behov.
Værnepligtsrådet har samtidig påpeget de problemer, som knytter  

 sig til de forholdsvis mange efterkassationer.
Det er bl.a. et stort problem,  

 at de efterkasserede i mange tilfælde står i en svær økonomisk og social  

 situation.
Socialistisk Folkeparti har noteret sig, at forsvarsministeren i  

 sit  

 svar på spørgsmål 8 har tilkendegivet følgende:
»Forsvarets Personeltjeneste vil derfor blive anmodet om  

 i samarbejde med de værnepligtsbrugende myndigheder at gennemføre en  

 undersøgelse af området med henblik på at vurdere, om regelsættet på området  

 bør ændres.
Spørgsmålet om ændring af vilkårene for de efterkasserede vil  

 naturligt indgå som en del af denne undersøgelse.« Socialistisk Folkeparti finder det vigtigt, at  

 forsvarsministeren forpligtes på denne tilkendegivelse.
Et andet  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil ved 2. behandling stemme hverken for  

 eller  

 imod det af ministeren stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
4. Ændringsforslag med bemærkninger Ændringsforslag Af  

 	  

  

 forsvarsministeren,  

  

 tiltrådt af et  

  

 flertal  

  

 (udvalget med undtagelse af EL):
Til § 2 Efter  

 nr. 3 indsættes som nyt nummer:
»01.  

  

 I  

  

 §  

 3 a, stk. 1,  

  

 udgår »og 10«.« [Konsekvensrettelse] Bemærkninger Til nr. 1 Ændringen er en konsekvens af lovforslagets § 2, nr. 6,  

 hvorefter § 10 i lov om værnepligtens opfyldelse ved civilt arbejde ophæves.
Gitte Lillelund Bech (V)  

  

  nfmd.  

  

 Jens Hald Madsen (V)   

 Kristian Pihl Lorentzen (V)   

 Karsten Nonbo (V)   

 Marion Pedersen (V)   

 Hans Kristian Skibby (DF)   

 Peter Skaarup (DF)   

 Allan Niebuhr (KF)  

  

  fmd.  

  

 Tom Behnke (KF)   

 Per Kaalund (S)   

 Mette Gjerskov (S)   

 Jeppe Kofod (S)   

 Bjarne Laustsen (S)   

 Jan Trøjborg (S)   

 Morten Helveg Petersen (RV)   

 Holger K.
Nielsen (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 9 Bilagsnr.
Titel 1 Høringsnotatet samt dertil knyttede høringssvar, fra  

 forsvarsministeren 2 Udkast til tidsplan for udvalgets behandling af lovforslaget 3 Forsvarsministerens ændringsforslag til lovforslaget 4 Godkendt tidsplan for udvalgets behandling af lovforslaget 5 Henvendelse af 14. november 2005 fra Værnepligtsrådet  

 vedrørende foretræde for udvalget 6 Henvendelse af 17. november 2005 fra Værnepligtsrådet Oversigt over spørgsmål og svar vedrørende L 9 Spm.nr.
Titel 1 Spm. om værnepligtstjeneste, til forsvarsministeren, og  

 ministerens svar herpå 2 Spm. om økonomiske konsekvenser, til forsvarsministeren,  

 og ministerens svar herpå 3 Spm. om ressourcer i forbindelse med Forsvarets Dag, til  

 forsvarsministeren, og ministerens svar herpå 4 Spm. om evaluering af Forsvarets Dag, til  

 forsvarsministeren, og ministerens svar herpå 5 Spm. om trænbarhed i forbindelse med Forsvarets Dag, til  

 forsvarsministeren, og ministerens svar herpå 6 Spm. om årlig statistik over efterkassationer, til  

 forsvarsministeren, og ministerens svar herpå 7 Spm. om reaktionsstyrkekontrakt, til forsvarsministeren,  

 og ministerens svar herpå 8 Spm. om bedre vilkår for efterkasserede, til  

 forsvarsministeren, og ministerens svar herpå 9 Spm. om ministerens kommentar til henvendelse af 14. november  

 2005 fra Værnepligtsrådet, til forsvarsministeren, og ministerens svar herpå 10 Spm. om ministerens kommentar til henvendelse af 17.  

 november 2005 fra Værnepligtsrådet, til forsvarsministeren, og ministerens  

 svar herpå Bilag 2 To af udvalgets spørgsmål til  

 forsvarsministeren og  

 dennes svar herpå Spørgsmålene og forsvarsministerens svar herpå er optrykt efter  

 ønske fra V, S, DF, KF og RV.
 Spørgsmål nr. 8:
Vil ministeren medvirke til at sikre bedre vilkår for  

 efterkasserede, herunder en fastsættelse af procedure herfor, klageadgang  

 samt  

 økonomisk sikring af efterkasserede, som er uden skyld i efterkassationen? Svar:
Efterkassation af værnepligtige i forsvaret foretages i dag af  

 lokale bedømmelseskommissioner på tjenestestederne, jf.
Forsvarsministeriets  

 bekendtgørelse  

 om bedømmelses- og antagelseskommissioner samt om overførelse af personel fra  

 frivillig tjeneste til værnepligtstjeneste.
Efterkassation af værnepligtige i  

 redningsberedskabet samt efterkassation af militærnægtere foretages af  

 sessionen, jf.
Indenrigs- og Sundhedsministeriets bekendtgørelse om session  

 og  

 indkaldelse til værnepligtstjeneste mv.
Det er Forsvarsministeriets vurdering, at det kan være  

 hensigtsmæssigt fremadrettet at ændre bestemmelserne for efterkassation i  

 forsvaret, således at forsvaret følger det nuværende regelgrundlag for  

 redningsberedskabet og militærnægterområdet.
Dette vil formodentlig i højere  

 grad sikre, at erfaringerne fra efterkassationssagerne bruges aktivt til at  

 forbedre egnethedsvurderingerne på Forsvarets Dag, idet målet må være i  

 muligt  

 omfang at undgå efterkassationer.
 Forsvarets Personeltjeneste vil derfor blive anmodet om i  

 samarbejde med de værnepligtsbrugende myndigheder at gennemføre en  

 undersøgelse  

 af området med henblik på at vurdere, om regelsættet på området bør ændres.  

 Spørgsmålet om ændring af vilkårene for de efterkasserede vil naturligt indgå  

 som en del af denne undersøgelse.
 Spørgsmål nr. 10:
Ministeren bedes kommentere henvendelse af 17. november 2005 fra  

 Værnepligtsrådet vedr. ændring af værnepligtsloven, jf.
L 9  bilag 6.
 Svar:
Værnepligtsrådets virke mv. er fastlagt i Forsvarsministeriets  

 cirkulære om samarbejdsregler i forsvaret, der er udstedt i henhold til lov  

 nr.  

 244 af 7. juni 1967 om samarbejdsregler i forsvaret.
Værnepligtsrådets  

 bemærkninger i relation til deres fremtidige virke ses derfor ikke at have  

 relation til det fremsatte lovforslag til ændring af værnepligtsloven og lov  

 om  

 værnepligtens opfyldelse ved civilt arbejde.
På baggrund af ændringerne af værnepligten i forsvaret, herunder  

 den kortere værnepligtslængde, har Forsvarsministeriet fundet behov for at  

 revidere den eksisterende samarbejdsordning på værnepligtsområdet.  

 Hovedformålet hermed har været et ønske om at tilsikre, at de værnepligtige  

 på  

 tjenestestederne oplever, at der umiddelbart tages hånd om de eventuelle  

 problemer, de rejser, og at disse ikke fortaber sig i en langsommelig proces.  

 Der er derfor behov for i højere grad end tidligere at rette fokus mod det  

 decentrale niveau, og Forsvarsministeriet ser derfor de lokale landstalsmænd  

 som mere centrale aktører i den fremtidige samarbejdsordning.
Der er derfor  

 bl.a. i forhold til tidligere indført månedlige møder, hvor landstalsmændene  

 fra de enkelte tjenestesteder mødes med de ansvarlige på værnepligtsområdet.  

 Værnepligtsrådets  

 opgave er i denne sammenhæng at virke som sekretariatsfunktion for  

 landstalsmændene og skabe de nødvendige rammer for, at disse kan varetage  

 deres  

 opgave.
Endvidere har Forsvarsministeriet fundet det hensigtsmæssigt så vidt  

 muligt at ensrette samarbejdsordningen for værnepligtige i forsvaret med  

 redningsberedskabets ordning, hvor man har erfaring med korte  

 indkaldelsesperioder.
En forskel på reglerne i forsvaret og beredskabskorpset  

 ville i øvrigt træde frem på Forsvarets Dag og ville kunne virke uforståeligt  

 på de værnepligtige.
Det er derfor også af betydning, at reglerne er så ens  

 som  

 muligt henset til informationsvirksomheden på Forsvarets Dag.
Forsvarsministeriet har derfor udarbejdet en række overordnede  

 retningslinjer for en revision af Forsvarsministeriets cirkulære om  

 samarbejdsregler  

 i forsvaret.
Disse retningslinjer har været til udtalelse ved bl.a.  

 Værnepligtsrådet, ligesom jeg på et møde har drøftet sagen med  

 Værnepligtsrådet.  

 Værnepligtsrådets væsentligste indvending har i denne forbindelse været, at  

 ministeriets forslag vil hindre den fornødne kontinuitet ved Værnepligtsrådet  

 som følge af de nye korte indkaldelsesperioder på 4 måneder.
Jeg er enig i  

 behovet for at sikre en vis kontinuitet, hvorfor ministeriets forslag til  

 retningslinjerne for samarbejdsordningen er justeret, så  

 sekretariatsmedlemmer  

 indkaldt til 4 måneders værnepligtstjeneste kan forlænges med indtil 4  

 måneder,  

 således at den samlede værnepligtstjeneste bliver på 8 måneder.
Værnepligtsrådet anfører, at værnepligtige ikke bør kunne vælges  

 til Værnepligtsrådet før afslutningen af den grundlæggende  

 uddannelsesperiode,  

 idet de ellers vil blive afskåret fra at fortsætte tjenesten i forsvaret på  

 kontrakt efter valgperiodens udløb.
Det skal hertil bemærkes, at der kun vil  

 være tale om et meget begrænset antal værnepligtige, hvor dette kan blive en  

 problemstilling.
Det vil derfor være muligt i de konkrete tilfælde at finde  

 en  

 praktisk løsning på problemstillingen, der vil sikre, at medlemmer af  

 Værnepligtsrådet ikke bliver afskåret fra efterfølgende at forrette tjeneste  

 i  

 forsvaret, fordi de indledningsvis ikke har deltaget i en komplet  

 basisuddannelse.
Værnepligtsrådet anfører, at såfremt de værnepligtige vælges til  

 Værnepligtsrådet i løbet af den grundlæggende uddannelsesperiode, opstår der  

 problemer med at erstatte de pågældende som landstalsmænd.
Uddannelsen af nye  

 landstalsmænd vil, ifølge Værnepligtsrådet, ikke kunne gennemføres, idet  

 uddannelsen er centraliseret og gennemføres i begyndelsen af  

 indkaldelsesperioden.  

 Det skal hertil anføres, at det normalt ikke kun er landstalsmanden ved de  

 enkelte tjenestesteder, der gives den pågældende uddannelse.
Vælges en given  

 landstalsmand derfor til Værnepligtsrådet, vil der normalt være en række  

 øvrige  

 talsmænd ved det pågældende tjenestested, som vil kunne overtage opgaven som  

 landstalsmand.
Værnepligtsrådet anfører, at der med ministeriets forslag vil  

 kunne vælges medlemmer med kun en måneds tjeneste bag sig.
Disse vil have  

 ringe  

 erfaring med militær tjeneste og ringe viden om forholdene ved enhederne.
Det  

 skal hertil anføres, at værnepligtige hidtil har kunnet indtræde i  

 Værnepligtsrådet efter 2 måneders tjeneste.
Der har således også hidtil været  

 tale om forholdsvis unge værnepligtige, uden at dette har givet anledning til  

 problemer.
Værnepligtsrådet foreslår, at medlemmerne af rådet først skal kunne  

 indtræde i rådet efter afslutningen af den grundlæggende basisuddannelse,  

 samt  

 at de herefter kan være medlemmer af Værnepligtsrådet i indtil 12 måneder.  

 Forsvarsministeriet  

 finder imidlertid, at det er af væsentlig betydning, at medlemmerne af  

 Værnepligtsrådet  

 er værnepligtige, og at de værnepligtige på tjenestestederne kan identificere  

 sig med medlemmerne af rådet og omvendt.
Det findes derfor af væsentlig  

 betydning, at rådets medlemmer ikke fjerner sig for meget fra den basis, hvis  

 interesser de skal varetage.
Derfor bør forlængelse af værnepligten begrænses  

 mest muligt.
Værnepligtsrådet anbefaler, at den oprindelige anbefaling, som  

 er udarbejdet af Forsvarskommandoen, Hærens Operative Kommando, Søværnets  

 Operative Kommando, Flyvertaktisk Kommando, Hærens Konstabel- og  

 Korporalforening, Centralforeningen for Stampersonel og Værnepligtsrådet,  

 følges.
Forsvarsministeriet skal hertil bemærke, at det vurderes, at denne  

 anbefaling ikke i tilstrækkeligt omfang tager højde for de ændringer, der er  

 sket på værnepligtsområdet som konsekvens af aftalen om forsvarets ordning  

 2005  

  2009.
Værnepligtsrådet anbefaler, at rådet fastsættes til maksimalt 4  

 medlemmer.
Ministeriet overordnede retningslinjer betyder, at der  

 fremadrettet  

 vil være tre valgte medlemmer samt en sagsbehandler.
Værnepligtsrådet anbefaler, at der etableres en ordning, hvor  

 det undgås, at hele rådet udskiftes på en gang.
Forsvarsministeriet er enig i  

 dette ønske, og de af ministeriet udarbejdede retningslinjer vil ikke være en  

 hindring herfor.
Værnepligtsrådet anfører, at de værnepligtige fortsat bør være  

 repræsenteret af deres egen uafhængige organisation og ikke erstattes af et  

 sekretariat, der ikke vil kunne varetage de værnepligtiges interesser.
Det  

 skal  

 hertil bemærkes, at det er Forsvarsministeriets vurdering, at de udstukne  

 retningslinjer vil tilsikre, at Værnepligtsrådet vil kunne løse deres opgave,  

 idet det skal tages i betragtning, at den ændrede værnepligt også giver  

 ændrede  

 vilkår for samarbejdsordningen, og det derfor er en naturlig konsekvens, at  

 der  

 også sker ændringer for Værnepligtsrådets vedkommende.
Værnepligtsrådet anfører, at de ønsker at bevare deres nuværende  

 navn.
Forsvarsministeriet har ikke indvendinger imod, at Værnepligtsrådet  

 bevarer deres hidtidige navn.
Værnepligtsrådet anfører, at Landstalsmandsudvalget for  

 værnepligtige i Beredskabskorpset deler Værnepligtsrådets vurdering af, at de  

 skitserede retningslinjer ikke er hensigtsmæssige.
Det er imidlertid  

 Forsvarsministeriets vurdering, at redningsberedskabets samarbejdsregler er  

 velfungerende, og at de virker efter hensigten.
Når de nuværende medlemmer af  

 samarbejdsorganerne  

 ikke deler denne opfattelse, er det ministeriets vurdering, at dette skyldes,  

 at der tidligere har været problemer med at løse rejste problemer inden for  

 en  

 overskuelig tidshorisont.
Forsvarsministeriet vurderer dog, at den hyppigere  

 mødefrekvens inden for forsvarets område vil medføre, at de fleste problemer  

 kan løses inden for en indkaldelsesperiode.
Endelig anfører Værnepligtsrådet, at deres uafhængighed er  

 blevet truet, ligesom antallet af medlemmer og den økonomiske ramme er  

 reduceret.
Forsvarsministeriet skal hertil anføre, at der som konsekvens af  

 aftale om forsvarets ordning 2005  2009 ikke mere uddannes  

 værnepligtige sergenter  

 i forsvaret.
De faglige interesser for samtlige sergenter i forsvaret  

 varetages  

 derfor fremadrettet af Centralforeningen for Stampersonel.
En naturlig  

 konsekvens  

 heraf har været, at de værnepligtige sergenters repræsentation i  

 Værnepligtsrådet, hvor de hidtil har været repræsenteret med 4 medlemmer, er  

 bragt til ophør.
Tilsvarende er rådets budgetter tilpasset i overensstemmelse  

 hermed.
Forsvarsministeriet har ikke været inddraget i den oprindelige  

 beslutning om, hvorvidt der kan indkaldes ekstra medhjælpere i forbindelse  

 med  

 afholdelsen af de månedlige møder, men er i øvrigt enig i den trufne  

 beslutning  

 om, at der ikke mere er grundlag for dette. Årsagen er, at de pågældende  

 arrangementer nu gennemføres hyppigere, men samtidig har ændret sig  

 væsentligt  

 både indholdsmæssigt, og hvad angår deltagerantallet.
 Forsvarsministeriet vurderer, at de skitserede retningslinjer  

 vil medvirke til, at der etableres en effektiv og for alle parter  

 tilfredsstillende samarbejdsordning, der tager højde for de ændringer af  

 værnepligten, som aftalen om forsvarets ordning 2005  2009 medfører.
Forsvarsministeriet har imidlertid, på baggrund af de fremkomne  

 bemærkninger fra Værnepligtsrådet, til hensigt at gennemføre en evaluering af  

 den skitserede ordning i forbindelse med den årlige rapportering af  

 forligsimplementeringen  

 med henblik på eventuelle justeringer af samarbejdsordningen.
Evalueringen  

 vil  

 således blive foretaget i foråret 2007 gældende for året 2006.
