Bekendtgørelse om ændring af bekendtgørelse om en midlertidig kompensationsordning for freelancere mv. ramt af én eller flere COVID-19-relaterede restriktioner § 1 I bekendtgørelse nr. 1683 af 13. november 2020 om en midlertidig kompensationsordning for freelancere mv. ramt af én eller flere COVID-19-relaterede restriktioner, foretages følgende ændringer:
 1. Indledningen affattes således:
»I medfør af § 3, stk. 1, § 7, stk. 4, og § 23, stk. 3, i lov nr. 1518 af 18. december 2018 om erhvervsfremme og i medfør af akt nr. 302 af 17. september 2020, akt nr. 35, akt nr. 36 og akt nr. 40 af 12. november 2020, akt nr. 95 af 3. december 2020, og akt nr. 134 af 17. december 2020, fastsættes:« 2. I § 1, stk. 1, indsættes efter »nr. 1«: »og 10«, og efter »stk. 3«: »og 4«.
 3. I § 1, stk. 2, ændres »december 2020« til: »januar 2021«.
 4. § 1, stk. 3, nr. 1, ophæves.
 Nr. 2-4 bliver herefter til nr. 1-3.
 5. I § 1, stk. 3, nr. 3, litra a, som bliver til nr. 2, litra a, indsættes efter »er«: »direkte«.
 6. I § 1, stk. 3, indsættes som nyt nr. 4-5:
 »4) Regional nedlukning af Hjørring, Frederikshavn, Brønderslev, Jammerbugt, Vesthimmerland, Thisted og Læsø kommune, i perioden fra og med den 6. november 2020 til og med den 22. november 2020, såfremt freelanceren mv. har fast arbejdssted eller bopæl i områder ramt af regional nedlukning, eller freelanceren mv.s samlede indkomst er afhængig af direkte leverancer til eller fra virksomheder ramt af den regionale nedlukning.
5) Delvis nedlukning fra og med den 9. december 2020 til og med den 3. januar 2021.« 7. I § 1, indsættes som stk. 4:
 »Stk. 4. Retten til kompensation tilkommer endvidere freelancere mv., som i kompensationsperioden, jf. § 4, stk. 6, er leverandører, jf. § 2, nr. 10, til virksomheder mv. omfattet af én eller flere af følgende covid-19-relaterede restriktioner:
1) Forbud mod at holde åbent, jf.
Sundheds- og Ældreministeriets bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 eller senere beslægtede bekendtgørelser.
2) Forbud mod at holde åbent i et afgrænset tidsrum, jf.
Sundheds- og Ældreministeriets bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 eller senere beslægtede bekendtgørelser, i forhold til virksomhedens normale åbningstider.
3) Forbud mod forsamlinger på over 50 personer, jf.
Sundheds- og Ældreministeriets bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 eller senere beslægtede bekendtgørelser, såfremt freelanceren mv.s samlede indkomst stammer fra direkte leverancer til private og sociale arrangementer uden for private hjem.
4) Forbud mod forsamlinger på over 10 personer, jf.
Sundheds- og Ældreministeriets bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 eller senere beslægtede bekendtgørelser, såfremt freelanceren mv.s samlede indkomst stammer fra direkte leverancer til private og sociale arrangementer med mindst 10 personer, herunder leverandører af lyd, lys, busser eller taxaer.« 8. § 2, nr. 6, affattes således:
 »6) Indkomsttab: Summen af de samlede indkomsttab som følge af én eller flere COVID-19-relaterede restriktioner, jf. § 1, stk. 3 og 4. Beregningen af indkomsttabet sker som følger:
 a) For freelancere mv., der er ramt af forbud mod at holde åbent, jf. § 1, stk. 4, nr. 1, beregnes indkomsttabet som den forholdsmæssige forskel mellem samlet indkomst i kompensationsperioden og referenceperioden, jf. nr. 8-9. Tabsprocenten beregnes som indkomsttabet delt med den samlede indkomst i referenceperioden, jf. nr. 8.
b) For freelancere mv., der er ramt af forbud mod forsamlinger på over 500 personer,  jf. § 1, stk. 3, nr. 1, beregnes indkomsttabet som tab, der er direkte ramt af eller direkte relateret til leverancer til arrangementer, der er aflyst, væsentligt ændret eller udskudt som følge af COVID-19 i perioden efter § 1, stk. 2, og hvor arrangementet er eller ville kunne være omfattet af kapitel 1 og 2, dog ikke § 2, i bekendtgørelse om kompensation for tab ved aflysning af større arrangementer som følge af COVID-19-afværgeforanstaltninger.
Tabsprocenten beregnes som summen af de direkte tab delt med den samlede indkomst i referenceperioden, jf. nr. 8.
 c) For freelancere mv., der er ramt af grænselukninger mv., jf. § 1, stk. 3, nr. 2, beregnes indkomsttabet som den forholdsmæssige forskel i ansøgers samlede indkomst i kompensationsperioden og referenceperioden, jf. nr. 8-9. Tabsprocenten beregnes som indkomsttabet delt med den samlede indkomst i referenceperioden, jf. nr. 8.
 d) For freelancere mv., der er ramt af Udenrigsministeriets rejsevejledninger, jf. § 1, stk. 3, nr. 3, beregnes indkomsttabet som den forholdsmæssige forskel i ansøgers samlede indkomst i kompensationsperioden og referenceperioden, jf. nr. 8-9. Tabsprocenten beregnes som indkomsttabet delt med den samlede indkomst i referenceperioden, jf. nr. 8.
 e) For freelancere mv., der er ramt af forbud mod at holde åbent i et begrænset tidsrum, jf. § 1, stk. 4, nr. 2, beregnes indkomsttabet som den forholdsmæssige forskel mellem ansøgers samlede indkomst i kompensationsperioden og referenceperioden, jf. nr. 8-9. Tabsprocenten beregnes som indkomsttabet delt med den samlede indkomst i referenceperioden, jf. nr. 8.
 f) For freelancere mv., der er ramt af forbud mod forsamling over 50 personer, jf. § 1, stk. 4, nr. 3, beregnes indkomsttabet som den forholdsmæssige forskel mellem ansøgers samlede indkomst i kompensationsperioden og referenceperioden, jf. nr. 8-9. Tabsprocenten beregnes som indkomsttabet delt med den samlede indkomst i referenceperioden, jf. nr. 8.
 g) For freelancere mv. der er ramt af forbuddet mod forsamlinger på over 10 personer, jf. § 1, stk. 4, nr. 4, beregnes indkomsttabet som den forholdsmæssige forskel mellem ansøgers samlede indkomst i kompensationsperioden og referenceperioden, jf. nr. 8-9. Tabsprocenten beregnes som indkomsttabet delt med den samlede indkomst i referenceperioden, jf. nr. 8.
 h) For freelancere mv. der er ramt af regional nedlukning, jf. § 1, stk. 3, nr. 4, beregnes indkomsttabet som den forholdsmæssige forskel mellem ansøgers samlede indkomst i kompensationsperioden og referenceperioden, jf. nr. 8-9. Tabsprocenten beregnes som indkomsttabet delt med den samlede indkomst i referenceperioden, jf. nr. 8.
i) For freelancere mv. der er ramt af den delvise nedlukning, jf. § 1, stk. 3, nr. 5, beregnes indkomsttabet som den forholdsmæssige forskel mellem ansøgers samlede indkomst i kompensationsperioden og referenceperioden, jf. nr. 8-9. Tabsprocenten beregnes som indkomsttabet delt med den samlede indkomst i referenceperioden, jf. nr. 8.« 9. § 2, nr. 8, litra b, ophæves.
 Litra c bliver herefter til litra b.
 10. I § 2, nr. 8, litra a, indsættes efter »i 2019«: »og 2020«, og efter »i 2020«: »og 2021«.
 11. I § 2, nr. 8, litra c, som bliver til litra b, udgår: »eller b«, og ændres »fra stiftelsestidspunktet« til: »for første registrerede samlede indkomst«.
 12. I § 2, indsættes som nr. 10-11:
 »10) Leverandør: En freelancer mv., jf. § 2, nr. 1, hvis samlede indkomst er direkte relateret til transaktioner, salg eller leverancer til virksomheder mv., der er ramt af COVID-19 restriktioner, jf. § 1, stk. 3 og 4. Den samlede indkomst skal stamme fra gentagende transaktioner mv. mellem disse virksomhedstyper mv.
11) Fast arbejdssted: Et eller flere geografisk afgrænsede steder, distrikter eller områder, hvor arbejdet som hovedregel udføres.« 13. § 4, stk. 6, affattes således:
»Stk. 6. Der kan ansøges om kompensation for det antal dage, freelanceren mv. er omfattet af én eller flere COVID-19-relaterede restriktioner, jf. § 1, stk. 3 og 4, inden for perioden fra og med den 1. september 2020 til med den 31. oktober 2020, perioden fra og med den 1. november 2020 til og med den 31. januar 2021, eller perioden fra og med den 1. september 2020 til og med den 31. januar 2021. Freelancere mv. ramt af et regionalt forbud mod at holde åbent i et begrænset tidsrum, jf. § 1, stk. 4, nr. 2, kan endvidere ansøge om kompensation for perioden fra og med den 19.  august 2020 til og med den 28. august 2020. Freelancere mv. ramt af regional nedlukning, jf. § 1, stk. 3, nr. 4, kan ansøge om kompensation for perioden fra og med den 6. november 2020 til og med den 26. november 2020. Freelancere mv. med fast arbejdssted i de på bilag 1 anførte kommuner ramt af den delvise nedlukning, jf. § 1, stk. 3, nr. 5, kan ansøge om kompensation for perioden fra og med den 9. december 2020 til og med den 3. januar 2021. Freelancere mv. med fast arbejdssted uden for de på bilag 1 anførte kommuner ramt af den delvise nedlukning, jf. § 1, stk. 3, nr. 5, kan ansøge om kompensation for perioden fra og med den 11. december 2020 til og med den 3. januar 2021.« 14. § 8, stk. 1, affattes således:
»Ansøgning om kompensation for perioden fra og med den 1. september 2020 til og med den 31. januar 2021 skal indsendes til Erhvervsstyrelsen via den digitale indberetningsløsning »Midlertidig kompensationsordning for freelancere med B-indkomst ramt af én eller flere coronavirus-/covid-19-relaterede restriktioner« eller »Midlertidig kompensationsordning for freelancere mv. med både A- og B-indkomst berørt af én eller flere coronavirus-/covid-19-relaterede restriktioner« senest den 28. februar 2021.« 15. I § 16, stk. 1, ændres »8. april« til: »31. maj«.
 16. Bilag 1 affattes som bilag 1 til denne bekendtgørelse.
§ 2 Stk. 1. Bekendtgørelsen træder i kraft den 1. januar 2021.
 Stk. 2. Ansøger, der på ikrafttrædelsestidspunktet, jf. stk. 1, har fået udbetalt kompensation efter bekendtgørelse nr. 1683 af den 13. november 2020, kan ansøge om efterregulering af kompensationen efter denne bekendtgørelse.
