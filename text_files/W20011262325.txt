I forbindelse med operationen i 1994 fandt man en udposning på  

 hovedpulsåren efter afløbet af blodkar til nyrerne.
Der blev  

 tilrådet kontrol heraf ved ultralydsundersøgelse af  

 hovedpulsåren en gang årligt.
Patienten blev af sin praktiserende  

 læge henvist til ultralydscanning  i september 1995. I november 1996 og  

 april 1998 var der tegn på vækst, og der blev tilrådet  

 CT-scanning.
Størrelsen af udposningen på hovedpulsåren  

 fandtes nogenlunde konstant, indtil der ved ultralydsscanningen i november  

 1999 fandtes tydelig vækst.
I forbindelse hermed blev CT-scaning  

 tilrådet og praktiserende læge henviste patienten til  

 karkirurgisk afdeling, sygehus 1. CT-scanningen viste udposninger af  

 hovedpulsåren både i brysthulen og i underkroppen, hvorfor  

 patienten blev henvist til sygehus 2 med henblik på operation.
I  

 efterforløbet til operationen på sygehus 2 fik patienten  

 pludselig hjertepumpesvigt og døde trods forsøg på  

 genoplivning.
 Der blev klaget over, at den praktiserende læge ikke noterede og  

 handlede på en alarmerende  

 røntgenundersøgelse.
Klage over manglende opfølgning af  

 udvidelse af hovedpulsåre Patientklagenævnet fandt anledning til at kritisere den behandling,  

 som patienten modtog af sin praktiserende læge i forbindelse med, at  

 han blev ultralydscannet i 1996 og 1998 samt røntgenundersøgt i  

 1998. Nævnet fandt, at i de situationer, hvor  

 undersøgelsesresultater repræsenterer en umiddelbar  

 helbredsmæssig risiko, eller hvor et svar indeholder en yderligere  

 anbefaling, påhviler det den praktiserende læge på eget  

 initiativ at foretage yderligere.
