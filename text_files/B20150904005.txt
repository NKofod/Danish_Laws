Bestemmelser om Trafikstyrelsens gebyrer og afgifter på luftfartsområdet (BL 9-10) Udgave 14, 16. december 2014 I medfør af § 148 i lov om luftfart, jf. lovbekendtgørelse nr. 1036 af 28. august 2013, fastsættes efter bemyndigelse i henhold til § 152, stk. 1:
1. Definitioner Safety-bidrag:
 Afgift til finansiering af Trafikstyrelsens løbende tilsyn, der opkræves hos luftfartsselskaberne for hver passager, der befordres, som fastsat i luftfartslovens § 148, stk. 1.
 Udstedelsesgebyr:
 Betaling for Trafikstyrelsens tiltrædelseskontrol, herunder alle direkte og indirekte omkostninger, ved udstedelser, godkendelser og enkeltstående forretninger, fx afholdelse af prøver.
2. Anvendelsesområde 2.1 Denne BL fastsætter bestemmelser om Trafikstyrelsens gebyrer og afgifter for opgaver, herunder offentlige forretninger og tilsynsvirksomhed på luftfartsområdet.
 2.2 BLen gælder ikke for Færøerne og Grønland.
 Anm. : For Færøerne og Grønland gælder BL 9-13, Bestemmelser om Trafikstyrelsens gebyrer og afgifter på luftfartsområdet for Færøerne og Grønland, 2. udgave.
3. Generelt 3.1 Satserne i denne BL, herunder i bilag 1, er i danske kroner.
 3.2 Gebyr efter denne BL betales af den, i hvis interesse forretningen udføres.
 3.3 Udebliver betaling i henhold til denne BL og luftfartsloven efter sidste rettidige indbetalingsdag, opkræves et ekspeditionsgebyr på kr. 100 for hver erindringsskrivelse.
 Anm. 1: Der tillægges renter i overensstemmelse med rentelovens § 5, jf. luftfartslovens § 148, stk. 5.
Anm. 2: Efter lov om inddrivelse af gæld til det offentlige kan skyldige beløb med påløbne renter inddrives af restanceinddrivelsesmyndigheden efter denne lov, og restanceinddrivelsesmyndigheden kan inddrive skyldige beløb ved udpantning, indeholdelse i løn mv. samt ved modregning i overskydende skat samt eftergive skyldige beløb.
Endvidere kan restanceinddrivelsesmyndigheden efter loven tillade afdragsvis betaling eller henstand med betalingen.
 Anm. 3: Gebyrer for registrering af rettigheder over luftfartøjer betales efter de til enhver tid gældende regler herom fastsat i medfør af lov om registrering af rettigheder over luftfartøjer.
 Anm. 4: Afgift til Skat for registrering af ejer af luftfartøj eller af andele heraf i Nationalitetsregistret og for registrering af pant, bortset fra retspant, i luftfartøj i Rettighedsregistret over Luftfartøjer betales efter de til enhver tid gældende regler herom fastsat i medfør af lov om afgift af tinglysning og registrering af ejer- og panterettigheder m.v.
 Anm. 5: Gebyr for udstedelse af kaldesignal/radiobevis betales efter de til enhver tid gældende regler herom fastsat af Erhvervsstyrelsen i bekendtgørelse om gebyrer for prøver, certifikater, kaldesignaler og identifikationsnumre.
 3.4 For udførelse af forretninger på Færøerne eller i Grønland, betales udover gebyret eller afgiften for den pågældende forretning for Trafikstyrelsens rejse- og opholdsudgifter.
3.5 Forretninger uden for dansk område kan foretages efter nærmere aftale med Trafikstyrelsen.
For sådanne forretninger betales ud over gebyret eller afgiften for den pågældende forretning for Trafikstyrelsens rejse- og opholdsudgifter.
Trafikstyrelsen kan opkræve a-conto beløb, som betales før forretningens påbegyndelse.
 Anm. 1: Rejseudgifterne nævnt i pkt. 3.4 og 3.5 omfatter udgifter ved rejsetidsforbrug.
 Anm. 2: Ved funktionstilsyn er omkostningerne ved selve forretningen, jf. pkt. 3.4 og 3.5, dækket af safety-bidraget (afgiften).
4. Udstedelsesgebyrer 4.1 Der betales udstedelsesgebyr efter bilag 1 til denne BL.
 4.2 Udstedelsesgebyr og særlige betalinger i henhold til pkt. 3.5, 4.3 og 4.4 betales ved forretningens afslutning (udstedelsestidspunktet). Trafikstyrelsen kan dog opkræve a conto beløb, som betales før forretningens påbegyndelse og undervejs i takt med forretningens udførelse.
4.2.1 For forretninger, for hvilke der ifølge bilag 1 til denne BL ikke er fastsat et fast udstedelsesgebyr, og for dispensationer fastsættes der udstedelsesgebyr efter regning.
Dette indebærer, at gebyret fastsættes på grundlag af Trafikstyrelsens timeforbrug.
 Anm. : Den, der ønsker forretningen udført, kan forinden anmode Trafikstyrelsen om et overslag over det forventede samlede timeforbrug.
 4.2.1.1 Hvor gebyret fastsættes efter regning, er timeprisen kr. 985, jf. dog pkt. 3.4, 3.5 og 4.3.
 4.2.2 I forbindelse med en virksomhedsomdannelse fx fra personligt ejet virksomhed til aktieselskab, hvor forholdene i øvrigt ikke ændres, betales et udstedelsesgebyr, der beregnes på baggrund af timeforbrug.
 4.2.3 I forbindelse med en udstedelsesforretning, hvor der er en forhåndsdialog med Trafikstyrelsen, kan Trafikstyrelsen forinden stille krav om, at det arbejde, som Trafikstyrelsen udfører, indtil ansøgning indgives, vil indgå helt eller delvis i forretningen, og at denne del af forretningen skal medregnes i udstedelsesgebyret på baggrund af timeforbrug.
4.3 Udførelse af forretninger uden for Trafikstyrelsens åbningstid kan kun ske i ekstraordinære tilfælde og efter nærmere aftale med Trafikstyrelsen.
Sker udførelsen af forretningen uden for åbningstiden efter ønske fra rekvirenten, betales, medmindre der er tale om prøver omfattet af tabel 4F - 4M i bilag 1 til denne BL, ud over gebyret kr. 15.000 samt kr. 2.000 pr. påbegyndt time ud over de første 7 timer efter forretningens påbegyndelse.
 Anm. : Trafikstyrelsens åbningstid er mandag-torsdag kl. 09.00-16.00 og fredag kl. 09.00-15.30, dog ikke helligdage eller dage, hvor Trafikstyrelsen har annonceret lukning.
4.4 Ved afbrydelse af en forretning inden afslutning betales en forholdsmæssig andel af udstedelsesgebyret eller afgiften efter et skøn over, hvor stor en andel af forretningen der var gennemført på dette tidspunkt, jf. dog pkt. 4.4.1 - 4.4.3. Betalingen udgør a. 25% af udstedelsesgebyret, hvis mindre end 50 % af udstedelsesforretningen er gennemført, b. 50% af udstedelsesgebyret, hvis 50% eller mere, men mindre end 75% af udstedelsesforretningen er gennemført, og c. 75% af udstedelsesgebyret, hvis 75% eller mere af forretningen er gennemført.
 4.4.1 Ved afbrydelse af en forretning, for hvilken udstedelsesgebyret fastsættes efter regning, betales et beløb for det allerede udførte arbejde.
 4.4.2 Prøver, der afsluttes før normeret tid af årsager, som ikke skyldes Trafikstyrelsens forhold eller force majeure, betragtes som afsluttede forretninger, hvorfor hele udstedelsesgebyret, jf. tabel 4F - 4K i bilag 1 til denne BL, skal betales.
4.4.3 Prøver betragtes som påbegyndte forretninger, når tilmelding til prøven er sket.
Ved afmelding af en prøve, jf. tabel 4J - 4K i bilag 1 til denne BL, på grund af sygdom hos eleven betales dog intet gebyr, hvis afmelding sker skriftligt af den indstillende skole inden tidspunktet for den pågældende prøve, og hvis pågældende sygdom er dokumenteret over for Trafikstyrelsen ved lægeerklæring.
 4.5 Betaling sker efter de gebyrer, jf. bilag 1 til denne BL, der er gældende på det tidspunkt, hvor forretningen afsluttes (udstedelsestidspunktet), jf. dog pkt. 4.5.1.
4.5.1 For forretninger efter regning, der ikke er afsluttet på tidspunktet for denne BLs ikrafttræden, og for igangværende forretninger, hvor der ved BLens ikrafttræden skiftes fra fast gebyr til gebyr efter regning, beregnes gebyret indtil dette tidspunkt efter de hidtil gældende regler indtil denne BLs ikrafttræden.
Efter dette tidspunkt beregnes gebyret efter bestemmelserne i denne BL.
For forretninger, hvor der efter de hidtidige regler ikke har været krav om gebyr, vil der ikke blive opkrævet gebyr for sagsbehandling foretaget indtil ikrafttrædelsesdatoen.
5. Safety-bidrag 5.1 Afgiften (safety-bidraget), der er fastsat i luftfartslovens § 148, stk. 1, er reguleret efter lovens § 148, stk. 3, som angivet i bilag 1 til denne BL.
 5.2 Flyvepladser, hvorfra der afgår flyvninger med luftfartsselskaber, som skal betale safety-bidrag i henhold til luftfartslovens § 148, stk. 1, skal for hver måned indsende opkrævningsgrundlag for disse luftfartsselskaber til Trafikstyrelsen senest den 10. dag i den efterfølgende måned.
 5.2.1 Opkrævningsgrundlaget skal indeholde følgende oplysninger:
 Luftfartsselskabets navn, adresse og CVR-nummer.
 Antal passagerer der skal betales safety-bidrag for.
 5.3 Flyvepladserne skal, hvis Trafikstyrelsen anmoder herom, opgøre antallet af passager, jf. pkt. 5.2.1 b., på afgange fra flyvepladsen.
 5.4 Trafikstyrelsen opkræver safety-bidraget hos luftfartsselskaberne med en betalingsfrist på 30 dage.
6. Dispensation Trafikstyrelsen kan i særlige tilfælde dispensere fra bestemmelserne i afsnit 3 og 4 samt pkt. 5.2 og 5.4 i denne BL, når dette skønnes foreneligt med de hensyn, der ligger til grund for de pågældende bestemmelser.
7. Klageadgang Afgørelser truffet af Trafikstyrelsen efter denne BL kan ikke indbringes for transportministeren eller anden administrativ myndighed.
8. Ikrafttræden 8.1 Denne BL træder i kraft den 1. januar 2015.
 8.2 Samtidig ophæves BL 9-10, 13. udgave af 17. december 2013, jf. dog pkt. 4.8 og 4.8.1. i nævnte BL.
Trafikstyrelsen, den 16. december 2014 Carsten Falk Hansen / Lars Colding Laustrup Bilag 1 til BL 9-10 Gebyr- og afgiftssatser for 2015 1. Forord Dette bilag indeholder gebyr og afgiftssatser gældende for 2015.
 Afgiften (safety-bidraget) i tabel 2 B er fastsat i luftfartslovens § 148, stk. 1. Beløbet er reguleret pr. 1. januar 2015 i henhold til luftfartslovens § 148, stk. 3.
