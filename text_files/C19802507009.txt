Bilag: Uheldsrapporter bestående af 4 sider hver.
På given foranledning  

 skal Farvandsdirektoratet (FRD) herved gøre opmærksom på den bestemmelse i  

 FRVs kørselsreglement, der udtaler, at ved ethvert kørselsuheld, hvor et  

 fremmed køretøj, fremmede personer m.v. er indblandet, skal der snarest  

 indsendes en skriftlig rapport over uheldet til FRVs tekniske afdeling.
 Rapporten skrives på de blanketter, der er vedlagt denne skrivelse (u  

 heldsrapport for motorkøretøj). På blankettens bagerste side tegnes en rå  

 skitse over uheldsstedet der viser vejsving-vejkryds-hovedvej-fartbegrænsning  

 eller andre færdselstavlers placering m.v., samt køretøjernes placering før  

 og efter uheldet, samt andre oplysninger, der ikke er beskrevet ved  

 udfyldning af de foregående rubrikker, men er af interesse for belysning af  

 omstændighederne.
 Et eksemplar af uheldsrapporten bør altid ligge i tjenestevognen, og det  

 indskærpes, at føreren af vognen aldrig må påtage sig skylden eller andet  

 ansvar i anledning af kørselsuheldet, men snarest sikrer sig modpartens navn  

 og adresse, bilens registreringsnummer og navnet på vedkommende  

 forsikringsselskab.
 Disse oplysninger indføres i uheldsrapporten, sammen med de øvrige  

 oplysninger, der kan fremskaffes, og rapporten indsendes snarest til FRVs  

 tekniske afdeling.
 Er der sket personskade ved færdselsuheldet, må føreren i muligt omfang  

 yde hjælp til den tilskadekomne, herunder evt. at tilkalde ambulance.
 Såfremt vognen holder til gene for trafikken, må advarselstrekanten  

 opstilles efter reglerne, og advarselsblinket benyttes, såfremt det er  

 funktionsdygtigt.
 Samtidig med indsendelse af en rapport bestilles en ny hos FRVs  

 Forsyningstjeneste, så der altid er en blanket til rådighed.
 P.d.v.
 e.b.
