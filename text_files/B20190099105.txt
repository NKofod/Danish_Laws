Bekendtgørelse om jordbundstypeklassifikation I medfør af § 13, stk. 6, i lov nr. 338 af 2. april 2019 om jordbrugets anvendelse af gødning og om næringsstofreducerende tiltag fastsættes efter bemyndigelse:
 § 1. Den geografiske afgrænsning af jordbundstyper, som disse er defineret i § 2, nr. 5, i bekendtgørelse om næringsstofreducerende tiltag og dyrkningsrelaterede tiltag i jordbruget for planperioden 2019/2020, § 1, nr. 15, i bekendtgørelse om jordbrugets anvendelse af gødning i planperioden 2019/2020 og i § 4, nr. 46, i bekendtgørelse om miljøregulering af dyrehold og om opbevaring og anvendelse af gødning, følger af denne bekendtgørelses bilag 1-5.
Stk. 2. Af kortene i bilag 1-5 fremgår jordbundstypen for hver kommune i regionen med JB-nr.
Kortene fremgår også af Miljø- og Fødevareministeriets Internet Markkort.
 § 2. Bekendtgørelsen træder i kraft den 1. oktober 2019.
