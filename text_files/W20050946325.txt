 Landsskatteretskendelse vedr. genanbringelse af fortjeneste  

 ved delsalg af ejendom erhvervet successivt.
 Klagen  

 vedrører spørgsmålet, om der kan ske forlods genanbringelse af den del af  

 ejendomsavancen, der kan henføres til den yngste del af anskaffelsessummen  

 for  

 en ejendom, der er erhvervet successivt.
Landsskatterettens afgørelse Kapitalindkomst Klageren  

 har selvangivet avance ved salg af fast ejendom til 678.892 kr.  

 Skatteankenævnet har ansat avance ved salg af fast ejendom til 708.261 kr.
 Landsskatteretten  

 stadfæster skatteankenævnets afgørelse.
Sagens oplysninger Klageren  

 har den 1. januar 1993 anskaffet 50 % af ejendommen X.
Den 1. januar 2002 har  

 klageren erhvervet de resterende 50 % af den pågældende ejendom.
Til  

 ejendommen  

 hørte blandt andet 90 ha jord, heraf 25 ha skovareal.
 Klageren  

 har den 27. marts 2002 afstået 33 ha jord af den omhandlede ejendom.
Ved  

 opgørelsen af ejendomsavancen ved afståelse af det pågældende jordareal, har  

 klageren fordelt fortjenesten for den afståede ejendom på henholdsvis  

 fortjeneste vedrørende jord anskaffet i 1993 og fortjeneste vedrørende jord  

 anskaffet i 2002. Der er ikke strid om opgørelsen af disse beløb.
Klageren  

 har  

 herefter genanbragt en andel på 245.000 kr. af fortjenesten vedrørende jord  

 anskaffet i 2002 i anskaffelsessummen for et maskinhus.
 Fortjeneste  

 ved salg af fast ejendom er herefter opgjort til 687.892 kr., der  

 efterfølgende  

 er korrigeret til 679.216. Beløbet fremkommer som følger:
Jord  

 anskaffet i 1993 Fortjeneste  

 vedrørende jord anskaffet i 1993 690.579  

 kr.
Ejertidsnedslag(690.579  

 x 18 %) 124.304  

 kr.
 566.275  

 kr.
Jord  

 anskaffet i 2002 Fortjeneste  

 vedrørende jord anskaffet i 2002 357.941  

 kr.
Genanbragt  

 i maskinhus 245.000  

 kr.
 112.941  

 kr.
Fortjeneste  

 til beskatning 679.216  

 kr.
Skatteankenævnets afgørelse Skatteankenævnet  

 har ansat avance ved salg af den omhandlede ejendom til 708.261 kr.
Beløbet  

 fremkommer som følger:
Fortjeneste  

 vedrørende jord anskaffet i 1993 690.579  

 kr.
Fortjeneste  

 vedrørende jord anskaffet i 2002 357.941 kr.
Samlet  

 fortjeneste 1.048.520 kr.
Genanbragt  

 i maskinhus 245.000 kr.
 803.520 kr.
Ejertidsnedslag  

 (803.520 x 690.579 /1.048.520 x 18 %) 95.259 kr.
Fortjeneste  

 til beskatning 708.261 kr.
 Ved  

 opgørelsen af ejendomsavancen skal den samlede fortjeneste først opgøres, og  

 herefter foretages genanbringelsen, mens ejertidsnedslaget foretages til  

 sidst.
Klagerens påstand og  

 argumenter Klagerens  

 repræsentant har fremsat påstand om, at den påklagede avance nedsættes til  

 66.414 kr.
Genanbringelse skal ikke ske i den samlede  

 ejendomsavance, men  

 derimod i den specifikke ejendomsavance opgjort på jordarealet  

 erhvervet i  

 2002. Der ses ikke at være lovhjemmel til at begrænse klagerens valgfrihed  

 til  

 selv at afgøre, hvilken avance der ønskes genanbringelse i.
Landsskatterettens  

 bemærkninger og begrundelse Det  

 fremgår af ejendomsavancebeskatningslovens § 6 A, stk. 1, 1. pkt., jf.  

 lovbekendtgørelse nr. 822 af 18. september 2001, at såfremt den  

 skattepligtige  

 erhverver en ejendom, der er omfattet af lovens regler, med undtagelse af  

 ejendomme, der er omfattet af § 8, kan den skattepligtige i stedet for at  

 medregne fortjeneste ved afståelsen af fast ejendom vælge at nedsætte  

 anskaffelsessummen for den erhvervede ejendom med fortjenesten.
 Af  

 § 6 A, stk. 1, 6. pkt., fremgår, at nedsættelse efter stk. 1, 1. pkt., skal  

 ske  

 med hele den del af fortjenesten opgjort uden fradrag efter § 6, stk. 2 og 3,  

 der vedrører den erhvervsmæssigt anvendte del af den afståede ejendom.
 Det  

 fremgår af sagen, at der er tale om et delsalg af én samlet fast ejendom.
Landsskatteretten  

 finder herefter, at der ikke kan ske forlods genanbringelse af den del af  

 fortjenesten ved afståelsen af en fast ejendom, der kan henføres til den  

 yngste  

 del af anskaffelsessummen for ejendommen, jf. ejendomsavancebeskatningslovens  

 §  

 6 A, stk. 1, 6. pkt., da det fremgår af bestemmelsen, at genanbringelse skal  

 ske med hele fortjenesten.
Der ses således ikke at være hjemmel til at  

 udskille  

 en bestemt del af fortjenesten til forlods genanbringelse.
 Landsskatteretten  

 stadfæster derfor skatteankenævnets afgørelse.
