Meddelelse nr. 4/2000 om kursistvilkår  

 under arbejdsmarkedsuddannelserne (Skattefritagelse for befordringstilskud  

 ved deltagelse i arbejdsmarkedsuddannelser) Efter § 31 i ligningsloven (lov nr. 955 af 20. december  

 1999 om ændring af ligningsloven, pensionsbeskatningsloven og  

 skattekontrolloven) er tilskud til befordring med virkning fra 1. januar 2000  

 ikke længere skattepligtig indkomst.
 Arbejdsmarkedsstyrelsen skal efter aftale med  

 Skatteministeriet oplyse, at følgende gælder:
1. Befordringstilskud Arbejdsformidlingen og arbejdsløshedskasserne skal  

 ikke længere trække a-skat af tilskud til befordring til  

 beskæftigede, ledige med ret til 6 ugers selvvalgt uddannelse, samt  

 personer, der hverken er dagpengeberettigede eller  

 kontanthjælpsmodtagere.
2. Tilskud til kost og logi Der henvises til kursistmeddelelse nr. 1/96, idet der ikke  

 med ændring af ligningsloven er sket ændring af  

 beskatningsreglerne for tilskud til kost og logi.
 Uddannelsesstederne og deltagerne skal rette eventuelle  

 spørgsmål vedrørende skattefritagelsen til de regionale  

 told- og skatteregioner.
