Forelagt en sag for *Forskningsministeriet, idet Registertilsynet ikke  

 kunne tiltræde et forslag til forskriftsbestemmelser om logning, som en  

 kommune fastholdt uanset tilsynets henstilling om ændring heraf *Sallingsund *Kommune forelagde udkast til forskrifter for et antal  

 registre for Registertilsynet med henblik på en udtalelse.
Det drejede sig om registre, som anvendtes i socialforvaltningen, og som  

 typisk indeholdt lister over personer, der modtog sociale ydelser såsom  

 medicinbevillinger, diabeteshjælpemidler, kontanthjælp, pædagogisk friplads  

 m.v.
Listerne var udfærdiget som tekstbehandlingsdokumenter eller regneark og  

 ajourførtes normalt en gang om måneden.
Registertilsynet meddelte kommunen,  

 at registre af denne karakter i henhold til praksis skal indplaceres i  

 sikkerhedsgruppe 3, hvilket vil sige, at der bl.a. skal etableres logning i  

 registrene.
 *Sallingsund *Kommune meddelte, at der efter kommunens opfattelse ikke var  

 reelle tekniske løsninger på kravet om logning, hvorfor kommunen ikke så sig  

 i stand til at udforme de omhandlede registerforskrifter i overensstemmelse  

 med Registertilsynets standardforskrifter for så vidt angår bestemmelserne om  

 benyttelsesstatistik og logning.
Kommunen tilkendegav, at såfremt Registertilsynet fastholdt sit krav om  

 etablering af logning i registrene, ville kommunen afvente sagens videre gang  

 i *Forskningsministeriet.
Der kan her henvises til lov om offentlige  

 myndigheders registre § 6, stk. 3, 2. pkt., hvorefter sagen - såfremt  

 Registertilsynet ikke kan tiltræde et forelagt forslag til  

 registerforskrifter - forelægges finansministeren, nu forskningsministeren,  

 der træffer den endelige administrative afgørelse.
 Sagen blev behandlet på et møde i Registerrådet, hvorefter  

Registertilsynet udtalte følgende :
 "Kommunale myndigheder skal i henhold til lov om offentlige  

 myndigheders registre § 6, stk. 2, forinden et register tages i anvendelse,  

 fastsætte forskrifter om det pågældende registers opbygning og drift, der  

 opfylder bestemmelserne herom i lovens kapitel 3-6. Visse registertyper er  

 dog undtaget fra dette krav ved bestemmelserne i lovens kapitel 2 a.
Registertilsynet har i 1989, efter drøftelser med bl.a. de kommunale  

 foreninger, udarbejdet et sæt standardforskrifter, som siden har dannet  

 grundlag for alle myndigheders fastsættelse af registerforskrifter, således  

 at disse fremtræder med en betydelig ensartethed, både hvad angår indhold og  

 udformning.
Endvidere har standardforskrifterne medvirket til, at offentlige  

 myndigheder generelt har etableret et ensartet - og højt - sikkerhedsniveau  

 for deres registre.
 Bestemmelserne i standardforskrifternes kapitel om  

 sikkerhedsforanstaltninger sikrer, at der i den samlede sikkerhed for  

 registre i sikkerhedsgruppe 2 og 3 indgår følgende sikkerhedselementer:
 1. En  formel autorisation  af brugere af registeret, baseret på en  

 forudgående vurdering af den enkelte brugers behov i forbindelse med dennes  

 udførelse af sit arbejde.
 2. Et  adgangskontrolsystem , baseret på tildeling af en personlig  

 og fortrolig autorisationskode til den enkelte, autoriserede bruger, hvilket  

 har til formål at sikre, at kun autoriserede brugere får adgang til  

 registerets oplysninger.
 3. En  benyttelsesstatistik , der ved udskrivning mindst hvert  

 halve år giver den sikkerhedsansvarlige mulighed for at følge op på  

 anvendelsen af de udstedte autorisationer, således at ikke anvendte  

 autorisationer kan blive inddraget.
4. En  logning  af alle transaktioner, hvorved der etableres et  

 "revisionsspor", som giver mulighed for på detailniveau at  

 efterforske en (autoriseret) brugers anvendelse af registeret, f.eks. i  

 tilfælde af opstået tvivl om, hvorvidt anvendelsen har været tjenstligt  

 begrundet.
Samtidig tillægges det en præventiv virkning, når brugere er  

 vidende om, at deres anvendelse af registeret logges på detailniveau.
Det  

 bemærkes, at der i bestemmelserne ikke indgår krav om rutinemæssig  

 udskrivning af loggen.
 5.  Registrering af uautoriserede adgangsforsøg , hvilket giver  

 mulighed for at konstatere, om uautoriserede personer har forsøgt at skaffe  

 sig adgang til registeret.
Indplacering af et register i en af tre sikkerhedsgrupper afgøres alene af  

 karakteren af de oplysninger, som indgår i registeret.
Registre med  

 oplysninger om enkeltpersoners rent private forhold, jf. lov om offentlige  

 myndigheders registre § 9, stk. 2, indplaceres i sikkerhedsgruppe 3, mens  

 økonomi- og skatteregistre typisk indplaceres i sikkerhedsgruppe 2. Registre  

 med helt ufølsomme oplysninger indplaceres i sikkerhedsgruppe 1 (hvor der  

 ikke stilles krav om logning og registrering af uautoriserede adgangsforsøg),  

 medmindre registeret opfylder betingelserne for oprettelse uden fastsættelse  

 af forskrifter, jf. lov om offentlige myndigheders registre kapitel 2 a.
 I henhold til det ovenfor anførte vil de her omhandlede registre, som  

 indeholder oplysninger om sociale ydelser og dermed oplysninger omfattet af  

 lov om offentlige myndigheders registre § 9, stk. 2, skulle indplaceres i  

 sikkerhedsgruppe 3.
Afgørelsen af, hvilken sikkerhedsgruppe et register skal indplaceres i, og  

 dermed hvilket sikkerhedsniveau der skal etableres for det pågældende  

 register, baseres som nævnt ovenfor på karakteren af de oplysninger, som skal  

 beskyttes, uanset hvilket teknisk udstyr registeret føres på.
Derfor kan det  

 efter Registertilsynets opfattelse forekomme, at der ved anvendelse af et  

 vist teknisk udstyr og en vis teknisk løsning kan etableres et passende  

 sikkerhedsniveau for et register af helt ufølsom karakter, mens det samme  

 tekniske udstyr og den samme tekniske løsning ikke vil kunne danne grundlag  

 for etablering at et passende sikkerhedsniveau for registre af mere følsom  

 karakter.
 Registertilsynet finder herefter fortsat, at *Sallingsund *Kommunes  

 registerforskrifter, for at leve op til lov om offentlige myndigheders  

 registre § 12, stk. 1, og i overensstemmelse med Registertilsynets  

 standardforskrifter, bør indeholde bestemmelser om logning og udskrivning af  

 benyttelsesstatistik, og skal derfor anmode om, at fornyede forskriftsudkast  

 fremsendes til udtalelse.
Såfremt *Sallingsund *Kommune beslutter ikke at følge Registertilsynets  

 udtalelse, skal sagen i medfør af lov om offentlige myndigheders registre §  

 6, stk. 3, forelægges forskningsministeren til afgørelse." Kommunen havde i mellemtiden arbejdet videre med en løsning og havde  

 etableret en logning, som bestod af en registrering af brugeridentifikation,  

 tidspunkt og angivelse af det tekstbehandlingsdokument eller regneark - dvs.  

 hvilket af de omhandlede registre - brugeren havde etableret adgang til, men  

 ikke angivelse af, hvilken af de registrerede personer, adgangen vedrørte.
Da  

 det i det anvendte tekstbehandlingssystem endvidere var således, at der ved  

 angivelse af f.eks. et navn kunne søges gennem alle dokumenterne (registrene)  

 og opnås en angivelse af, i hvilke dokumenter der var indeholdt oplysninger  

 om den angivne person, fandt Registertilsynet, at denne løsning ikke opfyldte  

 standardforskrifternes bestemmelse om logning.
 Registertilsynet forelagde herefter under henvisning til lov om offentlige  

 myndigheders registre § 6, stk. 3, 2. pkt., sagen for *Forskningsministeriet  

 med den begrundelse, at tilsynet ikke kunne tiltræde kommunens forslag til  

 forskriftsbestemmelser om logning, som kommunen fastholdt uanset  

 Registertilsynets henstilling om ændring heraf.
 Registertilsynet anførte  følgende over for  

 *Forskningsministeriet:
"Den logning, som *Sallingsund *Kommune ønsker at foretage, vil efter  

 Registertilsynets opfattelse ikke leve op til lov om offentlige myndigheders  

 registre § 12, stk. 1, hvorefter der skal træffes de fornødne  

 sikkerhedsforanstaltninger mod, at oplysningerne misbruges eller kommer til  

 uvedkommendes kendskab, og vil være i modstrid med Registertilsynets  

 hidtidige praksis.
Det er Registertilsynets opfattelse, at en ændring af den  

 faste praksis med hensyn til kravet om logning i givet fald må forudsætte  

 grundige overvejelser og en generel behandling af de sikkerhedskrav, der må  

 stilles for offentlige myndigheders edb-anvendelse.
Spørgsmålet om  

 sikkerhedskrav, herunder logning, må forventes at blive rejst generelt i de  

 kommende år, ikke mindst i lyset af EU-direktivet om persondatabeskyttelse,  

 men indtil det sker - og ændrede sikkerhedskrav eventuelt besluttes - bør det  

 hidtidige sikkerhedsniveau fastholdes." I  *Forskningsministeriets udtalelse  anførtes indledningsvis:
*"Forskningsministeriet, der ifølge § 6, stk. 3, i lov om offentlige  

 myndigheders registre skal træffe den endelige administrative afgørelse i  

 sagen, tiltræder Registertilsynets henstilling til *Sallingsund *Kommune.
Det  

 indebærer, at der i forskrifterne for en række registre i kommunens  

 socialforvaltning skal fastsættes logningsbestemmelser i overensstemmelse med  

 Registertilsynets cirkulæreskrivelse af 23. februar 1989 om  

 sikkerhedsforanstaltninger for pc- og terminalanvendelse m.v.  

 (standardforskrifter for registre i gruppe 3)." Det anførtes endvidere i udtalelsen:
 *"Forskningsministeriet har ved sin afgørelse lagt vægt på følgende:
De omtalte registre indeholder meget følsomme personoplysninger  -  

  oplysninger om sociale ydelser og helbredsforhold.
Det er efter  

 *Forskningsministeriets opfattelse afgørende nødvendigt med et højt teknisk  

 sikkerhedsniveau for personoplysninger af denne art, hvis befolkningen skal  

 have tillid til den offentlige forvaltnings registrering og brug af sådanne  

 personoplysninger.
Registertilsynets henstilling til kommunen er i overensstemmelse med  

 tilsynets faste praksis, og *Forskningsministeriet er enig med tilsynet i, at  

 det ikke er tilstrækkelig anledning til at fravige praksis, at kommunen har  

 valgt en teknisk løsning, som gør det umuligt at leve op til de stillede  

 logningskrav." Registertilsynet har efterfølgende fremsendt *Forskningsministeriets  

 udtalelse til kommunalbestyrelsen i kommunen.
Idet opmærksomheden henledtes  

 på, at registrene føres i strid med lov om offentlige myndigheders registre,  

 anmodede tilsynet kommunalbestyrelsen om oplysning om, hvad kommunen agter at  

 foretage i sagen.
 Sagen var endnu ikke afsluttet ved redaktionens slutning.
 Registertilsynets Årsberetning side 111 - 115.
