Bekendtgørelse om den offentlige rejsesygesikring I medfør af § 167 i sundhedsloven, jf. lov nr. 546 af  

 24. juni 2005, fastsættes:
 § 1.  

  

 Den offentlige rejsesygesikring  

 omfatter personer, der er berettiget til ydelser efter sundhedslovens  

 § 7,  

 dvs. personer, der har bopæl her i landet, herunder også personer som har en  

 »hvilende ret til ydelser i praksissektoren«, jf. sundhedslovens § 11.
 Stk. 2.  

  

 Til personer, som ikke er forsynet  

 med et sundhedskort, skal kommunen efter anmodning udstede et  

 rejsesygesikringskort.
§ 2.  

  

 Den offentlige rejsesygesikring  

 omfatter dækning af udgifter i forbindelse med sygdomstilfælde,  

 ulykkestilfælde  

 eller dødsfald, der indtræder under den første måned af en sikrets ferie-  

 eller  

 studierejse.
Den offentlige rejsesygesikring omfatter ikke erhvervsrejser,  

 studieophold, erhvervspraktik eller rejser i øvrigt, der har andre formål end  

 ferie- eller studierejse.
 Stk. 2.  

  

 Den offentlige rejsesygesikring  

 omfatter rejser uden for Danmark i Europa, herunder Rusland indtil Ural,  

 Hviderusland, Ukraine og Moldova, Grønland, Færøerne, de asiatiske og  

 afrikanske  

 lande med kystlinie til Middelhavet, Jordan, De Kanariske Øer, Madeira og  

 Azorerne.
 Stk. 3.  

  

 Undtaget fra den offentlige  

 rejsesygesikring er udgifter i forbindelse med sygdom, ulykkestilfælde og  

 dødsfald, der er omfattet af regler om koordinering af sociale  

 sikringsydelser,  

 der gælder mellem de nordiske lande, samt mellem Danmark og Storbritannien.
 Stk. 4.  

  

 Undtaget er endvidere udgifter i  

 forbindelse med sygdom, ulykkestilfælde og dødsfald, der er omfattet af lov  

 om  

 sundhedsvæsenet på Færøerne, samt Grønlands Hjemmestyres landstingsforordning  

 om sundhedsvæsenets ydelser.
§ 3.  

  

 Den offentlige rejsesygesikring  

 omfatter fuld refusion af udgifter til 1)  

 	  

 lægehjælp, 2)  

 	  

 lægeordineret ophold  

 og behandling på almindeligt sygehus (inkl. operationer og  

 ambulancetransport), 3)  

 	  

 lægeordineret  

 medicin, 4)  

 	  

 hjemtransport, der på  

 grund af sygdom erklæres nødvendig af en læge, 5)  

 	  

 hjemtransport af en  

 sikret, der er afgået ved døden.
Stk. 2.  

  

 Der ydes endvidere refusion af  

 ekstraudgifter til 1)  

 	  

 lægeordineret  

 hotelophold m.v., hvor en behandling kan foregå ambulant på et hotel, eller  

 efter  

 udskrivelse fra sygehus indtil hjemrejse, 2)  

 	  

 indhentning af en  

 fastlagt rejserute, som følge af et af en læge beordret sengeleje.
 Stk. 3.  

  

 Den offentlige rejsesygesikring  

 omfatter dog ikke udgifter i forbindelse med:
1)  

 	  

 syge- og  

 fødselshjælp, der opstår i svangerskabets 9. måned, eller i forbindelse med  

 abortus provocatus, 2)  

 	  

 efterbehandling efter  

 hjemkomst, 3)  

 	  

 fortsat behandling i  

 udlandet, når såvel den behandlende læge som det i § 6 nævnte selskabs  

 læge har besluttet hjemtransport, 4)  

 	  

 hjemtransport af  

 rejseledsager i almindelighed, 5)  

 	  

 udgift til trækiste, 6)  

 	  

 tab eller  

 beskadigelse af proteser af enhver art, samt briller, kontaktlinser,  

 høreapparater  

 m.v., 7)  

 	  

 behandling i udlandet  

 udover 3 måneder, 8)  

 	  

 skadetilfælde, der  

 anmeldes senere end 6 måneder efter skaden er sket.
 § 4.  

  

 De nærmere vilkår for den  

 offentlige rejsesygesikrings ydelser fastsættes ved overenskomst, jf.  

 § 6.
 § 5.  

  

 Udgifterne til den offentlige  

 rejsesygesikring afholdes af regionerne.
 § 6.  

  

 Regionerne  

 kan indgå overenskomst med et forsikringsselskab om, at  

 dette overtager forpligtelsen til at yde hjælp i henhold til denne  

 bekendtgørelse.
 Stk. 2.  

  

 Regionernes Lønnings- og Takstnævn, jf. § 227  

 i sundhedsloven,  

 bemyndiges til at indgå overenskomst efter stk. 1  

 på regionernes vegne.
 § 7.  

  

 Bekendtgørelsen træder i kraft  

 den 1. januar 2007. Samtidig ophæves bekendtgørelse nr. 995 af 15. december  

 1997 den offentlige rejsesygesikring.
 Stk. 2.  

  

 Overenskomst indgået i medfør af § 6  

 forbliver i kraft, indtil den afløses af en ny overenskomst indgået i medfør  

 af  

 denne bekendtgørelse.
