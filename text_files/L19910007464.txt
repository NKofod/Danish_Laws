 Ved noteveksling i Kampala den 20. og 25. marts 1991 er der indgået en  

 overenskomst mellem Danmark og Uganda, ifølge hvilken den danske regering  

 yder en støtte på 19 millioner kroner til import af grønsagsfrø og materialer  

 til sæbefremstilling.
 Hovedformålet med overenskomsten er dels at støtte udviklingen af den  

 industrielle sektor i Uganda, dels at bidrage til at skabe en indkomst for de  

 bønder der har valgt at dyrke og sælge grønsager og samtidig forbedre den  

 generelle ernæringstilstand.
 Projektet forventes gennemført i løbet af tre år.
