Historie Statens lønnings- og pensionsvæsens ressortmæssige tilhørsforhold: Indtil  

 15/7 1965: finansministeriet Fra 15/7 1965: økonomiministeriet Fra 28/2 1968:  

 ministeriet for statens lønnings- og pensionsvæsen Fra 11/10 1971: økonomi-  

 og budgetministeriet Fra 27/9 1973: budgetministeriet Fra 19/12 1973:  

 finansministeriet Siden 1. april 1958 har statens lønnings- og pensionsvæsen været henført  

 til et selvstændigt departement - lønnings- og pensionsdepartementet.
Generelt om departementets sagsområde Under lønnings- og pensionsdepartementet hører sager om løn- og  

 ansættelsesvilkår for tjenestemænd og andre personalegrupper i staten,  

 folkeskolen og folkekirken m.v. bortset fra personalegrupper ansat i Grønland  

 og i Danmarks Radio.
De regelsæt, hvorefter personalegruppernes løn- og ansættelsesvilkår  

 administreres, er hovedsagelig baseret på tjenestemandslovgivningen og  

 aftaler i henhold hertil med tjenestemændenes centralorganisationer samt på  

 kollektive overenskomster m.v. med en lang række faglige organisationer uden  

 for tjenestemandsområdet.
Hertil kommer, at de generelle arbejdsmarkedslove  

 (funktionærloven, ferieloven m.fl.) har gyldighed for det offentlige område.
 Lønnings- og pensionsdepartementets virksomhed som central statslig  

 arbejdsgivermyndighed retter sig primært mod ministerier og andre  

 statsstyrelser.
 Departementets organisation m.v.
 Lønnings- og pensionsdepartementet er opdelt i to afdelinger, hvoraf l.  

 afdeling omfatter 2., 3., 4. og 7. kontor, medens 2. afdeling omfatter 1.,  

 5., 6. og 8. kontor.
 Arbejdsopgavernes fordeling på de enkelte kontorer er i hovedtræk  

 følgende:
Kontorerne i 1. afdeling 2. kontor Kollektive overenskomster om generelle løn- og ansættelsesvilkår for  

 personale inden for undervisnings- og forskningsområdet.
 Klassificering/omklassificering, tillægsfastsættelse, arbejdstidsregler,  

 ulempeydelser m.v. for tjenestemænd og tjenestemandslignende ansatte inden  

 for undervisnings- og forskningsområdet.
 Konkrete sager inden for ovennævnte områder.
 Sager om fastsættelse af særskilt vederlag og om omklassificering som  

 følge af varetagelse af særlige hverv som led i tjenstligt arbejde.
3. kontor Kollektive overenskomster om generelle løn- og ansættelsesvilkår for  

 personalegrupper, for hvilke organisationer under LO eller dertil svarende  

 organisationer (undtaget HK) er forhandlingsberettigede.
 Aftaler om klassificering/omklassificering m.v. for personale, for hvilket  

 COI er forhandlingsberettiget.
 Konkrete sager inden for ovennævnte områder.
 Principielle arbejdsretlige spørgsmål.
4. kontor Kollektive overenskomster om generelle løn- og ansættelsesvilkår for  

 forskellige funktionærgrupper, herunder personale ansat efter overenskomst  

 med HK.
 Aftaler om klassificering/omklassificering m.v. for personale, for hvilket  

 COII er forhandlingsberettiget.
 Konkrete sager inden for ovennævnte områder.
 Sager om generelle og konkrete funktionærlovsspørgsmål, teknologiaftalen  

 samt beskæftigelse af pensionister.
7. kontor Kollektive overenskomster om generelle løn- og ansættelsesvilkår samt  

 aftaler om klassificering/omklassificering m.v. for personale, for hvilket AC  

 eller tilsluttede organisationer samt lignende organisationer er  

 forhandlingsberettigede med undtagelse af Dansk Magisterforening, Dansk  

 Psykologforening og Gymnasieskolernes Lærerforening.
 Konkrete sager inden for ovennævnte områder.
Kontorerne i 2. afdeling 1. kontor Aftaler om generelle ansættelsesvilkår for tjenestemænd og  

 tjenestemandslignende ansatte, herunder sager vedrørende TFU, forhandlinger,  

 regelfastsættelse og -anvendelse m.m. i henhold til tjenestemandsloven eller  

 aftale, bortset fra de under 2. kontor, 5. kontor og 6. kontor henlagte  

 områder, sager for tjenestemandsretten om kollektive tjenesteforseelser samt  

 sager angående afgørelse af spørgsmålet om tjenestepligt i relation til  

 særskilt vederlæggelse.
 Kontoret medvirker desuden ved behandlingen af tilsvarende eller  

 beslægtede sager, der er henlagt under andre kontorers sagsområde, i det  

 omfang bestemmelserne henviser til eller har relationer til de for  

 tjenestemænd gældende regler.
5. kontor Generelle spørgsmål og konkrete sager vedrørende afsked, omflytning,  

 pension, efterindtægt, ventepenge, rådighedsløn m.v.
Understøttelsessager.  

 Statsgaranterede pensionskasser.
 Meddelelse af tilladelse til forskrivning af pension eller ventepenge.  

 Sager om pensionsforsikring og pligtig enkeforsørgelse.
6. kontor Departementets personale, budget- og regnskabsadministration, herunder  

 rationalisering samt øvrige sekretariatsforrretninger.
Visse legattilskud  

 samt sager vedrørende samarbejde i staten, forfremmelsesnævn,  

 personalebedømmelse, deltagelse i uddannelseskurser, jubilæumsgratialer, samt  

 generelle sager vedrørende staten som arbejdsgiver i forbindelse med  

 arbejdsmiljølovgivningen.
 Endvidere sager vedrørende vederlag m.v. for de danske repræsentanter i  

 Europa-Parlamentet samt visse sager vedrørende Nordisk Råd, herunder nordisk  

 udveksling af personale i statsadministrationen.
 Udgiftsdækkende ydelser (time- og dagpenge, udlandsdiæter,  

 befordringsgodtgørelse, flyttegodtgørelse m.v.) samt generelle og konkrete  

 sager om tjeneste- og lejeboliger, fradrag i løn for naturalydelser m.v.
8. kontor Departementets generelle planlægnings- og koordineringsvirksomhed,  

 herunder personalepolitiske og arbejdsmarkedspolitiske spørgsmål, generelle  

 TFU-forhandlinger, tværgående lønspørgsmål i øvrigt samt den  

 statslige-kommunale koordinering.
 Indsamling og bearbejdning af statistik samt udarbejdelse af analyser,  

 oversigter og prognoser inden for hele departementets område, herunder løn-  

 og pensionsoversigter.
 Departementets edb-anvendelse og relationerne til andre edb-systemer.
 Departementets generelle informationsvirksomhed, herunder den  

 personaleadministrative vejledning.
Repræsenterer departementet i råd, nævn og organer på de forannævnte  

 områder og varetager i den forbindelse kontakten til bl.a.
Nordisk Råd, EF og  

 ILO.
Råd og nævn m.v. nedsat af lønnings- og pensionsdepartementet Nævnet for helbredsbedømmelser i tjenestemandssager Nævnet for helbredsbedømmelser i tjenestemandssager er oprettet 1/10 1947  

 og har til opgave at afgive udtalelser om helbredsgrundlaget forud for enhver  

 førstegangsansættelse eller genansættelse i pensionsberettigende  

 tjenestemandsstilling i staten, folkeskolen eller folkekirken, jfr. fmst.  

 bekg. 450 22/10 1980. Nævnets udtalelse skal af den ansættende myndighed i  

 hvert enkelt tilfælde indhentes ved sagens forelæggelse direkte for nævnet.
 Nævnet har endvidere til opgave at yde vejledning i alle tilfælde, hvor  

 der ved spørgsmål om afskedigelse af en tjenestemand enten består tvivl om  

 den pågældendes tjenstdygtighed eller om, hvorvidt sygdommens årsag er  

 tilskadekomst i tjenesten, ligesom nævnet er bemyndiget til at afgive sådanne  

 udtalelser i konkrete tilfælde på begæring af kommuner, koncessionerede  

 selskaber, offentlige virksomheder samt statsgaranterede pensionskasser.
 Man har endelig bemyndiget nævnet til at afgive udtalelse på  

 finansministeriets vegne i kategorier af sygesager, som efter gældende regler  

 skal forelægges ministeriet.
 Nævnet består af 6 medlemmer, hvoraf 4 skal være læger.
Stillingsvurderingsrådet Stillingsvurderingsrådet, der er nedsat den 26/11 l969, har til opgave at  

 igangsætte og koordinere anvendelsen af stillingsbeskrivelser samt  

 systematisk stillingsvurdering og personalebedømmelse inden for staten,  

 folkeskolen og folkekirken.
Rådets oprettelse er en følge af arbejdet i tjenestemandskommissionen af  

 1965. Rådets arbejdsområder omfatter imidlertid - som forudsat både i  

 tjenestemandskommissionen og ved folketingsbehandlingen af forslaget til  

 tjenestemandsreform - hele personalet uanset ansættelsesform.
Samtlige  

 personalets hovedorganisationer er da også repræsenteret i rådet, hvis 18  

 medlemmer er ligeligt fordelt mellem ministerier og hovedorganisationer.  

 Formålet med rådets arbejde er først og fremmest gennem tilvejebringelse af  

 et neutralt forhandlingsgrundlag at virke for en stadigt bedre  

 overensstemmelse mellem på den ene side de krav, de enkelte stillinger  

 stiller til deres indehavere, og på den anden side den løn, der ydes.
 Rådet har udviklet et vurderingssystem, der efter en række  

 prøveundersøgelser indtil nu er anvendt på en række stillinger og  

 stillingsgrupper.
 Til rådet er knyttet et sekretariat.
Centralrådet for statens samarbejdsudvalg I henhold til fmst. cirk. l99 2l/11 1979 om samarbejde og samarbejdsudvalg  

 i statens virksomheder og institutioner er der nedsat et centralråd for  

 statens samarbejdsudvalg.
Rådet har som hovedopgaver at virke vejledende for  

 de nedsatte samarbejdsudvalg, at fortolke samarbejdsudvalgscirkulærets  

 bestemmelser og at behandle og afgøre uoverensstemmelser vedrørende  

 bestemmelserne.
 Rådet består af 9 af finansministeren udpegede repræsentanter og 9  

 repræsentanter for personalet (personalets repræsentanter udpeges af LO, COI,  

 COII, LC , AC, FTF og FR (Fællesrepræsentationen), Hovedorganisation for  

 Arbejdsleder- og tekniske Funktionærforeninger i Danmark).
 Til rådet er knyttet et sekretariat.
Lønningsrådet Rådet oprettedes i 1919, og de nugældende bestemmelser om rådets  

 funktioner og sammensætning er optaget i tjenestemandslovgivningen, jfr.  

 navnlig TL §§ 50-51.
 Forinden der administrativt kan fastsættes sådanne generelle bestemmelser  

 og retningslinier, hvortil finansministeren er beføjet i medfør af en række  

 regler i tjenestemandsloven og tjenestemandspensionsloven, skal der indhentes  

 en udtalelse fra lønningsrådet.
 Herudover kan ministeren anmode lønningsrådet om en udtalelse om ethvert  

 spørgsmål, der opstår i medfør af tjenestemandsloven.
 I en anden funktion kan lønningsrådet betragtes som et mæglingsorgan, idet  

 rådet i tilfælde af, at der ikke kan opnås enighed om aftale eller  

 administrative bestemmelser mellem ministeren og tjenestemændenes  

 centralorganisationer, vil kunne få forelagt sagen til udtalelse.
Uden for tjenestemandsområdet har lønningsrådet opgaver i henhold til  

 tidligere aftale mellem ministeren, finansudvalget og lønningsrådet,  

 hvorefter rådet af finansministeriet (budgetdepartementet) høres i sager om  

 oprettelse af stillinger af visse kategorier.
Tilsvarende skal lønningsrådet  

 høres af finansministeriet (lønnings- og pensionsdepartementet) i visse sager  

 om oprettelse af særskilte vederlag.
Lønningsrådet består af formand, næstformand og 14 medlemmer, hvoraf 4  

 beskikkes efter indstilling fra tjenestemændenes centralorganisationer,  

 medens 2 medlemmer ud over formandskabet er beskikket som repræsentanter for  

 administrationen: hertil kommer 8 medlemmer, som vælges af folketinget blandt  

 dettes medlemmer.
På tilsvarende måde beskikkes eller vælges der  

 stedfortrædere for medlemmerne.
 De af folketinget valgte medlemmer og stedfortrædere afgår, såfremt de i  

 den for lønningsrådet gældende valgperiode på 4 år udtræder af folketinget.
Tjenestemandsretten Ved L 278 10/6 1981 om ændring af lov om tjenestemænd i staten,  

 folkeskolen og folkekirken blev der nedsat en tjenestemandsret med et udvidet  

 kompetenceområde i forhold til den hidtidige voldgiftsret i  

 tjenestemandssager.
 Tjenestemandsretten behandler - ligesom det var tilfældet for den  

 tidligere voldgiftsret i tjenestemandssager - sager om overtrædelse eller  

 fortolkning af indgåede aftaler eller bestemmelser, som efter TL §§ 46-47  

 træder i stedet for aftaler.
 Endvidere behandler tjenestemandsretten sager om kollektive overtrædelser  

 af TL § l0, stk. l, der har karakter af faglig aktion, og som er begået af  

 tjenestemænd omfattet af en eller flere af tjenestemændenes  

 centralorganisationer.
