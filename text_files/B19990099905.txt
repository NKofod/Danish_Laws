Bekendtgørelse om årsregnskaber  

 for Arbejdsmarkedets Tillægspension I medfør af § 25 b, stk. 3, i lov om Arbejdsmarkedets  

 Tillægspension, jf. lovbekendtgørelse nr. 752 af 20. oktober  

 1998, fastsættes:
Kapitel 1 Anvendelsesområde og definitioner § 1. Arbejdsmarkedets Tillægspension skal  

 udarbejde årsregnskaber efter reglerne i denne  

 bekendtgørelse.
 Stk. 2. Arbejdsmarkedets Tillægspension benævnes i  

 det følgende ATP.
 Stk. 3. Bekendtgørelsens regler finder anvendelse  

 på årsregnskabet for ATP-ordningen.
 Stk. 4. Bekendtgørelsens regler finder tillige med de  

 fornødne tilpasninger tilsvarende anvendelse på de  

 særskilte årsregnskaber for DMP-ordningen (Den Midlertidige  

 Pensionsopsparing) og for SP-ordningen (Den Særlige  

 Pensionsopsparing).
 § 2. I denne bekendtgørelse forstås  

 ved:
1)	kapitalandele: andele i aktieselskaber (aktier), andele i  

 anpartsselskaber (anparter) samt andele i andre virksomheders  

 egenkapital, 2)	associerede virksomheder: virksomheder, der ikke er  

 dattervirksomheder, men i hvilke ATP og ATP's eventuelle dattervirksomheder  

 hver for sig eller samlet besidder kapitalandele og udøver en  

 betydelig indflydelse på den driftsmæssige og finansielle  

 ledelse.
ATP formodes at udøve betydelig indflydelse på en  

 virksomhed, hvis ATP og dets eventuelle dattervirksomheder besidder 20 pct.  

 eller mere af stemmerettighederne i virksomheden, 3)	dattervirksomheder: virksomheder, hvori ATP:
a)	besidder flertallet af stemmerettighederne, b)	besidder kapitalandele og har ret til at udnævne eller  

 afsætte et flertal af medlemmerne i virksomhedens bestyrelse, direktion  

 eller tilsvarende ledelsesorgan, c)	besidder kapitalandele og har ret til at udøve en bestemmende  

 indflydelse over virksomheden på grundlag af vedtægter eller  

 aftale med denne i øvrigt, d)	besidder kapitalandele og på grundlag af aftale med andre, der  

 besidder kapitalandele, råder over flertallet af stemmerettighederne i  

 virksomheden, eller e)	besidder kapitalandele og udøver en bestemmende  

 indflydelse.
Kapitel 2 Bestemmelser om opstilling af balance og  

 resultatopgørelse § 3. Balance og resultatopgørelse skal  

 opstilles i skematisk form i overensstemmelse med bilag 1 og 2.
 § 4. De i skemaerne i bilag 1 og 2 angivne poster  

 skal anføres særskilt og i den angivne rækkefølge.  

 Under forudsætning af at opstillingsskemaernes struktur opretholdes,  

 kan der foretages en mere detaljeret opdeling, og der kan tilføjes nye  

 poster, når disses indhold ikke er dækket af en eksisterende  

 post.
§ 5. Ved hver post i balance og  

 resultatopgørelse anføres de tilsvarende beløb for det  

 foregående regnskabsår.
Hvis beløbene ikke er  

 sammenlignelige, skal der så vidt muligt foretages en tilpasning af  

 beløbene.
Manglende sammenlignelighed eller foretaget tilpasning skal  

 angives og behørigt begrundes i noterne.
 Stk. 2. Poster i balance og resultatopgørelse, som ikke  

 indeholder noget beløb, skal kun medtages, hvis det foregående  

 årsregnskab indeholder en sådan post.
 § 6. Modregning mellem aktiv- og passivposter  

 eller mellem udgifts- og indtægtsposter er ikke tilladt, medmindre  

 andet fremgår af denne bekendtgørelse.
 § 7. Hvis et aktiv eller passiv henhører  

 under flere poster i opstillingsskemaet, skal dets forbindelse med andre  

 poster angives enten under den post, hvor det er opført, eller i  

 noterne, hvis denne angivelse er nødvendig for forståelsen af  

 årsregnskabet.
 § 8. Balancens poster opstilles efter  

 indarbejdning af den af bestyrelsen besluttede bonustilskrivning.
Kapitel 3 Særlige bestemmelser for enkelte poster i  

 resultatopgørelsen § 9. Under hovedpost 1. Bidrag  

 opføres beløb for 1.-4. kvartal i regnskabsåret, uanset  

 at 4. kvartals bidrag ikke måtte være forfaldne på  

 balancetidspunktet.
Posten opføres eksklusive  

 arbejdsmarkedsbidrag.
 § 10. Under underposterne 2.1. Indtægter  

 af dattervirksomheder og 2.2. Indtægter af associerede  

 virksomheder opføres den til kapitalandelene svarende andel af  

 dattervirksomhedernes og de associerede virksomheders resultater, uanset om  

 de har form af udbytte eller af værdiregulering af  

 kapitalandelene.
Stk. 2. Under underpost 2.3. Indtægter af grunde og  

 bygninger opføres overskud eller underskud ved drift af grunde og  

 bygninger inklusive en beregnet lejeindtægt af grunde og bygninger, som  

 ATP ejer og benytter i sin drift.
Beløbet opføres efter fradrag  

 af udgifter til ejendomsadministration, men før fradrag af  

 prioritetsrenter, der opføres under post 2.4 Renter og udbytter  

 m.v.
Regulering af grunde og bygningers værdi opføres under  

 post 2.5 Kursgevinster og -tab m.v.
 Stk. 3. Under underpost 2.4. Renter og udbytter m.v.  

 opføres følgende, der specificeres i en note:
1)	renter af værdipapirer, udlån og indlån, 2)	urealiserede ændringer som følge af  

 restløbetidsforkortelsen i kursværdien af fastforrentede  

 lån og værdipapirer, 3)	kursgevinster ved afdrag på og ved indfrielse af lån og  

 værdipapirer samt kursgevinster ved salg af udtrukne obligationer, 4)	indeksregulering af indeksobligationer, 5)	udbytte af andre kapitalandele end kapitalandele i  

 dattervirksomheder og 6)	renteudgifter.
 Stk. 4. Under underpost 2.5. Kursgevinster og -tab m.v.  

 opføres værdireguleringer samt salgsgevinster og -tab for  

 investeringsaktiver i det omfang, disse ikke er indeholdt i posterne 2.1, 2.2  

 eller 2.3. Beløbet specificeres i en note på  

 følgende:
1)	børsnoterede obligationer, 2)	andre lån og værdipapirer, 3)	børsnoterede aktier, 4)	andre kapitalandele, 5)	ejendomme og 6)	valutakursregulering.
 Stk. 5. Under underpost 2.6 Omkostninger vedrørende  

 investeringsvirksomhed opføres de omkostninger, der kan  

 henføres til handel med og administration af investeringsaktiverne,  

 jf. dog stk. 2.
Stk. 6. Under underpost 2.7  

 Realrenteafgift/pensionsafkastskat opføres den  

 realrenteafgift/pensionsafkastskat, der hviler på det afkast, der  

 indgår i resultatopgørelsen, uanset om afgiften er aktuel eller  

 først skal betales i senere perioder.
Posten omfatter  

 aktieafkastskat.
 § 11. Under underpost 3.1. Pensionsydelser  

opføres de beløb, der, reguleret for ændring i  

 erstatningsfonden, i regnskabsåret er betalt til:
1)	egenpension (løbende), 2)	ægtefællepension (løbende), 3)	egenpension (kapitaliseret), 4)	ægtefælleydelse (kapitaliseret) og 5)	børneydelse (kapitaliseret).
 Posten specificeres i en note.
§ 12. Under underpost 3.2. Forøgelse af  

 pensionsfond (ordinær) opføres den forøgelse af  

 hensættelserne til fremtidige og aktuelle pensioner, der følger  

 af ordningens forsikringstekniske beregningsgrundlag.
Forøgelse af  

 pensionsfonden som følge af bonustildeling i henhold til  

 bonusregulativet føres under hovedpost 6. Hensat som bonus til  

 pensionsfond.
§ 13. Under underpost 3.3. Omkostninger  

 vedrørende pensionsvirksomhed opføres de omkostninger, som  

 er forbundet med at administrere den forsikringstekniske del af ordningen,  

 herunder den hertil svarende andel af personaleomkostninger, husleje,  

 udgifter til kontorartikler og kontorhold samt afskrivninger på aktiver  

 opført under aktivpost 7. Endvidere opføres under denne post  

 bidrag til Finanstilsynet.
Omkostninger vedrørende  

 investeringsvirksomhed føres under underpost 2.5. Omkostninger  

 vedrørende investeringsvirksomhed.
§ 14. Under hovedpost 4. Andre ordinære  

 indtægter/udgifter opføres indtægter og udgifter i  

 forbindelse med administration for andre selskaber samt andre  

 sædvanligt forekommende indtægter og udgifter, der ikke kan  

 henføres til administration af ordningen eller til  

 investeringsvirksomheden.
Beløbene specificeres i en note.
 § 15. Under hovedpost 6. Hensat som bonus til  

 pensionsfond opføres den tilskrevne bonus vedrørende  

 regnskabsåret.
Kapitel 4 Særlige bestemmelser for enkelte poster i  

 balancen § 16. Under aktivpost 2.2. Udlån til  

 dattervirksomheder opføres ansvarlig lånekapital og andre  

 langfristede lån til de pågældende virksomheder.  

 Øvrige tilgodehavender hos de pågældende virksomheder  

 opføres under aktivpost 5. Tilgodehavender hos  

 dattervirksomheder eller under en anden post, hvorunder tilgodehavendet  

 efter sin art henhører.
Indgår der blandt aktiverne placeringer  

 i dattervirksomheder, som ikke er opført under posterne 2 eller 5,  

 skal dette oplyses i en note med beløbsangivelse.
 § 17. Under passivpost 1.1. Pensionsfond  

 opføres den samlede værdi af medlemmernes og pensionisternes  

 rettigheder herunder bonus, der er tilskrevet eller tilskrives medlemmerne og  

 pensionisterne for regnskabsåret. Ændringen af pensionsfonden fra  

 primo til ultimo specificeres i en note.
 § 18. Under passivpost 1.2. Erstatningsfond  

 opføres værdien af ubetalte, forfaldne pensionsrettigheder.  

 Beløbet skal indbefatte et skøn over pensionsrettigheder for  

 endnu ikke anmeldte begivenheder, der ville være forfaldne i  

 regnskabsåret, hvis sagen havde været anmeldt og  

 færdigbehandlet.
 § 19. Under passivpost 1.3.  

 Bonusudjævningsfond opføres beløb, der er hensat til  

 fordel for medlemmerne og pensionisterne til bonusudlodninger og/eller  

 forhøjelse af pensionsfonden og som endnu ikke er tilskrevet de  

 enkelte medlemmer og pensionister.
 § 20. Udgifter, der er afholdt før  

 balancetidspunktet, men som vedrører de efterfølgende år,  

 skal opføres under periodeafgrænsningsposterne i aktiverne.  

 Indtægter, som er indgået før balancetidspunktet, men som  

 vedrører de efterfølgende år, skal opføres under  

 periodeafgrænsningsposterne i passiverne.
Stk. 2. Udgifter, dog ikke pensionsydelser, som  

 vedrører regnskabsåret, men som først vil blive betalt i  

 de efterfølgende år, skal opføres under gæld.  

 Indtægter, der vedrører regnskabsåret, men som  

 først betales efter balancetidspunktet, skal opføres under  

 tilgodehavender.
Påløbne, uforfaldne renter samt optjent,  

 uforfalden lejeindtægt opføres dog under aktivpost 10.  

 Tilgodehavende renter samt optjent leje.
 Stk. 3. Hvis de udgifter eller indtægter, der er  

 nævnt i stk. 1 og 2, er af væsentlig betydning, skal de  

 forklares i noterne.
§ 21. Under passivpost 2. Hensættelser  

 til andre risici og omkostninger må ikke opføres  

 pensionsforpligtelser i henhold til pensionsordningen og kun beløb,  

 som har til formål at dække bestemte tab, forpligtelser eller  

 omkostninger, som kan henføres til samme eller tidligere  

 regnskabsår, og som på balancetidspunktet er sandsynlige eller  

 sikre, men som er uvisse med hensyn til deres størrelse eller  

 tidspunktet for deres afholdelse.
Hvis beløbene er af væsentlig  

 betydning, skal de forklares i noterne.
 Stk. 2. Hensættelser til andre risici og omkostninger  

 må ikke anvendes til regulering af aktivernes værdi og må  

 endvidere ikke overstige det beløb, som er nødvendigt.
Kapitel 5 Bestemmelser om femårsoversigten § 22. I femårsoversigten angives i skematisk  

 form hovedtal for regnskabsåret samt tilsvarende tal for de  

 forudgående 4 regnskabsår.
 Stk. 2. Femårsoversigten skal mindst indeholde  

 følgende hovedtal:
 1)	Bidrag.
 2)	Pensionsydelser.
 3)	Omkostninger vedrørende pensionsvirksomhed.
 4)	Resultat af investeringsvirksomhed.
 5	Samlede pensionsmæssige hensættelser.
 6)	Aktiver, i alt.
 Stk. 3. Femårsoversigten skal endvidere indeholde  

 følgende nøgletal:
 1)	Afkast før realrenteafgift/pensionsafkastskat.
 2)	Afkast efter realrenteafgift/pensionsafkastskat.
 3)	Afkast efter korrigeret realrenteafgift/pensionsafkastskat.
 4)	Omkostningsprocent.
 5)	Omkostninger beregnet som rentemarginal.
 6)	Omkostninger pr. forsikret.
 7)	Bonusreserve.
 Stk. 4. Nøgletallene opgøres efter reglerne i  

 bilag 3.
Stk. 5. Hvis tallene i femårsoversigten ikke er  

 sammenlignelige, skal der så vidt muligt foretages en tilpasning af  

 tallene.
Manglende sammenlignelighed eller foretaget tilpasning skal angives  

 og behørigt begrundes.
Kapitel 6 Bestemmelser om værdiansættelse § 23. Posterne i årsregnskabet  

 værdiansættes i overensstemmelse med følgende almindelige  

 principper:
 1)	Arbejdsmarkedets Tillægspension formodes at fortsætte  

 sin virksomhed.
 2)	Værdiansættelsesmetoderne må ikke ændres fra  

 det ene regnskabsår til det næste.
 3)	Værdiansættelsen skal i alle tilfælde ske under  

 udvisning af behørig forsigtighed og især  

 således:
a)	at kun den fortjeneste, der er konstateret på  

 balancetidspunktet, medtages, medmindre andet fremgår af denne  

 bekendtgørelse, b)	at der tages hensyn til alle forudsigelige risici og eventuelle tab,  

 som er opstået i løbet af det regnskabsår,  

 årsregnskabet vedrører, eller i et tidligere regnskabsår,  

 selv om disse risici eller tab først bliver kendt mellem  

 balancetidspunktet og det tidspunkt, på hvilket årsregnskabet  

 udarbejdes, og c)	at der tages hensyn til enhver værdiforringelse, hvad enten  

 årsregnskabet udviser tab eller fortjeneste.
 4)	Der skal tages hensyn til indtægter og udgifter  

 vedrørende det år, som regnskabet omfatter, uanset  

 betalingstidspunktet.
 5)	Aktiv- og passivposternes bestanddele skal værdiansættes  

 hver for sig.
 6)	Åbningsbalancen for hvert år skal svare til balancen for  

 det foregående år.
Stk. 2. De almindelige principper i stk. 1 kan fraviges i  

 undtagelsestilfælde.
Eventuelle fravigelser skal anføres i  

 noterne og behørigt begrundes, ligesom deres indvirkning - herunder  

 så vidt muligt den beløbsmæssige indvirkning - på  

 aktiver og passiver, den økonomiske stilling og resultatet skal  

 angives.
§ 24. Fraviges § 23, stk. 1, nr. 2, skal  

 årsregnskabet for det år, hvori ændringen finder sted,  

 udarbejdes efter den nye metode.
Den samlede beløbsmæssige  

 indvirkning på selskabets aktiver og passiver, dets økonomiske  

 stilling og resultat anføres i noterne.
 Stk. 2. De pågældende poster ændres i  

 overensstemmelse med den nye metode i åbningsbalancen for det år,  

 hvori ændringen finder sted.
 § 25. Fastforrentede lån og  

 værdipapirer ansættes til anskaffelsesprisen reguleret for den  

 ændring, der ved konstant effektiv rente fremkommer som følge af  

 forkortelsen af restløbetiden.
 Stk. 2. Aktiver omfattet af stk. 1 nedskrives til en  

 skønnet værdi, hvis det vurderes, at debitor ikke vil kunne  

 opfylde sin betalingspligt.
 § 26. Konvertible obligationer  

 værdiansættes efter reglerne i § 28.
 § 27. Kapitalandele i dattervirksomheder og i  

 associerede virksomheder værdiansættes til disses  

 regnskabsmæssige indre værdi.
 Stk. 2. Hvis en dattervirksomheds aktiver og passiver er  

 værdiansat efter metoder, der afviger fra ATP's, skal disse aktiver og  

 passiver værdiansættes påny efter ATP's metoder til brug  

 for ansættelsen til indre værdi efter stk. 1, og for  

 opgørelsen af dattervirksomhedens resultat, medmindre indvirkningen af  

 denne nye værdiansættelse er af uvæsentlig betydning i  

 forhold til formålet i lovens § 25 b, stk. 2.
§ 28. Værdipapirer, der ikke omfattes af  

 §§ 25 eller 27, og som er genstand for offentlig kursnotering,  

 ansættes til den på balancetidspunktet senest noterede officielle  

 kurs, der udtrykker den daglige gennemsnitskurs, hvortil værdipapiret  

 er handlet.
Forefindes ikke en officiel kurs, der udtrykker den daglige  

 gennemsnitskurs, anvendes en anden egnet officiel kurs.
 Stk. 2. Er værdien af et aktiv lavere end den  

 værdi, hvortil det kan opføres efter stk. 1 af  

 årsager, som ikke kan antages at være forbigående, skal det  

 pågældende aktiv nedskrives til den lavere værdi.
 Stk. 3. Er et aktiv nedskrevet efter stk. 2, skal  

 årsagen hertil oplyses i en note.
 Stk. 4. Ansættelse til den i stk. 3 nævnte  

 lavere værdi kan ikke opretholdes, når begrundelsen for  

 nedskrivningen ikke længere består.
 § 29. Kapitalandele, der ikke er omfattet af  

 § 27 eller § 28, ansættes til en skønnet  

 markedsværdi med udgangspunkt i det senest foreliggende  

 årsregnskab for den pågældende virksomhed.
 § 30. Andre værdipapirer samt udlån  

 ansættes til en skønnet markedsværdi.
 Stk. 2. Variabelt forrentede obligationer ansættes til  

 anskaffelsesprisen.
 § 31. Lån ydet i henhold til lov om  

 Arbejdsmarkedets Tillægspension § 26, stk. 3, ansættes  

 til restgælden.
 Stk. 2. Aktiver omfattet af stk. 1 nedskrives til en  

 skønnet værdi, hvis det vurderes, at debitor ikke vil kunne  

 opfylde sin betalingspligt.
 § 32. Terminsforretninger, købs- og  

 salgsrettigheder ansættes til den markedsværdi, kontrakterne har  

 på balancetidspunktet.
 § 33. Grunde og bygninger ansættes til  

 markedsværdi, hvorved forstås den pris, hvortil de skønnes  

 at kunne sælges på balancetidspunktet ved privat aftale mellem en  

 salgsinteresseret ejer og en uafhængig køber, idet det  

 forudsættes, at ejendommen er udbudt til offentligt salg, at handelen  

 kan finde sted under normale markedsvilkår, og at der under hensyn til  

 ejendommens karakter er normal tid til salgsforhandlinger.
 Stk. 2. Grundes og bygningers markedsværdi efter  

 stk. 1 fastlægges efter Finanstilsynets nærmere  

 retningslinier herom.
 § 34. Inventar, edb-anlæg, biler mv.  

 ansættes til disses anskaffelsespris formindsket ved afskrivninger, der  

 tilsigter en systematisk afskrivning af aktiverne over deres brugstid.
 Stk. 2. Anskaffelsesprisen fås ved til købsprisen  

 at lægge de omkostninger, der er foranlediget af anskaffelsen.
 § 35. Poster i balancen i fremmed mønt  

 omregnes til danske kroner efter den ved regnskabsårets slutning  

 noterede valutakurs.
 § 36. Af- og nedskrivninger samt opskrivninger  

 skal indgå i resultatopgørelsen.
 § 37. Udgifter til Immaterielle aktiver,  

 herunder udgifter til indretning af lejede lokaler, kan efter tilladelse fra  

 Finanstilsynet opføres som Immaterielle aktiver, der afskrives  

 systematisk over en periode på højst 5 år, hvis de ikke  

 udgiftsføres straks.
 § 38. De pensionsmæssige hensættelser  

 opgøres af ATP's ansvarshavende aktuar i overensstemmelse med det til  

 Finanstilsynet anmeldte tekniske grundlag.
Kapitel 7 Andre bestemmelser om årsregnskabets indhold,  

 herunder om indholdet af noterne § 39. Ud over de oplysninger, der kræves i  

 andre bestemmelser, skal årsregnskabet give de særlige  

 oplysninger, der er nævnt i §§ 41-51. Oplysninger, der er knyttet  

 til regnskabsposter, gives i form af en note til den pågældende  

 regnskabspost.
§ 40. Årsregnskabet skal indeholde et  

 særskilt afsnit benævnt »Anvendt regnskabspraksis«, hvori der som  

 minimum skal gives oplysning om de værdiansættelsesmetoder, der  

 anvendes for de forskellige poster i årsregnskabet, samt om de ved af-,  

 ned- og opskrivninger benyttede beregningsmetoder.
Hvis beløbet i en  

 post er fremkommet ved omregning fra fremmed valuta skal omregningsmetoden  

 anføres.
Stk. 2. Hvis beløbet i en post i årsregnskabet er  

 fremkommet ved en fordelingsberegning, skal der gives oplysning om  

 beregningsmetoden.
Er beregningsmetoden ændret i forhold til det  

 foregående regnskabsår skal dette oplyses med angivelse af  

 ændringens betydning for årsregnskabets enkelte poster og  

 sammenligneligheden med det tilsvarende beløb for det foregående  

 regnskabsår, jf. § 5, stk. 1.
§ 41. Årsberetningen skal indeholde en  

 pålidelig redegørelse for udviklingen i ATP's økonomiske  

 aktiviteter og forhold.
Hvis årsregnskabet i væsentlig grad er  

 påvirket af usædvanlige forhold, samt hvis der er væsentlig  

 usikkerhed ved opgørelsen af årsregnskabet, skal der gives  

 oplysning herom i en særskilt del af beretningen.
Oplysningerne skal  

 gives hver for sig og om muligt med beløbsangivelse.
 Stk. 2. Årsberetningen skal endvidere indeholde omtale  

 af betydningsfulde hændelser indtruffet efter regnskabsårets  

 afslutning.
 Stk. 3. Årsberetningen skal indeholde oplysning om  

 koncernen som helhed i overensstemmelse med reglerne i stk. 1 og 2.
§ 42. Navn og hjemsted for dattervirksomheder skal  

 oplyses med angivelse af den pågældende virksomheds aktivitet.  

 For hver virksomhed skal angives, hvor stor en andel der ejes, samt  

 størrelsen af virksomhedens egenkapital og resultat ifølge det  

 senest foreliggende årsregnskab.
Oplysningerne kan gives i form af et  

 koncerndiagram.
§ 43. Navn og hjemsted for andre virksomheder,  

 hvori ATP direkte eller indirekte besidder mere end 5 pct. af  

 selskabskapitalen eller stemmerettighederne, skal oplyses.
For hver  

 virksomhed skal angives, hvor stor en andel der ejes, samt størrelsen  

 af virksomhedens egenkapital ifølge det senest foreliggende  

 årsregnskab.
 Stk. 2. De i stk. 1 nævnte oplysninger kan efter  

 tilladelse fra Finanstilsynet udelades, hvis de kan volde betydelig skade for  

 den pågældende virksomhed.
 § 44. Der skal oplyses om karakteren, omfanget  

 samt den anvendte prisfastsættelsesmetode i forbindelse med  

 transaktioner og aftaler af større betydning mellem ordningen,  

 dattervirksomheder og andre ordninger under samme administration.
§ 45. For hver af aktivposterne I.
Immaterielle  

 aktiver , 1. Grunde og bygninger , 2.1. Kapitalandele i dattervirksomheder og  

 7. Inventar, edb-anlæg, biler m.v. skal oplyses:
 1)	Anskaffelses- eller kostprisen ved det foregående  

 regnskabsårs slutning.
 2)	Nyanskaffelser, herunder forbedringer i årets løb.
 3)	Afgang i årets løb, angivet til anskaffelses- eller  

 kostpriser.
 4)	Eventuelle overførsler i årets løb til andre  

 poster.
 5)	Årets opskrivninger.
 6)	De samlede opskrivninger indtil balancetidspunktet.
 7)	Årets af- og nedskrivninger.
 8)	Korrektioner af tidligere års af- og nedskrivninger, herunder  

 af- og nedskrivninger på aktiver, der er afhændet eller  

 udgået af driften.
 9)	De samlede af- og nedskrivninger indtil balancetidspunktet, herunder  

 de, der er anført under nr. 7 og 8.
 10)	Balanceværdi ved årets udgang.
§ 46. For grunde og bygninger oplyses det  

 vægtede gennemsnit af de afkastprocenter, der er lagt til grund ved  

 fastsættelsen af de enkelte ejendommes markedsværdi.
Herudover  

 oplyses den højeste og den laveste af de afkastprocenter, der er lagt  

 til grund.
 Stk. 2. De afkastprocenter, der er oplyst i medfør af  

 stk. 1, oplyses tilsvarende for det foregående  

 regnskabsår.
Stk. 3. For grunde og bygninger oplyses ejendomsværdi  

 ifølge den senest foretagne offentlige vurdering.
Hvis der besiddes  

 grunde og bygninger, for hvilke der ikke foreligger en offentlig vurdering,  

 oplyses balanceværdien af disse grunde og bygninger særskilt  

 tillige med værdien af væsentlige forbedringer, som ikke er  

 medtaget ved den offentlige vurdering.
§ 47. Den andel af aktivpost 1. Grunde og  

 bygninger , der vedrører ejendomme, som ATP benytter i sin drift, skal  

 oplyses.
Benyttes en ejendom delvis af ATP, opgøres den benyttede  

 andel forholdsmæssigt af ejendommens værdi svarende til den  

 benyttede del.
 § 48. Aktiverne og disses afkast til  

 markedsværdi specificeres i overensstemmelse med skemaet i bilag 4, jf.  

 reglerne for skemaets udfyldelse i bilag 5.
 § 49. Den andel af investeringsaktiverne, hvoraf  

 afkastet indgår i afgiftsgrundlaget efter lov om realrenteafgift  

 §§ 3-3 b, skal oplyses.
 Stk. 2. Den andel (friholdelsesbrøken), af det ellers  

 afgiftsbelagte afkast, som er friholdt for realrenteafgift/pensionsafkastskat  

 skal oplyses.
 Stk. 3. Oplysningerne efter stk. 1 og 2 skal gives  

 tilsvarende for det foregående regnskabsår.
 § 50. Der skal gives oplysning om det  

 gennemsnitlige antal heltidsbeskæftigede i regnskabsåret.  

 Personaleudgifterne skal oplyses og specificeres på henholdsvis  

 løn, pension, andre udgifter til social sikring og afgifter beregnet  

 på grundlag af personaleantallet eller lønsummen.
Stk. 2. Det samlede beløb til lønninger og  

 vederlag m.v. til medlemmer af repræsentantskab, bestyrelse og  

 ledelsesgruppe for deres funktion i ATP skal oplyses fordelt på hver  

 kategori.
Det samme gælder forpligtelser til at yde pension til de  

 nævnte.
Oplysningerne vedrørende ledelsesgruppen gives samlet  

 for alle aktiviteter, der varetages af ATP.
§ 51. Der skal gives oplysning om det samlede  

 honorar for det forløbne regnskabsår til den  

 revisionsvirksomhed, der udfører den lovpligtige revision, samt til  

 revisionsvirksomhedens dattervirksomheder.
Endvidere skal oplyses, hvor stor  

 en del af dette honorar der angår andre ydelser end revision.
Kapitel 8 Ikrafttrædelsesbestemmelser § 52. Bekendtgørelsen træder i kraft  

 den 31. december 1999 og finder første gang anvendelse på  

 årsregnskabet for 1999.
 Stk. 2. Kapitlerne 2-7 (§§ 3-37) i bekendtgørelse  

 nr. 1012 af 15. december 1995 om revision og årsregnskab for  

 Arbejdsmarkedets Tillægspension samt bekendtgørelse nr. 1198 af  

 22. december 1995 om værdiansættelse af Arbejdsmarkedets  

 Tillægspensions aktiver som ændret ved bekendtgørelse nr.  

 869 af 8. december 1998, ophæves.
Finanstilsynet, den 14. december  

 1999 Henrik Bjerre-Nielsen /Flemming Petersen Bilag 1 SKEMA FOR RESULTATOPGØRELSE 1.	Bidrag Investeringsvirksomhed 2.1. Indtægter af dattervirksomheder 2.2. Indtægter af associerede virksomheder 2.3. Indtægter af grunde og bygninger 2.4. Renter og udbytter m.v.
 2.5. Kursgevinster og -tab m.v.
2.6. Omkostninger vedrørende investeringsvirksomhed 2.7. Realrenteafgift /pensionsafkastskat 2.	Resultat af investeringsvirksomhed 3.1. Pensionsydelser 3.2. Forøgelse af pensionsfond (ordinær) 3.3. Omkostninger vedrørende pensionsvirksomhed 3.	Pensionsudgifter i alt før årets bonus 4.	Andre ordinære indtægter/udgifter 5.	Resultat før bonus Resultatfordeling 6.	Hensat som bonus til pensionsfond 7.	Overført til/fra bonusudjævningsfond Bilag 2 SKEMA FOR BALANCE AKTIVER I.
Immaterielle aktiver Investeringsaktiver 1.	Grunde og bygninger Investeringer i dattervirksomheder og associerede virksomheder 2.1. Kapitalandele i dattervirksomheder 2.2. Udlån til dattervirksomheder 2.3. Kapitalandele i associerede virksomheder 2.4. Udlån til associerede virksomheder 2.	Investeringer i dattervirksomheder og associerede virksomheder, i  

 alt Andre finansielle investeringsaktiver 3.1. Kapitalandele 3.2. Investeringsforeningsandele 3.3. Obligationer 3.4. Andele i kollektive investeringer 3.5. Pantesikrede udlån 3.6. Andre udlån 3.7. Indlån i kreditinstitutter 3.8. Øvrige 3.	Andre finansielle investeringsaktiver, i alt II.
Investeringsaktiver, i alt Tilgodehavender 4.	Tilgodehavende bidrag 5.	Tilgodehavender hos dattervirksomheder 6.	Andre tilgodehavender III.
Tilgodehavender, i alt Andre aktiver 7.	Inventar, edb-anlæg, biler m.v.
8.	Kassebeholdning og anfordringstilgodehavender 9.	Øvrige IV.
Andre aktiver, i alt Periodeafgrænsningsposter 10.	Tilgodehavende renter samt optjent leje 15.	Andre periodeafgrænsningsposter V.
Periodeafgrænsningsposter, i alt AKTIVER, I ALT PASSIVER Pensionsmæssige hensættelser 1.1. Pensionsfond 1.2. Erstatningsfond 1.3. Bonusudjævningsfond 1.	Pensionsmæssige hensættelser i alt Hensættelser til andre risici og omkostninger 2.1. Udskudt realrenteafgift/pensionsafkastskat 2.2. Hensættelser til pensioner og lignende forpligtelser 2.3. Andre hensættelser 2.	Hensættelser til andre risici og omkostninger, i  

 alt Gæld 3.1. Gæld til kreditinstitutter 3.2. Gæld til dattervirksomheder 3.3. Anden gæld 3.	Gæld, i alt 4.	Periodeafgrænsningsposter PASSIVER, I ALT Bilag 3 Beregning af nøgletal i femårsoversigten, jf.  

 § 22, stk. 3 og 4.
 1. Afkastnøgletallene, jf. § 22, stk. 3, nr. 1-3,  

 beregnes efter følgende formler:
Afkast før realrenteafgift/pensionsafkastskat = A+W ½(Vp+Vu-A-W+X-)Z) Afkast efter realrenteafgift/pensionsafkastskat = A+W-X-)Y ½(Vp+Vu-A-W+X-)Z) Afkast efter korrigeret realrenteafgift/pensionsafkastskat = A+W-(X-)Z)@(1-D)-1-)Yo-)Zo ½(Vp+Vu-A-W+X-)Z) Der er anvendt følgende symboler:
8 8 ) De størrelser, der indgår i formlerne er defineret  

 således:
A	samlet investeringsafkast i henhold til  

 resultatopgørelsen,* Resultatposten 2, jf. bilag 1 D	friholdelsesbrøk i henhold til realrenteafgiftslovens  

 § 8, Brøken skal fremgå af årsregnskabet, jf. § 49,  

 stk. 2 V	markedsværdien af selskabets nettoaktiver, Aktiver i alt - passivposterne 3 og 4 + R, jf. nedenfor samt bilag  

 2 W	ændringen i de ikke bogførte merværdier, Ru - Rp, jf. nedenfor X	den udgiftsførte realrenteafgift/pensionsafkastskat, Resultatpost 2.6, jf. bilag 1 Y	latent realrenteafgift/pensionsafkastskat, Beløbet skal fremgå af årsregnskabet, jf.
Z	udskudt realrenteafgift/pensionsafkastskat, Passivpost 2.1, jf. bilag 2 og Yo og Zo de værdier, som Y og Z ville have  

 haft, hvis friholdelsesbrøken havde været 0.
 * Resultater i datterselskaber skal indgå i investeringsafkastet (A)  

 efter fradrag af selskabsskat.
 Der er anvendt følgende hjælpestørrelse:
 R	som er forskellen mellem investeringsaktiverne opgjort til  

 markedsværdi og den værdi (bogført værdi), hvortil  

 investeringsaktiverne indgår i balancen.
Den latente realrenteafgift/pensionsafkastskat (Y) er den  

 realrenteafgift/pensionsafkastskat, der hviler på R, opgjort efter  

 samme metode, som anvendes ved beregning af udskudt  

 realrenteafgift/pensionsafkastskat (Z), jf.
Finanstilsynets vejledning af 19.  

 december 1989 vedrørende beregning af hensættelser til udskudt  

 realrenteafgift/pensionsafkastskat.
Y0 og Z0 beregnes  

 efter samme metode, idet friholdelsesbrøken sættes til 0.
Den i nævneren i beregningsformlerne for afkastnøgletallene  

 anførte halve sum af markedsværdien primo og ultimo året  

 med fradrag af det halve af årets afkast er et tilnærmet udtryk  

 for nettoaktivernes gennemsnitlige markedsværdi i året.
I visse  

 tilfælde kan en sådan beregning være misvisende.
I så  

 fald bør der anvendes en mere kontinuert beregning, hvilket i givet  

 fald bør oplyses i tilknytning til nøgletallene.
 2. Omkostningsnøgletallene, jf. § 22, stk. 3, nr. 4-7,  

 beregnes efter følgende formler:
Omkostningsprocent = O P Omkostninger beregnet som rentemarginal = O ½(Lp+Lu) Omkostninger pr. medlem = O ½(Fp+Du) De størrelser, der indgår i formlerne er defineret  

 således:
F	antal medlemmer L	pensionsfondhensættelser Passivpost 1.1, jf. bilag 2 O	årets pensionsmæssige driftsomkostninger Resultatposterne 7.1 + 7.2, jf. bilag 1 P	årets bruttobidrag Resultatpost 1, jf. bilag 1 4. Konsolideringsnøgletallene, jf. § 22, stk. 3, nr.  

 9-11, beregnes efter følgende formler:
Bonusreserve = B+R-Y Lu Her er R og Y som ovenfor og B	bonusudjævningsfond Passivpost 1.3, jf. bilag 2 Bilag 4 Specifikation af aktiver og deres afkast til  

 markedsværdi, jf. § 48 Bogført værdi Markedsværdi Afkast i % p.a. før realrenteafgift/pensionsafkastskat og  

 selskabsskat Primo Ultimo Primo Ultimo 1.	Grunde og bygninger i alt 1.1	Grunde og bygninger, der er direkte ejet 1.2	Ejendomsaktieselskaber 2.	Andre dattervirksomheder 3.	Øvrige kapitalandele i alt 3.1	Børsnoterede danske aktier 3.2	Unoterede danske kapitalandele 3.3	Udenlandske kapitalandele 4.	Obligationer i alt 4.1	Nominelle obligationer i DKK 4.2	Indeksobligationer i DKK 4.3	Obligationer i fremmed valuta 5.	Pantesikrede udlån 6.	Andre finansielle investeringsaktiver 7.	Investeringsaktiver i alt 8.	Øvrige aktiver 9.	Aktiver i alt 10.	Gæld m.v.
11.	Nettoaktiver i alt Bilag 5 Regler for udfyldelse af skemaet i bilag 4 1.	Linjer i skemaet, der kun indeholder ubetydelige beløb, kan  

 sammendrages med andre linjer.
 2.	I de 2 kolonner med hovedoverskriften »Bogført værdi«  

 anføres den samlede værdi, hvormed den pågældende  

 aktivgruppe indgår i årsregnskabets balance, henholdsvis ved  

 regnskabsårets begyndelse og ved regnskabsårets udgang.
3.	I de 2 kolonner med hovedoverskriften »Markedsværdi«  

 anføres den samlede markedsværdi af den pågældende  

 aktivgruppe henholdsvis ved regnskabsårets begyndelse og ved  

 regnskabsårets udgang.
Kolonnerne udfyldes, uanset om den  

 pågældende aktivgruppe indgår i balancen til  

 markedsværdi og beløbene derfor er identiske med beløbene  

 i de 2 foregående kolonner.
4.	I skemaets sidste kolonne »Afkast i pct. p.a. før  

 realrenteafgift/pensionsafkastskat og selskabsskat« anføres det i  

 årsregnskabet indtægtsførte afkast af den  

 pågældende aktivkategori med tillæg af forøgelsen i  

 forskellen mellem markedsværdien og den bogførte værdi fra  

 regnskabsårets begyndelse til regnskabsårets slutning divideret  

 med den gennemsnitlige markedsværdi i året af den  

 pågældende aktivgruppe, jf. pkt. 5 nedenfor.
Forholdet angives i  

 procent.
5.	Det afkast, der indgår ved beregning af afkastprocenten, jf.  

 pkt. 4 ovenfor, skal være opgjort før  

 realrenteafgift/pensionsafkastskat, selskabsskat og omkostninger, jf. dog  

 pkt. 9 og pkt. 19 nedenfor.
Den gennemsnitlige markedsværdi i  

 året, der anvendes ved beregning af afkastprocenten, jf. pkt. 4  

 ovenfor, kan sædvanligvis opgøres som den halve sum af  

 aktivernes markedsværdi henholdsvis ved begyndelsen af  

 regnskabsåret og ved regnskabsårets slutning.
I nogle  

 tilfælde vil denne beregningsmåde føre til misvisende  

 resultater.
I sådanne tilfælde må mere kontinuerte  

 beregningsmåder anvendes.
 6.	Værdien af investeringsforeningsbeviser og afledte finansielle  

 instrumenter indgår i de enkelte linjer efter de underliggende aktivers  

 karakter.
7.	I linje 1 indgår summen af aktiverne i linje 1.1 og linje  

 1.2 8.	I linje 1.1 indgår samme aktiver som i balanceskemaets  

 aktivpost 1, jf. bilag 2.
 9.	I linje 1.2 indgår ejendomsdatterselskaber samt øvrige  

 kapitalandele, som i praksis betragtes som ejendomsinvesteringer.  

 Afkastprocenten for ejendomsdatterselskaber og øvrige kapitalandele  

 beregnes på grundlag af det pågældende selskabs overskud  

 efter skat, uanset om skatten som følge af sambeskatning er  

 udgiftsført hos moderselskabet.
 10.	I linje 2 indgår dattervirksomheder, der ikke  

 indgår i linje 1.2. Afkastprocenten for dattervirksomheder beregnes  

 på grundlag af dattervirksomhedernes overskud efter skat.
 11.	I linje 3 indgår kapitalandele, der ikke indgår  

 i linjerne 1.2 eller 2. Aktiverne skal svare til summen af de aktiver, der  

 indgår i linjerne 3.1, 3.2 og 3.3.
12.	I linje 4 indgår obligationer.
Aktiverne skal svare til  

 summen af aktiverne i linjerne 4.1, 4.2 og 4.3.
 13.	I linje 5 indgår samme aktiver som i balanceskemaets  

 aktivpost 3.5., jf. bilag 2.
14.	I linje 6 indgår investeringsaktiver, som ikke indgår i  

 en af de foregående linjer.
Endvidere indgår aktiver  

 opført i balancen under Tilgodehavender (aktivpost III, jf. bilag 2)  

 og under Andre aktiver (aktivpost IV, jf. bilag 2), når det drejer sig  

 om aktiver, der giver et afkast, eksempelvis rentebærende  

 anfordringstilgodehavender.
 15.	I linje 7 indgår summen af aktiverne i linjerne 1, 2, 3, 4, 5  

 og 6.
16.	I linje 8 indgår øvrige aktiver, som indgår i  

 selskabets balance.
Der skal ikke angives en markedsværdi for disse  

 aktiver.
Kolonnerne til angivelse af markedsværdi udfyldes med samme  

 beløb, som er anført i kolonnerne til angivelse af  

 bogført værdi.
Sidste kolonne til angivelse af afkastprocent  

 skal ikke udfyldes.
 17.	I linje 9 indgår summen af de aktiver, der indgår i  

 linjerne 1, 2, 3, 4, 5, 6, 7 og 8.
18.	I linje 10 indgår passivpost 3 Gæld, i alt, jf. bilag  

 2. Som hovedregel vil der for disse poster skulle opføres samme  

 beløb i kolonnerne til angivelse af markedsværdi som i  

 kolonnerne til angivelse af bogført værdi.
I sidste kolonne  

 opføres med minusfortegn årets udgiftsførte renteudgifter  

 + eventuelle værdireguleringer af gældsposterne divideret med  

 gennemsnittet i året af gældsposterne, jf. pkt. 5 ovenfor.
19.	I linje 11 indgår forskellen mellem linje 9 og linje 10.  

 Afkastprocenten anført i sidste kolonne skal beregnes på  

 grundlag af det samlede nettoinvesteringsafkast i resultatopgørelsen  

 (inkl. omkostninger i forbindelse med investeringsvirksomhed) med  

 tillæg af forøgelsen i forskellen mellem markedsværdien og  

 den bogførte værdi.
Den anførte afkastprocent skal  

 være identisk med nøgletallet Afkast før  

 realrenteafgift/pensionsafkastskat, jf. § 22, stk. 3, nr. 1, og  

 bilag 3.
