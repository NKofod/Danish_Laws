Klage over fysisk magtanvendelse, ophævelse af afgørelse fra lokalt psykiatrisk nævn Det lokale Psykiatriske Patientklagenævn godkendte ved sin afgørelse den fysiske magtanvendelse, men fandt det dog kritisabelt, at der ikke var udfærdiget tvangsprotokol.
Det lokale Psykiatriske Patientklagenævn lagde til grund, at de blå mærker blev tilføjet patienten af personalet på afdelingen.
Idet der ikke var udfærdiget tvangsprotokol, kunne nævnet ikke vurdere, om magtanvendelsen var fornøden.
 På denne baggrund fandt det Psykiatrisk Patientklagenævn, at der ikke var fuldt tilstrækkeligt grundlag for at underkende den skete anvendelse af fysisk magt.
 Sundhedsvæsenets Patientklagenævn ophævede det Psykiatrisk Patientklagenævns afgørelse for så vidt angik den fysiske magtanvendelse, og ændrede det Psykiatrisk Patientklagenævns afgørelse om manglende udfærdigelse af tvangsprotokol.
 Der var Sundhedsvæsenets Patientklagenævn opfattelse, at det ikke kunne lægges til grund, at der var tale om anvendelse af fysisk magtanvendelse, som kunne henføres under psykiatrilovens § 17, idet skærmning af en patient på stuen er en beføjelse personalet er i besiddelse af set ud fra et anstaltsmæssigt synspunkt om opretholdelse af ro, orden og sikkerhed.
 Idet magtanvendelsen ikke var omfattet af psykiatrilovens bestemmelser om fysisk magtanvendelse, ophævede Sundhedsvæsenets Patientklagenævn den afgørelse, der var truffet af Det Psykiatriske Patientklagenævn.
