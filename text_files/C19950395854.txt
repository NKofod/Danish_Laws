 Redegørelse for sagen:
 En kursusdeltager udførte sit rengøringsarbejde med 15 timer ugentligt  

 mens hun deltog i et arbejdsmarkedsuddannelseskursus, benævnt »Servering  

 2« i perioden 14 november - 2. december 1994.
 Arbejdsformidlingen begrundede sin afgørelse med, at der skulle ske  

 reduktion i kursusgodtgørelsen efter § 27.
 Afgørelse:
 Arbejdsmarkedets Ankenævn tiltrådte på sit møde den 1. marts 1995, j. nr.  

 1994-3-731, arbejdsformidlingens afgørelse, hvorefter der skal ske fradrag i  

 kursusgodtgørelsen for de arbejdstimer, der ligger i perioden, jf. § 27.
 Nævnet lagde til grund, at kursusdeltageren fortsat udførte sit  

 rengøringsarbejde under deltagelsen i kurset.
