Betænkning afgivet af Socialudvalget den  

 7. december 2000 Betænkning over Forslag til lov om ændring af lov om  

 børnetilskud og forskudsvis udbetaling af børnebidrag (Særligt børnetilskud til  

 uddannelsessøgende forældre) [af  

 socialministeren (Henrik Dam Kristensen)] 1. Udvalgsarbejdet Lovforslaget blev fremsat den 15. november 2000 og var til  

 1. behandling den 24. november 2000. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i to møder.
2. Indstillinger og politiske bemærkninger Et flertal i udvalget (S, SF, CD, RV, EL og KRF)  

 indstiller lovforslaget til vedtagelse uændret.
Enhedslisten er tilfreds med, at de økonomiske  

 forhold for uddannelsessøgende med børn forbedres.
Da  

 tilskuddet ikke udbetales automatisk, er det vigtigt, at Socialministeriet  

 sørger for, at alle SU-modtagere sammen med årsopgørelsen  

 modtager oplysninger om dette nye tilskud, og at der i forhold til  

 uddannelsessøgende på erhvervsuddannelserne tages kontakt til  

 skoler og fagforeninger med henblik på oplysning herom.
 Et mindretal i udvalget (V og KF) vil ved 3.  

 behandling stemme hverken for eller imod lovforslaget.
Venstre og Det Konservative Folkeparti ser positive  

 intentioner i lovforslaget.
Når partierne undlader at stemme for  

 lovforslaget, skyldes det finansieringen.
 Et andet mindretal i udvalget (DF) indstiller  

 lovforslaget til forkastelse ved 3. behandling.
Dansk Folkeparti kan ikke støtte dette lovforslag,  

 som er et led i finanslovaftalen.
Hvis Dansk Folkeparti havde været  

 indbudt til finanslovforhandlingerne, havde Dansk Folkeparti ikke prioriteret  

 de ekstra børnetilskud til uddannelsessøgende forældre  

 højt.
Dansk Folkeparti mener, at de merudgifter på 35 mio. kr.  

 årligt, som lovforslaget indebærer, ville være bedre brugt  

 på ældreområdet, hvor der er et umådelig stort behov  

 for hjælp til de svageste.
Man er naturligvis økonomisk  

 trængt, når man er uddannelsessøgende og har børn,  

 men samtidig har denne gruppe så mange muligheder for selv at forbedre  

 de økonomiske vilkår   en mulighed, som svage ældre ikke  

 har.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Jørn Pedersen (S)  

  Inger Bierbaum (S)  Karen J.
Klint (S)  

  Frederik Nørgaard (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Pia Christmas-Møller (KF)  

  Knud Erik Kirkegaard (KF)  Aase D.
Madsen (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 114 Bilagsnr.
