 I medfør af § 16 og § 46 i varemærkelov nr. 211 af 11. juni 1959  

 fastsættes herved følgende:
 § 1.  Anmeldelse om registrering af varemærker  

 indgives til direktoratet for patent- og varemærkevæsenet, København.  

 Anmeldelsen skal affattes på dansk på dertil bestemte blanketter, der kan fås  

 udleveret i direktoratet.
Anmeldelsen skal indeholde en gengivelse af mærket, oplysning om  

 anmelderens navn eller firma samt angivelse af hans erhverv, hjemsted og  

 postadresse.
Har anmelderen ikke bopæl her i landet, skal anmeldelsen tillige  

 indeholde oplysning om hans fuldmægtig og med angivelse af dennes hjemsted og  

 postadresse.
Med anmeldelsen skal følge den foreskrevne anmeldelsesafgift.
Endvidere  

 skal der, såfremt mærket ikke udelukkende består af ord, gengivet med  

 almindelig bogstaver, medfølge en nøjagtig afbildning af mærket på holdbart  

 papir i 15 eksemplarer, af højst 10 cm i højden og 12 cm i bredden, samt en  

 til mærkets trykning i Registreringstidende egnet kliche af samme størrelse.
§ 2.  Med anmeldelser fra erhvervsdrivende, der ikke  

 har bopæl her i landet, skal følge en erklæring om, at anmelderen bemyndiger  

 en her i landet bosat fuldmægtig til på hans vegne at indgive anmeldelsen,  

 modtage søgsmål samt modtage alle meddelelser vedrørende mærket med bindende  

 virkning for anmelderen.
Fuldmægtigen skal ved underskreven påtegning på  

 fuldmagten vedtage denne.
 Er en anmeldelse fra en erhvervsdrivende, der har bopæl her i landet, ikke  

 underskrevet af anmelderen selv, skal anmeldelsen være ledsaget af fuldmagt  

 for underskriveren til at indgive anmeldelsen.
 Skal en fuldmægtig være bemyndiget til at tilbagetage anmeldelsen, må  

 dette fremgå af fuldmagten.
§ 3.  I anmeldelsen skal angives de vareklasser og  

 klasser for tjenestydelser, for hvilke mærket ønskes registreret, i  

 overensstemmelse med den som bilag til denne bekendtgørelse optagne  

 klassefortegnelse.
Såfremt anmeldelsen ikke skal omfatte en eller flere hele  

 klasser, skal anføres de bestemte varer og tjenesteydelser inden for en eller  

 flere klasser, for hvilke mærket ønskes registreret.
§ 4.  Skal en anmelder, der ikke driver virksomhed her  

 i landet, i henhold til varemærkelovens § 28 godtgøre, at et varemærke  

 svarende til det anmeldte er registreret for ham i hjemlandet for de  

 varearter, som anmeldelsen her angår, skal han tilvejebringe udskrift af  

 registeret i hans hjemland.
Udskriften skal enten medfølge anmeldelsen eller  

 fremsendes til direktoratet for patent- og varemærkevæsenet indenfor en af  

 direktoratet fastsat frist.
 § 5.  Vil en anmelder påberåbe sig fortrinsret for  

 anmeldelsen i henhold til bestemmelserne i vaemærkelovens § 18 og § 30, skal  

 begæring herom enten fremsættes i anmeldelsen med oplysning om, fra hvilket  

 tidspunkt og på hvilket grundlag fortrinsretten påberåbes, eller fremsættes  

 skriftligt med de nævnte oplysninger senest 1 måned efter anmeldelsens  

 indgivelse.
 Direktoratet for patent- og varemærkevæsenet kan forlange, at anmelderen  

 indenfor en af direktoratet fastsat frist indleverer fornødent bevis for  

 rigtigheden af de af ham givne oplysninger.
 § 6.  Anmeldelserne forsynes af direktoratet for  

 patent- og varemærkevæsenet med påtegning om dato og klokkeslet for deres  

 modtagelse, og der gives anmelderen kvittering for modtagelsen af  

 anmeldelsen.
§ 7.  Indenfor en frist af 2 måneder fra den i  

 varemærkelovens § 20 omhandlede bekendtgørelsesdag kan enhver overfor  

 direktoratet for patent- og varemærkevæsenet fremkomme med indsigelse mod  

 mærkets registrering.
Indsigelser skal fremsættes skriftligt med behørig  

 begrundelse.
Der gives anmelderen lejlighed til at udtale sig om de fremkomne  

 indsigelser.
 Efter fristens udløb optager direktoratet anmeldelsen til fortsat  

 behandling.
Godkendes anmeldelsen, tilstiller direktoratet anmelderen meddelelse herom  

 med opfordring til at indbetale de foreskrevne klasseafgifter.
Når afgifterne  

 er indbetalt, indføres varemærket i varemærkeregisteret og bekendtgørelse  

 herom sker i Registreringstidende.
Samtidig underrettes anmelderen om  

 registreringen ved fremsendelse af en fotokopi af registeret.
Afslås anmeldelsen, underrettes anmelderen herom.
Når de ved  

 varemærkelovens § 44 fastsatte ankefrister er udløbet, uden at afgørelsen er  

 indbragt for handelsministeren eller domstolene, bekendtgøres afgørelsen i  

 Registreringstidende.
§ 8.  I varemærkeregisteret indføres anmeldelsesdato  

 og -klokkeslet, fremlæggelsesdato samt registreringsdato og -nummer.  

 Endvidere indføres anmelderens navn eller firma, erhverv, hjemsted og  

 postadresse, en gengivelse af mærket, angivelse af de klasser eller de varer  

 og tjenesteydelser inden for en eller flere klasser, registreringen omfatter,  

 samt bemærkning om eventuel fortrinsret for anmeldelsen.
Har anmelderen ikke  

 bopæl her i landet, indføres tillige hans fuldmægtigs navn og hjemsted.
 § 9.  På begæring af mærkeindehaveren kan der  

 foretages uvæsentlige ændringer af et registreret varemærke, forsåvidt  

 helhedsindtrykket af mærket ikke derved påvirkes.
 Begæringen skal i overensstemmelse med reglerne i § 1 fremsættes  

 skriftligt samt være ledsaget af afbildning af mærket i den ændrede skikkelse  

 og af den foreskrevne afgift.
 Tages begæringen til følge, indføres mærket i registeret, og  

 bekendtgørelse i Registreringstidende finder sted.
 § 10.  Den, til hvem retten til et registreret  

 varemærke er overgået, skal til direktoratet for patent- og varemærkevæsenet  

 indgive skriftlig begæring om, at overdragelsen tilføres varemærkeregisteret.  

 Begæringen skal indeholde oplysning om den nye mærkeindehavers navn eller  

 firma, erhverv, hjemsted og postadresse samt være ledsaget af behørig  

 dokumentation for overdragelsen og af den foreskrevne afgift.
 Når overdragelsen er tilført varemærkeregisteret, bekendtgøres dette i  

 Registreringstidende.
 § 11.  Har indehaveren af et registreret varemærke  

 givet en anden ret til at anvende mærket i erhvervsøjemed (licens), skal  

 licenstagerens navn eller firma og postadresse tilføres varemærkeregisteret,  

 såfremt mærkeindehaveren eller licenstageren indgiver skriftlig begæring  

 herom ledsaget af behørig dokumentation for den meddelte licens og af den  

 foreskrevne afgift.
 Er retten til et registreret varemærke blevet pantsat, eller er der  

 foretaget udlæg deri, skal panthaverens eller udlægshaverens navn eller firma  

 og postadresse tilføres varemærkeregisteret, såfremt mærkeindehaveren,  

 panthaveren eller udlægshaveren indgiver skriftlig begæring herom ledsaget af  

 behørig dokumentation for de således stiftede rettigheder og af den  

 forekrevne afgift.
 Når tilførsel til varemærkeregisteret om de i stk. 1 og 2 omhandlede  

 rettigheder er sket, bekendtgøres dette i Registreringstidende.
§ 12.  Udpeger en mærkeindehaver, der ikke har bopæl  

 her i landet, en ny fuldmægtig, skal mærkeindehaveren eller den nye  

 fuldmægtig til direktoratet for patent- og varemærkevæsenet indgive skriftlig  

 begæring om, at den nye fuldmægtigs navn og hjemsted indføres i  

 varemærkeregisteret.
Begæringen skal være ledsaget af behørig fuldmagt i  

 overensstemmelse med reglerne i § 2. Når der er tilført varemærkeregisteret  

 bemærkning om den nye fuldmægtig, bekendtgøres dette i Registreringstidende.
 § 13.  Sker der iøvrigt ændring i noget forhold,  

 hvorom bemærkning tidligere er tilført varemærkeregisteret, skal ændringen  

 tilføres registeret, såfremt mærkeindehaveren eller en anden dertil  

 berettiget indgiver skriftlig begæring herom ledsaget af behørig  

 dokumentation for ændringen og af den foreskrevne afgift.
 Når bemærkning om ændringen er tilført registeret, bekendtgøres dette i  

 Registreringstidende.
 § 14.  Er en begæring om tilførsel til  

 varemærkeregisteret om noget forhold, der omfattes af bestemmelserne i §§  

 9-11 og § 13, ikke underskrevet af den, der i henhold til de nævnte  

 bestemmelser er berettiget til at indgive sådan begæring, skal denne være  

 ledsaget af behørig fuldmagt for underskriveren.
§ 15.  Anmeldelse om fornyelse af et varemærkes  

 registrering kan tidligst indgives 1 år før og skal være indgivet senest 6  

 måneder efter registreringsperiodens udløb.
Anmeldelsen skal indgives til  

 direktoratet for patent- og varemærkevæsenet og skal være affatttet på dansk  

 på dertil bestemte blanketter, der kan fås udleveret i direktoratet.
I  

 anmeldelsen skal varemærket angives ved dets registreringsnummer.
I øvrigt  

 finder de i § 1, stk. 2, og § 2 givne forskrifter anvendelse på anmeldelsen.  

 Med anmeldelsen skal følge den foreskrevne fornyelsesafgift.
 Har mærkeindehaveren ikke iagttaget de om anmeldelse givne forskrifter,  

 giver direktoratet mærkeindehaveren en frist til at berigtige anmeldelsen.
Er anmeldelsen ikke berigtiget inden udløbet af den fastsatte frist,  

 afslås den, og mærkeindehaveren underrettes herom.
Når de ved varemærkelovens  

 § 44 fastsatte ankefrister er udløbet, uden at direktoratets afgørelse er  

 indbragt for handelsministeren eller domstolene, slettes varemærket af  

 registeret, og bekendtgørelse herom sker i Registreringstidende.
Findes anmeldelsen i orden, tilstiller direktoratet anmelderen meddelelse  

 herom med opfordring til at indbetale de foreskrevne klasseafgifter.
Når  

 afgifterne er indbetalt, indføres fornyelsen i varemærkeregisteret, og  

 bekendtgørelse herom sker i Registreringstidende.
Samtidig underrettes  

 mærkeindehaveren om registreringens fornyelse ved fremsendelse af en fotokopi  

 af registeret.
 Er anmeldelse om fornyelse ikke indgivet inden 6 måneder efter  

 registreringsperiodens udløb, slettes varemærket af registeret, og  

 bekendtgørelse herom sker i Registreringstidende.
 § 16.  Begæring om et varemærkes udslettelse af  

 registeret skal være underskrevet af mærkeindehaveren selv eller være  

 ledsaget af behørig fuldmagt for underskriveren.
 Når mærket er slettet af registeret, bekendtgøres dette i  

 Registreringstidende.
 § 17.  Fuldmagter, overdragelsesdokumenter og andre i  

 denne bekendtgørelse omhandlede dokumenter skal, hvis de er affattet på et  

 fremmed sprog, på direktoratets forlangende forsynes med en af en  

 statsautoriseret translatør bekræftet oversættelse.
 § 18.  De ved ikrafttrædelsen af varemærkelov nr. 211  

 af 11. juni 1959 foreliggende uafgjorte anmeldelser behandles efter den  

 hidtidige lovgivnings bestemmelser, medmindre anmelderen, inden behandlingen  

 af anmeldelsen er afsluttet, skriftligt har indgivet begæring om, at  

 anmeldelsen behandles i henhold til varemærkelov af 1959.
På varemærker, som er registreret i medfør af hidtidig lovgivning, finder  

 registrering i vareklasser først anvendelse ved registreringens fornyelse.
En  

 registrering kan ikke ved tilpasningen til klasseinddelingen gives et videre  

 omfang, end den hidtil har haft.
 § 19.  Denne bekendtgørelse træder i kraft den 1.  

 oktober 1960. Med den begrænsning, der følger af § 18, stk. 1, træder  

 bestemmelserne i nærværende bekendtgørelse i stedet for handelsministeriets  

 bekendtgørelse nr. 36 af 4. marts 1953.
Handelsministeriet, den 21. september  

 1960 Lars P.
Jensen.
 /äErik Tuxen.
 Bilag.
 Klassefortegnelse.
I.
Varer.
 Klasse 1. Kemiske produkter til industrielle, videnskabelige og  

 fotografiske formål samt til anvendelse i landbrugs-, skovbrugs- og  

 havebrugsøjemed, kunstig og syntetisk harpiks, plastic i rå tilstand (i form  

 af pulver, vædske elle masse), naturlige og kunstige gødningsmidler,  

 ildslukningsmidler, hærdemidler, og kemiske præparater til lodning, kemiske  

 konserveringsmidler til levnedsmidler, garvestoffer, bindemidler til  

 industrielle formål.
 Klasse 2. Maling, fernis, lak, rustbeskyttelsesmidler og  

 træimprægneringsmidler, farvestoffer, bejdsemidler, naturlig harpiks,  

 bladmetaller og metalpulver til brug for malere og dekoratører.
 Klasse 3. Blegemidler og andre midler til vask og rensning af tøj,  

 præparater til rengøring, polering og fjernelse af pletter samt slibemidler,  

 sæbe, parfumerivarer, æteriske olier, kosmetiske præparater, hårvand,  

 tandplejemidler.
 Klasse 4. Olier og fedtstoffer til industrielle formål (dog ikke  

 spiseolier og spisefedt eller æteriske olier), smøremidler, støvbindemidler,  

 brændstoffer (herunder motordrivmidler) og belysningsstoffer, lys og væger.
 Klasse 5. Farmaceutiske og veterinærmedicinske præparater samt præparater  

 til sundhedspleje, diætetiske præparater til børn og syge, plastre og  

 forbindsstoffer, materiale til tandplombering og til tandaftryk,  

 desinfektionsmidler, præparater til udryddelse af ukrudt og skadedyr.
 Klasse 6. Ubearbejdede og delvis bearbejdede uædle metaller og legeringer  

 heraf, ankre, ambolte, klokker, valsede og støbte byggematerialer,  

 jernbaneskinner og andet materiale af metal til jernbaneanlæg, kæder (dog  

 ikke drivkæder til køretøjer), metalkabler og -tråd (dog ikke til elektriske  

 formål), kleinsmedearbejder, metalrør, pengeskabe og pengekasser, stålkugler,  

 hestesko, søm og skruer, andre af uædle metaller fremstillede varer, ikke  

 indeholdt i andre klasser, malm.
 Klasse 7. Maskiner og værktøjsmaskiner, motorer (dog ikke til køretøjer),  

 koblinger og drivremme (dog ikke til køretøjer), store landbrugsredskaber,  

 rugemaskiner.
 Klasse 8. Håndværktøj og -instrumenter, knivsmedevarer, gafler og skeer,  

 hug- og stikvåben.
 Klasse 9. Videnskabelige, nautiske, geodætiske, elektriske (herunder også  

 radiotekniske), fotografiske, kinematografiske og optiske apparater og  

 instrumenter samt apparater og instrumenter til vejning, måling, signalering,  

 kontrol, livredning og undervisning, mønt- og jetonautomater, talemaskiner,  

 kasseapparater og regnemaskiner, ildslukningsapparater.
 Klasse 10. Kirurgiske, medicinske, odontologiske og veterinære apparater  

 og instrumenter (herunder kunstige lemmer, øjne og tænder).
 Klasse 11. Installationer til belysning, opvarmning, dampdannelse,  

 kogning, køling, tørring, ventilation og vandledning samt  

 sanitetsinstallationer.
 Klasse 12. Køretøjer, befordringsmidler til brug på land, i luften eller i  

 vandet.
 Klasse 13. Skydevåben, ammunition og projektiler, sprængstoffer,  

 fyrværkerigenstande.
 Klasse 14. Ædle metaller og legeringer heraf samt varer af ædle metaller  

 eller varer overtrukket hermed (dog ikke knivsmedevarer, gafler og skeer),  

 juvelererarbejder, ædelstene, ure og andre kronometriske instrumenter.
 Klasse 15. Musikinstrumenter (dog ikke talemaskiner og radiotekniske  

 apparater).
 Klasse 16. Papir og papirvarer, pap og papvarer, tryksager, aviser og  

 tidsskrifter, bøger, bogbinderiartikler, fotografier, klæbemidler til  

 papirvarer, artikler til brug for kunstnere, pensler, skrivemaskiner og  

 kontorartikler (dog ikke møbler), instruktions- og undervisningsmateriale  

 (dog ikke apparater), spillekort, tryktyper, klicheer.
 Klasse 17. Guttaperka, gummi, balata og erstatningsstoffer herfor samt  

 varer fremstillet af disse materialer og ikke indeholdt i andre klasser,  

 plastic i halvforarbejdet tilstand i form af folier, blokke og stænger,  

 tætnings-, paknings- og isoleringsmateriale, asbest, glimmer og varer heraf,  

 slanger, dog ikke af metal.
 Klasse 18. Læder og læderimitationer samt varer fremstillet af disse  

 materialer og ikke indeholdt i andre klasser, skind og huder, kufferter og  

 rejsetasker, paraplyer, parasoller og spadserestokke, piske, seletøj og  

 sadelmagervarer.
 Klasse 19. Byggematerialer, sten og kunststen, cement, kalk, mørtel, gips  

 og grus, rør af ler eller cement, vejbygningsmateriale, asfalt, beg, tjære og  

 bitumen, transportable huse, stenmonumenter, skorstene.
 Klasse 20. Møbler, spejle, billedrammer, varer (ikke indeholdt i andre  

 klasser) af træ, kork, rør, spanskrør, kurvefletning, horn, ben, elfenben,  

 fiskeben, skildpadde, rav, perlemor, merskum og celluloid samt af  

 erstatningsstoffer for disse materialer eller af plastic.
 Klasse 21. Små husholdnings- og køkkenudstyrsartikler (dog ikke af ædle  

 metaller eller overtrukket hermed), kamme og svampe, børster,  

 børstenbindermateriale, redskaber og materiale til rengøringsformål, ståluld.  

 Glasvarer, porcelæn og keramik, ikke indeholdt i andre klasser.
 Klasse 22. Tovværk, reb, liner, snører, net, telte, markiser,  

 presenninger, sejl, sække, polstringsmateriale (krølhår, kapok, fjer, tang o.  

 s. v.), ubearbejdet fibermateriale til tekstilfabrikation.
 Klasse 23. Tråd og garn.
Klasse 24. Vævede stoffer, senge- og bordtæpper.
Tekstilvarer, ikke  

 indeholdt i andre klasser.
 Klasse 25. Beklædningsgenstande, herunder støvler, sko og tøfler.
 Klasse 26. Kniplinger og broderier, bånd og possementmagervarer, knapper,  

 tryklåse, hægter og maller, knappenåle og synåle, kunstige blomster.
 Klasse 27. Tæpper, måtter, linoleum og andet gulvbelægningsmateriale,  

 vægbeklædningsmateriale, som ikke er tekstilvarer.
 Klasse 28. Spil og legetøj, gymnastik- og sportsartikler (dog ikke  

 beklædningsgenstande), julepynt.
 Klasse 29. Kød, fisk, fjerkræ og vildt, konserverede, tørrede og kogte  

 frugter og grøntsager, syltetøj og gele, æg, mælk og andre mejeriprodukter,  

 spiselige olier og spisefedt, konserves, pickles.
 Klasse 30. Kaffe, the, kakao, sukker, ris, tapioka, sago, kaffeerstatning,  

 mel og næringsmidler af korn, brød, kiks, bageri- og konditorivarer,  

 konfekturevarer, spiseis, honning, sirup, gær, bagepulver, salt, sennep,  

 peber, eddike, herunder vineddike, sauce, krydderier, is.
 Klasse 31. Landbrugs-, skovbrugs- og havebrugsprodukter samt korn, ikke  

 indeholdt i andre klasser, levende dyr, friske frugter og grøntsager,frø og  

 såsæd, levende planter og naturlige blomster, næringsmidler til dyr, malt.
 Klasse 32. Øl, mineralvand og kulsyreholdige vande og andre ikke  

 alkoholholdige drikke, saft og andre præparater til fremstilling af drikke.
 Klasse 33. Vin, spirituosa og likør.
 Klasse 34. Tobak, rå og forarbejdet, artikler for rygere, tændstikker.
II.
Tjenesteydelser.
Klasse 35. Annonce- og reklamevirksomhed.
Bistand ved udøvelse af  

 forretningsvirksomhed.
 Klasse 36. Forsikringsvirksomhed og financiel virksomhed.
 Klasse 37. Bygge-, installations-, vedligeholdelses- og  

 reparationsvirksomhed.
 Klasse 38. Kommunikationsvirksomhed.
 Klasse 39. Transport- og opbevaringsvirksomhed.
 Klasse 40. Forarbejdning og behandling af materialer og genstande.
 Klasse 41. Opdragelses-, uddannelses- og underholdningsvirksomhed.
 Klasse 42. Andre tjenesteydelser, der ikke indeholdes i klasserne 35-41.
Til brug ved klassificeringen har direktoratet for patent- og  

 varemærkevæsenet udarbejdet et alfabetisk vareindex, der angiver til hvilken  

 eller hvilke klasser en vare henhører samt en fortegnelse over vareklasser  

 med alfabetisk index over varer indeholdt i hver enkelt klasse.
Disse  

 publikationer er tilgængelige i direktoratets læsesal og på  

 centralbibliotekerne, ligesom de kan købes i direktoratets ekspedition.
