Føring af gravemaskine påmonteret polygrab til løft af uensartede  

 emner til over 1,5 meters højde kræver kranførercertifikat 95-2112-2 I skrivelse af 18. april 1995 har », » afdeling, klaget over  

 Direktoratet for Arbejdstilsynets afgørelse af 21. marts 1995 vedrørende  

 påbud om kranførercertifikat.
Klagens indhold Det anføres til støtte for klagen blandt andet, at man ikke finder, at en  

 læsse-/gravemaskine kræver kranførercertifikat, idet der ikke er forskel på  

 en maskine påmonteret en hydraulisk polygrab og en maskine påmonteret en  

 hydraulisk skovl.
Forskellen ligger efter virksomhedens opfattelse kun i  

 valget af tilbehør.
 I den forbindelse oplyser virksomheden, at der ikke foretages løft med  

 maskinen monteret med wire, kæder, stropper eller kroghejs.
Endvidere henviser virksomheden i sin klage til At-meddelelse nr. 2.02.1  

 om kranførercertifikat, hvor det er omtalt, at kranførercertifikat kræves til  

 mekanisk drevne kraner, som kan løfte en byrde fri af underlaget, og som har  

 mindst en mekanisk bevægelse udover hejse- og firebevægelsen.
Virksomheden  

 anfører, at ved hejse- og firebevægelse forstås wire og/eller kroghejs efter  

 At-meddelelse nr. 2.02.1.
 Endelig oplyser virksomheden, at man telefonisk fra direktoratet har fået  

 oplyst, at der kræves kranførercertifikat B til at føre den nævnte maskine,  

 hvilket virksomheden finder urimeligt, da en grave/læssemaskine efter dens  

 opfattelse ikke kan sammenlignes med en mobilkran med wire eller kroghejs.  

 Fastholdes kravet om kranførercertifikat, findes virksomheden ingen relevante  

 uddannelsesmuligheder.
Sagsforløb Ved et tilsynsbesøg på virksomheden den 30. december 1993 bliver kreds  

 Københavns amt opmærksom på, at der på virksomheden uden kranførercertifikat  

 bliver ført en læsse/gravemaskine påmonteret en polygrab.
Kredsen afgiver  

 herefter den 6. januar 1994 påbud om, at føring af kran monteret med grab  

 kræver kranførercertifikat.
 Den 6. oktober 1994 klager virksomheden over afgørelsen til direktoratet,  

 der vælger at behandle klagen på trods af fristoverskridelsen, idet der inden  

 for branchen hersker usikkerhed om certifikatkravene vedrørende  

 læsse/gravemaskiner, og idet der på tidspunktet for klageskrivelsen verserede  

 en klage i Arbejdsministeriet om samme emne.
Kredsen oplyser i skrivelse af 14. marts 1995 til direktoratet, at der er  

 tale om en ATLAS 1602 D gravemaskine påmonteret en polygrab med 6 kløer.  

 Maskinen kan grabbe op til 2 tons og bliver brugt til at sortere metalaffald  

 i form af fx. radiatorer, køleskabe mv. til forskellige containere.
Desuden  

 bliver maskinen brugt til at skrabe metalaffald sammen ved hjælp af et  

 skrabeblad.
 Af direktoratet afgørelse af 21. marts 1995 fremgår det, at direktoratet  

 fastholder kredsens afgørelse om, at det kræver kranførercertifikat at føre  

 en læsse/gravemaskine påmonteret polygrab.
 Direktoratet begrunder sin afgørelse med, at der ifølge § 1 i  

 Arbejdsministeriets bekendtgørelse nr. 509 af 15. oktober 1976 om  

 kranførercertifikat kræves kranførercertifikat for at føre mekanisk drevne  

 kraner og lignende hejseredskaber, der kan løfte en byrde fri af underlaget,  

 og som har mindst en mekanisk bevægelse udover hejse- og firebevægelsen.
I henhold til Arbejdstilsynets praksis skal føreren af en gravemaskine,  

 når den anvendes som kran, have kranførercertifikat.
Dette krav håndhæves dog  

 ikke, når gravemaskinen kun lejlighedsvis bruges til kranarbejde, og hvis der  

 ikke er personer i umiddelbar nærhed af byrden, når den løftes, transporteres  

 og afsættes.
Endvidere er kraner og lignende hejseredskaber, som anvendes til serieløft  

 med et til formålet tilpasset løftegrej, undtaget fra certifikatkravet.
Der  

 er i denne sag tale om løft af ensartede emner som led i en afgrænset  

 arbejdsproces og med maksimal løftehøjde på 1,5 m fra underlaget til byrdens  

 nederste punkt.
Det er direktoratets vurdering, at de hejs og løft, der udføres under  

 anvendelse af en læsse-/gravemaskine med påmonteret polygrab må betegnes som  

 kranarbejde.
Det er endvidere direktoratets vurdering, at disse  

 arbejdsoperationer udføres ofte.
 Direktoratet er af den opfattelse, at det omtalte løftearbejde  

 forudsætter, at der sker løft til over 1,5 meters højde, idet byrden løftes  

 op i containere, samt at løft af skrot ikke kan betegnes som serieløft på  

 grund af emnernes uensartethed.
 Endelig er det direktoratets vurdering, at en skrotplads som arbejdsområde  

 for udførelsen af de nævnte løft ikke kan betegnes som et afspærret område,  

 der udelukker, at fald eller svingning af byrden kan forvolde personskade.
I direktoratets udtalelse af 8. juni 1995 præciserer direktoratet, at der  

 - både i bekendtgørelsen om kranførercertifikat og i Arbejdstilsynets  

 bekendtgørelse nr. 1101 af 14. december 1992 om hejseredskaber og spil - ved  

 begreberne hejse- og firebevægelse forstås de bevægelser, der henholdsvis  

 løfter og sænker byrden, og at der til forståelsen af disse begreber ikke er  

 knyttet nogen forud bestemte løftemidler eller fastgøringsgrej.
Det afgørende  

 for, om der er tale om et kranløft, er at byrden er frithængende, og at  

 byrden ikke er understøttet som ved brug af løftemaskiner (fx. gaffeltrucks).  

 Direktoratet bemærker i den forbindelse, at der også kræves certifikat til at  

 føre hydrauliske kraner påmonteret magnet- og vakuumløftegrej.
 Direktoratet oplyser, at det er direktoratet praksis at kræve  

 kranførercertifikat, når en gravemaskine anvendes som kran.
Endvidere henviser direktoratet til Arbejdsministeriets afgørelse af 29.  

 november 1994, hvor Arbejdsministeriet tiltrådte direktoratets afgørelse om  

 afslag på dispensation for kranførercertifikat til gravemaskine påmonteret  

 polygrab.
Også her var der tale om, at en gravemaskine blev brugt til  

 kranløft på en skrotplads.
 Direktoratet indstiller, at afgørelsen af 21. marts 1995 fastholdes.
Med hensyn til hvilken type kranførercertifikat, der kræves til den  

 pågældende maskine, oplyser direktoratet, at et kranførercertifikat, type B,  

 for mobilkraner, vil dække.
Der vil endvidere efter forud indhentet  

 godkendelse i Direktoratet for Arbejdstilsynet være mulighed for på et  

 AMU-center at rekvirere et kursus specielt indrettet med henblik på  

 erhvervelse af kranførercertifikat til den pågældende maskintype.
Et sådant  

 kursus med efterfølgende prøve kan aflægges på den enkelte virksomheds egne  

 maskiner.
Arbejdsmiljørådets indstilling Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljørådet, der har udtalt, at LO støtter direktoratets  

 afgørelse.
DA tilkendegiver, at foreningen i princippet er enig i, at arbejde med den  

 pågældende læsse/gravemaskine bør være omfattet af krav om certifikat.
Det er  

 imidlertid DA's opfattelse, at arbejde med den pågældende maskine ikke er  

 omfattet af de eksisterende regler herom.
 Det er ligeledes DA's opfattelse, at de eksisterende certifikatuddannelser  

 ikke rammer denne målgruppe.
 DA kan imidlertid tiltræde direktoratets afgørelse under forudsætning af,  

 at reglerne i forbindelse med den igangværende revision korrigeres i  

 overensstemmelse hermed.
 SALA kan støtte direktoratets afgørelse og foreslår i den forbindelse, at  

 der bliver givet en lang efterkommelsesfrist med henblik på, at  

 hjemmelsgrundlaget kan blive bragt i orden.
 Det øvrige råd og formanden kan ligeledes tilslutte sig direktoratets  

 indstilling.
Arbejdsministeriets afgørelse Arbejdsministeriet skal i den anledning meddele, at man, med hjemmel i § 1  

 i Arbejdsministeriets bekendtgørelse nr. 509 af 15. oktober 1976 om  

 kranførercertifikat og Arbejdsministeriets bekendtgørelse nr. 121 af 21.  

 marts 1979 om ændring af bekendtgørelse om kranførercertifikat, fastholder  

 direktoratets afgørelse af 21. marts 1995, således at det kræver  

 kranførercertifikat at føre en læsse-/gravemaskine påmonteret polygrab.
Afgørelsen skal efterkommes inden den 1. april 1996 Arbejdsministeriets begrundelse Der er i afgørelsen lagt vægt på, at grave-/læssemaskinen med påmonteret  

 polygrab jævnligt udfører kranarbejde med læsning af skrot, der må betegnes  

 som løft af uensartede emner til over 1,5 meters højde.
Der er endvidere lagt  

 vægt på, at arbejdsområdet ikke kan betegnes som et afspærret område, hvorfor  

 faren for personskade ved fald eller svingning af byrden ikke kan udelukkes.
