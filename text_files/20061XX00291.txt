Skriftlig fremsættelse (28. februar 2007) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov  

  

 om ændring af lov om Danmarks tiltrædelse af  

 Schengenkonventionen (Gennemførelse af rådsafgørelse og forordning om  

 oprettelse, drift og brug af anden generation af  

 Schengen-informationssystemet  

 (SIS II)).
(Lovforslag nr.
L 164).
Lovforslaget har til formål at gennemføre de ændringer i  

 loven om Danmarks tiltrædelse af Schengenkonventionen, som er nødvendige for  

 at  

 Danmark kan gennemføre en rådsafgørelse og en forordning om oprettelse, drift  

 og brug af anden generation af Schengen-informationssystemet (SIS II).  

 Forordningen må på visse punkter anses for at nødvendiggøre ændringer i  

 udlændingeloven.
Disse ændringer vil blive gennemført i et særskilt  

 lovforslag,  

 som integrationsministeren af lovtekniske årsager  henset til, at  

 tidspunktet  

 for forordningens anvendelse endnu ikke er endelig fastlagt  vil  

 fremsætte i  

 en senere folketingssamling.
 Forordningen om oprettelse, drift og brug af anden  

 generation af Schengen-informationssystemet (SIS II) er vedtaget af Rådet i  

 december 2006, mens der i oktober 2006 er opnået politisk enighed i Rådet om  

 et  

 udkast til rådsafgørelse om oprettelse, drift og brug af anden generation af  

 Schengen-informationssystemet (SIS II). Rådsafgørelsen er som følge af  

 parlamentariske forbehold  herunder fra dansk side  endnu ikke  

 vedtaget.
Etableringen af anden generation af  

 Schengen-informationssystem (SIS II) sker i meget vid udstrækning med  

 udgangspunkt  

 i det eksisterende system og de regler, der gælder herfor.
De former for  

 indberetninger, som kan optages i SIS II, er de samme som i dag.
Det drejer  

 sig  

 om indberetninger om:
  

 	  

 personer, der begæres  

 anholdt med henblik på udlevering,   

 	  

 uønskede udlændinge,  

 der nægtes indrejse,   

 	  

 forsvundne personer  

 eller personer, der af hensyn til deres egen sikkerhed midlertidigt bør tages  

 i  

 varetægt,   

 	  

 vidner, personer, der  

 er indstævnet for en domstol som led i en straffesag på grund af handlinger,  

 som de retsforfølges for, eller personer, som skal have forkyndt en  

 strafferetlig dom eller en tilsigelse til afsoning af frihedsstraf,   

 	  

 personer eller  

 genstande med henblik på diskret overvågning eller målrettet kontrol, og   

 	  

 genstande, der skal  

 beslaglægges eller anvendes som bevismidler i straffesager.
 De typer af oplysninger, som kan indlæses i SIS II, svarer  

 ligeledes i vid udstrækning til, hvad der i dag kan indlæses i  

 Schengen-informationssystemet.
 Det samme gælder med hensyn til, hvilke myndigheder der har  

 adgang til det fælles informationssystem SIS II og til hvilke formål:
  

 	  

 grænsekontrol   

 	  

 anden politi- og  

 toldkontrol, og   

 	  

 administration af  

 udlændingelovgivningen.
På nogle punkter betyder  

 indførelsen af SIS II dog ændringer i de gældende regler for anvendelsen af  

 og  

 sikkerheden omkring Schengen-informationssystemet.
Idet der i øvrigt henvises  

 nærmere til de almindelige bemærkninger til det fremsatte lovforslag, særligt  

 punkt 3 og 4, kan der navnlig fremhæves følgende ændringer:
1. Med indførelsen af SIS II gennemføres der visse lempelser  

 af de materielle betingelser for at indberette personer eller genstande med  

 henblik på diskret overvågning eller målrettet kontrol, idet der ikke længere  

 stilles krav om, at en person er i færd med eller har til hensigt at begå et  

  

 større  

  

 antal  

  

 særligt alvorlige  

  

 strafbare handlinger.
Fremover vil det være  

 tilstrækkeligt, at der er tale om én grov strafbar handling, hvorved bl.a.  

 forstås de handlinger, som er omfattet af den såkaldte positivliste i  

 rammeafgørelsen om den europæiske arrestordre.
Indførelsen af SIS II indebærer ikke væsentlige ændringer i  

 de nugældende regler for indberetning af en person som uønsket udlænding, og  

 de  

 gældende kriterier herfor videreføres således grundlæggende.
Som noget nyt  

 fastsættes  

 der dog regler om, at der fremover skal ske indberetning i SIS II om  

 tredjelandsstatsborgere, som er omfattet af en såkaldt restriktiv  

 foranstaltning (et rejseforbud), og som derfor skal nægtes indrejse eller  

 ophold på Schengen-området.
I forbindelse med optagelsen af en person på  

 EUs  

 liste om rejserestriktioner besluttes det, hvilket medlemsland, der skal være  

 ansvarlig for at indberette den pågældende person i SIS II.
Det forventes, at  

 det medlemsland, der har formandskabet på tidspunktet for beslutningen om at  

 optage en person på EUs liste om rejserestriktioner, skal forestå  

 indberetningen  

 af den pågældende person i SIS II.
2. De typer af oplysninger, som kan indlæses i SIS II,  

 svarer som tidligere nævnt i vid udstrækning til, hvad der i dag kan indlæses  

 i  

 Schengen-informationssystemet.
Som noget nyt skabes der dog mulighed for at  

 indlæse fotos og fingeraftryk i SIS II.
Disse biometriske data skal til at  

 begynde med alene kunne bruges til at bekræfte identiteten af en person, der  

   

 på baggrund af en søgning på andre data  er fundet et hit  

 på.
På længere  

 sigt skal fingeraftryk  når dette er teknisk muligt  dog også  

 kunne bruges  

 til direkte identifikation af personer, hvilket vil give grundlag for en mere  

 præcis identifikation og forbedre den samlede kvalitet af de  

 personoplysninger,  

 der indlæses og anvendes i systemet.
Fotografier og fingeraftryk kan først  

 indlæses i systemet, når de har gennemgået en særlig kvalitetskontrol med  

 henblik på at sikre, at oplysningerne er tilstrækkeligt entydige.
Som noget nyt fastsættes det også,  

 at der fremover kun vil kunne foretages en indberetning i SIS II, såfremt  

 visse  

 minimumsoplysninger er til stede.
De oplysninger, der som minimum skal være  

 til  

 stede, er oplysninger om den pågældende persons navn, køn, en henvisning til  

 den afgørelse, der ligger til grund for indberetningen, samt oplysninger om  

 forholdsregler, der skal tages i anledning af indberetningen.
Herudover skal  

 alle de øvrige oplysninger, som kan indlægges i SIS II, indlæses i det omfang  

 de er til rådighed.
Formålet hermed er at sikre, at en indberetning i SIS II  

 indeholder tilstrækkelige oplysninger til at kunne danne grundlag for en  

 entydig og sikker identifikation af den indberettede.
Med etableringen af SIS II åbnes der endvidere mulighed for  

 at indlæse oplysninger, om hvilken myndighed der har foretaget  

 indberetningen,  

 samt en henvisning til den afgørelse, der ligger til grund for  

 indberetningen,  

 ligesom det  når der er et klart operativt behov herfor  bliver  

 muligt at  

 sammenkoble forskellige typer af indberetninger, således at de kompetente  

 nationale myndigheder bliver opmærksomme på, at den pågældende er indberettet  

 i  

 systemet til flere formål.
Sammenkoblingen af oplysninger vil ikke udvide en  

 myndigheds adgang til SIS II-oplysninger.
Endelig skabes der også mulighed  

 for  

 at indlæse en kopi af en europæisk arrestordre i SIS II.
3. De myndigheder, som i dag har adgang til  

 Schengen-informationssystemet, vil også fremover få adgang til SIS II.
På et  

 punkt sker der en udvidelse, idet de nationale medlemmer af Eurojust og deres  

 assistenter får en udvidet adgang, således at de fremover også kan søge på  

 indberetninger om forsvundne personer samt indberetninger om genstande, der  

 skal beslaglægges eller anvendes som bevismidler i straffesager mv.
 Udgangspunktet om, at oplysninger i  

 Schengen-informationssystemet ikke må stilles til rådighed for tredjelande  

 eller internationale organisationer, opretholdes også for så vidt angår SIS  

 II.  

 Dette udgangspunkt modificeres dog, idet der efter rådsafgørelsen åbnes  

 mulighed for, at der  under nærmere fastsatte betingelser  kan  

 indgås en  

 aftale mellem Interpol og EU om udveksling af visse oplysninger om stjålne,  

 ulovligt handlede, forsvundne eller ugyldiggjorte pas i form af pasnummer,  

 udstedelsesland og dokumenttype.
4. Herudover betyder indførelsen af SIS II også visse  

 ændringer af de tekniske og strukturelle rammer for  

 Schengen-informationssystemet.
På det tekniske plan åbnes der således  

 mulighed  

 for direkte søgninger i den centrale SIS II-database frem for i en national  

 kopi af databasen, og på det strukturelle plan kan nævnes, at den  

 operationelle  

 forvaltning af det centrale Schengen-informationssystem, der i dag varetages  

 af  

 én medlemsstat (Frankrig), på længere sigt skal overgå til en særlig  

 forvaltningsmyndighed.
5. Endelig skal det fremhæves, at etableringen af SIS II  

 sker inden for de databeskyttelsesmæssige rammer, som i dag gælder for  

 systemet.
På flere punkter indføres der desuden nye databeskyttelsesmæssige  

 krav, herunder bl.a. i form af øgede krav til datasikkerheden, navnlig ved at  

 indføre en pligt til at udarbejde sikkerhedsplaner, pligt til fysisk at  

 beskytte  

 oplysninger, pligt til at udarbejde personaleprofiler for personer med adgang  

 til systemet samt pligt til at foretage egenkontrol af  

 sikkerhedsforanstaltningerne.  

 Der stilles endvidere øgede krav til opbevaringen af registreringer på  

 nationalt  

 og centralt plan, krav om uddannelse af personale, krav om  

 oplysningskampagner  

 samt om hurtigere adgang for den berørte person til dels at få indsigt i  

 oplysninger om vedkommende selv (egenacces), dels få foretaget rettelse eller  

 sletning af ukorrekte eller ulovligt behandlede oplysninger.
Herudover  

 indføres  

 der nye regler, som skal gøre det muligt at sondre mellem personer med  

 kendetegn, der ligner hinanden, således at en person, hvis identitet er  

 blevet  

 misbrugt, får mulighed for at anmode om tilføjelse af yderligere oplysninger  

 i  

 SIS II for at undgå fremtidige negative følger af fejlidentifikation.
Med vedtagelsen af lovforslaget giver Folketinget samtykke  

 efter grundlovens § 19, stk. 1, til at justitsministeren på Danmarks vegne i  

 Rådet for den Europæiske Union kan medvirke til vedtagelsen af rådsafgørelsen  

 om oprettelse, drift og brug af anden generation af  

 Schengen-informationssystemet (SIS II). Mens Danmark deltager i vedtagelsen  

 af  

 rådsafgørelsen, har Danmark som følge af forbeholdet vedrørende retlige og  

 indre anliggender ikke deltaget i vedtagelsen af forordningen om oprettelse,  

 drift og brug af anden generation af Schengen-informationssystemet (SIS II).  

 Forordningen vil således ikke være bindende for og ikke finde anvendelse i  

 Danmark.
Da forordningen imidlertid udbygger Schengen-reglerne, træffer  

 Danmark, inden 6 måneder efter at Rådet har vedtaget forordningen, afgørelse  

 om, hvorvidt Danmark vil gennemføre forordningen i dansk ret, jf. artikel 5 i  

 Protokollen om Danmarks Stilling.
Hvis Danmark beslutter sig herfor, vil  

 denne  

 afgørelse skabe en folkeretlig forpligtelse mellem Danmark og de øvrige  

 Schengen-lande.
 Justitsministeriet finder, at der i forbindelse med  

 indførelsen af de nye regler for SIS II er fundet en passende balance mellem  

 på  

 den ene side hensynet til at gøre Schengen-informationssystemet mere  

 effektivt  

 i forhold til de formål, som det tjener, og på den anden side hensynet til,  

 at  

 ændringer i det nuværende system sker inden for betryggende rammer, herunder  

 i  

 forhold til de databeskyttelsesmæssige aspekter.  

 Justitsministeriet  

 støtter derfor rådsafgørelsen og forordningen om oprettelse, drift og brug af  

 SIS II.
Danmarks deltagelse i Schengen-samarbejdet taler ligeledes  

 for, at Danmark tilslutter sig vedtagelsen af rådsafgørelsen og gennemfører  

 forordningen i sin lovgivning.
I overensstemmelse hermed vil regeringen inden  

 for den nævnte frist på 6 måneder tilkendegive, at Danmark ønsker at  

 gennemføre  

 forordningen i dansk ret.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
