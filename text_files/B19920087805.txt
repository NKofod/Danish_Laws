 I medfør af § 17 a, § 18 og § 35, stk. 2, i lov nr. 814 af 21.
 december 1988 om husdyrsygdomme, som ændret ved lov nr. 189 af 23.
marts 1992, og for så vidt angår § 17 a efter bemyndigelse fra landbrugsministeren, fastsættes:
 § 1.  Bekendtgørelsen omfatter indførsel og udførsel  

 af sæd fra alle husdyr undtagen kvæg og svin samt indførsel og udførsel af  

 befrugtede og ubefrugtede æg fra alle husdyr undtagen kvæg og fjerkræ.
 § 2.  Indførsel af sæd, befrugtede og ubefrugtede æg  

 må kun finde sted efter tilladelse fra Veterinærdirektoratet og på de  

 betingelser til sikring mod indslæbning af sygdomme, som måtte være stillet i  

 tilladelsen.
Stk. 2.  Undtaget fra reglen i stk. 1 er hundesæd, som  

 er opsamlet i og indført fra Færøerne, Island, Norge, Sverige, Storbritannien  

 og Nordirland, Irland, Japan, New Zealand eller Australien.
Sådan sæd kan  

 indføres under ledsagelse af en dansk- eller engelsksproget veterinærattest,  

 der indeholder oplysninger om Stk. 3.  Undtaget fra reglen i stk. 1 er endvidere  

 hingstesæd, som er opsamlet i og indført fra Norge, Sverige, Finland eller et  

 land, som er medlem af Det Europæiske Økonomiske Fællesskab (EF). Sådan sæd  

 kan indføres under ledsagelse af en dansk- eller engelsksproget  

 veterinærattest, der indeholder oplysninger om § 3.  Udførsel af sæd, befrugtede og ubefrugtede æg må  

 kun finde sted, såfremt sæden og æggene er ledsaget af en veterinærattest  

 udfærdiget på en formular godkendt af Veterinærdirektoratet.
 § 4.  Udgifter, som afholdes i medfør af denne  

 bekendtgørelse, er Veterinærdirektoratet uvedkommende.
 § 5.  Overtrædelse af bestemmelserne i §§ 2 eller 3  

 straffes med bøde.
 § 6.  Er en overtrædelse begået af et aktieselskab,  

 anpartsselskab, andelsselskab eller lignende, kan der efter § 36 i lov nr.  

 814 af 21. december 1988 om husdyrsygdomme pålægges selskabet som sådant  

 bødeansvar.
 § 7.  Bekendtgørelsen træder i kraft den 1. december  

 1992.
 Stk. 2.  Samtidig ophæves bekendtgørelse nr. 37 af 21.  

 januar 1991 om indførsel og udførsel af sæd og befrugtede æg og ubefrugtede  

 æg fra husdyr og bekendtgørelse nr. 25 af 2. januar 1981 om indførsel og  

 udførsel af sæd og befrugtede æg samt om avlsdyr og stambogsregistrering af  

 avlsdyr.
 § 8.  Bekendtgørelsen gælder ikke for Grønland.
