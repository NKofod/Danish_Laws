Nr BSF 2 Folketingsbeslutning om ændring af forretningsorden for Folketinget Fremsat af Erling Olsen (S) Ivar Hansen (V) Henning Grove (KF) Margrete  

 Auken (SF) Elisabeth Arnold (RV) den 8. oktober 1997 Vedtaget ved anden (sidste) behandling den 29. januar 1998 § 1 I forretningsorden for Folketinget, som vedtaget den 17. december 1953 og  

 senest ændret den 27. maj 1997, foretages følgende ændringer:
 1. § 45 udgår, og i stedet indsættes:
»§ 45 Stk. 1. Tjenestemænd og andre ansatte i Folketingets  

 administration ansættes og afskediges af formanden eller dem, formanden  

 bemyndiger hertil.
Uansøgt afskedigelse af tjenestemænd foretages dog af  

 formanden.
Ansættelse eller afskedigelse af medarbejdere i 37. eller højere  

 lønramme foretages endvidere af formanden efter forhandling med  

 næstformændene og efter godkendelse af Udvalget for Forretningsordenen.
 Stk. 2. Statsrevisorerne ansætter og afskediger sekretær og øvrige  

 medarbejdere i Statsrevisorernes Sekretariat i overensstemmelse med de  

 personalemæssige rammer, der er fastsat i henhold til § 51.
 Stk. 3. Rigsrevisor ansætter og afskediger sine medarbejdere i  

 overensstemmelse med de personalemæssige rammer, der er fastsat i henhold til  

 § 51. Ansættelse og afskedigelse af tjenestemænd i 36. eller højere lønramme  

 samt uansøgt afskedigelse for alle tjenestemænds vedkommende kræver dog  

 godkendelse af Udvalget for Forretningsordenen efter forudgående forelæggelse  

 for statsrevisorerne, jf. § 1, stk. 7, i lov om revisionen af statens  

 regnskaber m.m.
 Stk. 4. Ombudsmanden ansætter og afskediger sine medarbejdere i  

 overensstemmelse med de personalemæssige rammer, der er fastsat i henhold til  

 § 51.
§ 46 Stk. 1. Lov om tjenestemænd i staten, med undtagelse af §§ 1 og 3,  

 § 5, stk. 3-5, §§ 45-47 og §§ 49-54 h, og lov om åremålsansættelse af  

 tjenestemænd og ansatte på tjenestemandslignende vilkår finder tilsvarende  

 anvendelse for tjenestemænd i Folketinget, medmindre andet fastsættes af  

 Udvalget for Forretningsordenen.
Stk. 2. Hovedaftale for Folketingets tjenestemænd kan indgås af  

 Folketingets direktør efter bemyndigelse fra Folketingets formand.
Hvis der  

 ikke indgås aftale om hovedaftale, fastsættes løn- og andre ansættelsesvilkår  

 i et lønregulativ, der udstedes af Folketingets formand efter forhandling med  

 de pågældende personaleorganisationer og efter godkendelse af Udvalget for  

 Forretningsordenen.
 Stk. 3. Såfremt Folketinges direktør i henhold til stk. 2 indgår  

 hovedaftale, finder de bestemmelser om løn- og andre ansættelsesvilkår for  

 tjenestemænd i staten, der er fastsat i henhold til tjenestemandslovens §§  

 45-47, tilsvarende anvendelse for tjenestemænd i Folketinget, medmindre andet  

 fastsættes efter stk. 4.
Stk. 4. Aftaler om løn- og andre ansættelsesvilkår for  

 Folketingets tjenestemænd indgås mellem Folketingets direktør og de  

 centralorganisationer, som Folketingets direktør indgår hovedaftale med.
Kan  

 der ikke indgås aftale, træffes afgørelsen af Folketingets formand efter  

 forhandling med næstformændene.
 Stk. 5. Aftaler i henhold til stk. 4 kan dog ikke indgås om  

 forhold, der bestemmes ved lov, i henhold til lov eller i henhold til  

 forretningsorden for Folketinget, eller som angår Folketingets opgaver,  

 organisation eller personalebehov.
 Stk. 6. De bestemmelser, der er fastsat i henhold til den i stk. 1  

 nævnte lovgivning, finder tilsvarende anvendelse for tjenestemænd i  

 Folketinget, medmindre andet fastsættes af Folketingets formand efter  

 forhandling med næstformændene.
 Stk. 7. Afgørelser, der efter den i stk. 1 nævnte lovgivning  

 træffes af en minister, træffes, for så vidt angår tjenestemænd i  

 Folketinget, af Folketingets direktør.
§ 47 Stk. 1. Hovedaftale for Folketingets ikketjenestemænd kan indgås  

 af Folketingets direktør efter bemyndigelse fra Folketingets formand.
Hvis  

 der ikke indgås aftale om hovedaftale, kan løn- og andre ansættelsesvilkår  

 fastsættes i et lønregulativ, der udstedes af Folketingets formand efter  

 forhandling med de pågældende personaleorganisationer og efter godkendelse af  

 Udvalget for Forretningsordenen.
 Stk. 2. Såfremt Folketingets direktør i henhold til stk. 1 indgår  

 hovedaftale, finder de tilsvarende overenskomster og bestemmelser om løn- og  

 andre ansættelsesvilkår for ikketjenestemænd i staten anvendelse for  

 ikketjenestemænd i Folketinget, medmindre andet fastsættes efter stk. 3.
Stk. 3. Aftaler om løn- og andre ansættelsesvilkår for  

 Folketingets ikketjenestemænd indgås mellem Folketingets direktør og de  

 centralorganisationer, Folketingets direktør indgår hovedaftale med.
Kan der  

 ikke indgås aftale, træffes afgørelsen af Folketingets formand efter  

 forhandling med næstformændene.
 Stk. 4. Aftaler i henhold til stk. 3 kan dog ikke indgås om  

 forhold, der bestemmes ved lov, i henhold til lov eller i henhold til  

 forretningsorden for Folketinget, eller som angår Folketingets opgaver,  

 organisation eller personalebehov.
§ 48 Stk. 1. Lønninger til personalet hos statsrevisorerne og hos  

 Folketingets Ombudsmand fastsættes i et lønregulativ, der udstedes af  

 formanden efter forudgående forhandling med de pågældende  

 personaleorganisationer og efter godkendelse af Udvalget for  

 Forretningsordenen.
Personalet hos statsrevisorerne og hos Folketingets  

 Ombudsmand er i øvrigt med de af forholdene nødvendiggjorte afvigelser  

 omfattet af de almindelige regler, der er gældende for ansatte i statens  

 tjeneste.
 Stk. 2. De bestemmelser om løn- og andre ansættelsesvilkår for  

 tjenestemænd i staten, der er fastsat i henhold til tjenestemandslovens §§  

 45-49, finder tilsvarende anvendelse for tjenestemænd i Rigsrevisionen,  

 medmindre andet fastsættes efter §18 a, stk. 5, i lov om revisionen af  

 statens regnskaber m.m.
Stk. 3. Aftaler om løn- og andre ansættelsesvilkår for  

 tjenestemænd i Rigsrevisionen indgås mellem rigsrevisor og de i  

 tjenestemandslovens § 49 nævnte centralorganisationer.
Kan der ikke indgås  

 aftale, træffes afgørelsen af Udvalget for Forretningsordenen efter  

 forudgående forelæggelse for statsrevisorerne, jf. § 18 a, stk. 5, i lov om  

 revisionen af statens regnskaber m.m.
§ 49 Tjenestemænd i Folketingets administration samt tjenestemænd hos  

 statsrevisorerne, Rigsrevisionen og Folketingets Ombudsmand har ret til  

 pension efter de for statstjenestemænd gældende regler, jf. § 1, stk. 2, i  

 lov om tjenestemandspension.« §§ 46-49 bliver herefter §§ 50-53.
 2. I § 48, stk. 1, der bliver § 52, stk. 1, ændres »§  

 46, stk. 1,» til: »§ 50, stk. 1,».
§ 2 Folketingsbeslutningen træder i kraft ved vedtagelsen og har virkning for  

 de overenskomster og aftaler, der er indgået fra og med perioden 1995-97.
Oprindeligt fremsat forslag § 1 I forretningsorden for Folketinget, som vedtaget den 17. december 1953 og  

 senest ændret den 27. maj 1997, foretages følgende ændring:
 1. § 45 udgår, og i stedet indsættes:
»§ 45 Stk. 1. Tjenestemænd og andre ansatte i Folketingets  

 administration ansættes og afskediges af formanden eller dem, formanden  

 bemyndiger hertil.
Uansøgt afskedigelse af tjenestemænd foretages dog af  

 formanden.
Ansættelse eller afskedigelse af medarbejdere i 37. eller højere  

 lønramme foretages endvidere af formanden efter forhandling med  

 næstformændene og efter godkendelse af Udvalget for Forretningsordenen.
 Stk. 2. Statsrevisorerne ansætter og afskediger sekretær og øvrige  

 medarbejdere i Statsrevisorernes Sekretariat i overensstemmelse med de  

 personalemæssige rammer, der er fastsat i henhold til § 51.
 Stk. 3. Rigsrevisor ansætter og afskediger sine medarbejdere i  

 overensstemmelse med de personalemæssige rammer, der er fastsat i henhold til  

 § 51. Ansættelse og afskedigelse af tjenestemænd i 36. eller højere lønramme  

 samt uansøgt afskedigelse for alle tjenestemænds vedkommende kræver dog  

 godkendelse af Udvalget for Forretningsordenen efter forudgående forelæggelse  

 for statsrevisorerne, jf. § 1, stk. 7, i lov om revisionen af statens  

 regnskaber m.m.
 Stk. 4. Ombudsmanden ansætter og afskediger sine medarbejdere i  

 overensstemmelse med de personalemæssige rammer, der er fastsat i henhold til  

 § 51.
§ 46 Stk. 1. Lov om tjenestemænd i staten, med undtagelse af §§ 1 og 3,  

 § 5, stk. 3-5, §§ 45-47 og §§ 49-54 h, og lov om åremålsansættelse af  

 tjenestemænd og ansatte på tjenestemandslignende vilkår finder tilsvarende  

 anvendelse for tjenestemænd i Folketinget, medmindre andet fastsættes af  

 Udvalget for Forretningsordenen.
Stk. 2. Hovedaftale for Folketingets tjenestemænd kan indgås af  

 Folketingets direktør efter bemyndigelse fra Folketingets formand.
Hvis der  

 ikke indgås aftale om hovedaftale, fastsættes løn- og andre ansættelsesvilkår  

 i et lønregulativ, der udstedes af Folketingets formand efter forhandling med  

 de pågældende personaleorganisationer og efter godkendelse af Udvalget for  

 Forretningsordenen.
 Stk. 3. Såfremt Folketinges direktør i henhold til stk. 2 indgår  

 hovedaftale, finder de bestemmelser om løn- og andre ansættelsesvilkår for  

 tjenestemænd i staten, der er fastsat i henhold til tjenestemandslovens §§  

 45-47, tilsvarende anvendelse for tjenestemænd i Folketinget, medmindre andet  

 fastsættes efter stk. 4.
Stk. 4. Aftaler om løn- og andre ansættelsesvilkår for  

 Folketingets tjenestemænd indgås mellem Folketingets direktør og de  

 centralorganisationer, som Folketingets direktør indgår hovedaftale med.
Kan  

 der ikke indgås aftale, træffes afgørelsen af Folketingets formand efter  

 forhandling med næstformændene.
 Stk. 5. Aftaler i henhold til stk. 4 kan dog ikke indgås om  

 forhold, der bestemmes ved lov, i henhold til lov eller i henhold til  

 forretningsorden for Folketinget, eller som angår Folketingets opgaver,  

 organisation eller personalebehov.
 Stk. 6. De bestemmelser, der er fastsat i henhold til den i stk. 1  

 nævnte lovgivning, finder tilsvarende anvendelse for tjenestemænd i  

 Folketinget, medmindre andet fastsættes af Folketingets formand efter  

 forhandling med næstformændene.
 Stk. 7. Afgørelser, der efter den i stk. 1 nævnte lovgivning  

 træffes af en minister, træffes, for så vidt angår tjenestemænd i  

 Folketinget, af Folketingets direktør.
§ 47 Stk. 1. Hovedaftale for Folketingets ikketjenestemænd kan indgås  

 af Folketingets direktør efter bemyndigelse fra Folketingets formand.
Hvis  

 der ikke indgås aftale om hovedaftale, kan løn- og andre ansættelsesvilkår  

 fastsættes i et lønregulativ, der udstedes af Folketingets formand efter  

 forhandling med de pågældende personaleorganisationer og efter godkendelse af  

 Udvalget for Forretningsordenen.
 Stk. 2. Såfremt Folketingets direktør i henhold til stk. 1 indgår  

 hovedaftale, finder de tilsvarende overenskomster og bestemmelser om løn- og  

 andre ansættelsesvilkår for ikketjenestemænd i staten anvendelse for  

 ikketjenestemænd i Folketinget, medmindre andet fastsættes efter stk. 3.
Stk. 3. Aftaler om løn- og andre ansættelsesvilkår for  

 Folketingets ikketjenestemænd indgås mellem Folketingets direktør og de  

 centralorganisationer, Folketingets direktør indgår hovedaftale med.
Kan der  

 ikke indgås aftale, træffes afgørelsen af Folketingets formand efter  

 forhandling med næstformændene.
 Stk. 4. Aftaler i henhold til stk. 3 kan dog ikke indgås om  

 forhold, der bestemmes ved lov, i henhold til lov eller i henhold til  

 forretningsorden for Folketinget, eller som angår Folketingets opgaver,  

 organisation eller personalebehov.
§ 48 Stk. 1. Lønninger til personalet hos statsrevisorerne og hos  

 Folketingets Ombudsmand fastsættes i et lønregulativ, der udstedes af  

 formanden efter forudgående forhandling med de pågældende  

 personaleorganisationer og efter godkendelse af Udvalget for  

 Forretningsordenen.
Personalet hos statsrevisorerne og hos Folketingets  

 Ombudsmand er i øvrigt med de af forholdene nødvendiggjorte afvigelser  

 omfattet af de almindelige regler, der er gældende for ansatte i statens  

 tjeneste.
 Stk. 2. De bestemmelser om løn- og andre ansættelsesvilkår for  

 tjenestemænd i staten, der er fastsat i henhold til tjenestemandslovens §§  

 45-49, finder tilsvarende anvendelse for tjenestemænd i Rigsrevisionen,  

 medmindre andet fastsættes efter § 18 a, stk. 5, i lov om revisionen af  

 statens regnskaber m.m.
Stk. 3. Aftaler om løn- og andre ansættelsesvilkår for  

 tjenestemænd i Rigsrevisionen indgås mellem rigsrevisor og de i  

 tjenestemandslovens § 49 nævnte centralorganisationer.
Kan der ikke indgås  

 aftale, træffer afgørelsen af Udvalget for Forretningsordenen efter  

 forudgående forelæggelse for statsrevisorerne, jf. § 18 a, stk. 5, i lov om  

 revisionen af statens regnskaber m.m.
§ 49 Tjenestemænd i Folketingets administration samt tjenestemænd hos  

 statsrevisorerne, Rigsrevisionen og Folketingets Ombudsmand har ret til  

 pension efter de for statstjenestemænd gældende regler, jf. § 1, stk. 2, i  

 lov om tjenestemandspension.« §§ 46-49 bliver herefter §§ 50-53.
§ 2 Folketingsbeslutningen træder i kraft ved vedtagelsen og har virkning for  

 de overenskomster og aftaler, der er indgået fra og med perioden 1995-97.
Bemærkninger til forslaget  Præsidiet fik i efteråret 1993 en  

 henvendelse fra DJØF og CO II om indgåelse af hovedaftaler og overenskomster  

 for ansatte i Folketingets administration.
Efter at personaleforeningerne  

 havde udtalt sig positivt om henvendelsen, var Præsidiet indstillet på at  

 imødekomme foreningernes ønske om indgåelse af hovedaftaler og fik  

 tilslutning til denne positive holdning i Udvalget for Forretningsordenen.
 Der har herefter været ført forhandlinger om hovedaftaler og  

 overenskomster, som i foråret 1997 har været forelagt for og godkendt af  

 Præsidiet og Udvalget for Forretningsordenen.
Dette indebærer, at det er nødvendigt at ændre en række bestemmelser i  

 kapitel XVII i forretningsordenen for at skabe den fornødne hjemmel til, at  

 der kan indgås hovedaftale og overenskomster for ansatte i Folketingets  

 administration.
Samtidig gennemføres enkelte redaktionelle ændringer som  

 følge af, at Sekretariatet for Nordisk Råds Danske Delegation er blevet en  

 del af Folketingets administration.
Udkast til ændringen var bilagt  

 overenskomstudkastet i maj 1997.
Bemærkninger til de enkelte bestemmelser Til nr. 1 De foreslåede ændringer i § 45 er af redaktionel art.
 Bestemmelserne i paragraf § 46 har til formål at fastlægge de  

 tjenestemandsretlige særregler, som Folketingets administrations særlige  

 stilling nødvendiggør, samt at skabe hjemmel til, at der kan indgås  

 hovedaftale for Folketingets tjenestemænd.
 I § 46, stk. 1, foreslås, hvilke af de lovbestemte vilkår, som findes i  

 tjenestemandsloven og åremålsloven, der finder tilsvarende anvendelse i  

 Folketingets administration.
I § 46, stk. 2, foreslås, at Folketingets direktør kan indgå hovedaftale  

 for Folketingets tjenestemænd.
Det foreslås endvidere, at der fortsat kan  

 fastsættes løn- og andre ansættelsesvilkår i et lønregulativ, hvis der ikke  

 kan indgås hovedaftale.
I § 46, stk. 3, foreslås, at de aftaler om løn- og andre  

 ansættelsesvilkår, som Finansministeriet og tjenestemændenes  

 centralorganisationer har indgået i henhold til tjenestemandslovens § 45,  

 finder tilsvarende anvendelse i Folketingets administration.
Det er  

 imidlertid ikke tilstrækkeligt blot at henvise til Finansministeriets  

 aftaler, idet Folketingets direktør vil have behov for at indgå selvstændige  

 aftaler.
Det er derfor i § 46, stk. 4, foreslået, at løn- og  

 ansættelsesvilkår fastsættes ved aftale mellem Folketingets direktør og  

 centralorganisationerne.
Hvis parterne ikke kan blive enige, træffes  

 afgørelsen af formanden efter forudgående forhandling med næstformændene.
Hovedreglen for løn- og andre ansættelsesvilkår for Folketingets  

 tjenestemænd vil herefter være, at disse fastsættes ved aftale.
I § 46, stk.  

 5, angives dog visse undtagelser fra denne hovedregel.
Bestemmelsen svarer  

 til reglen i tjenestemandslovens § 45, stk. 3, og vedrører forhold, som hører  

 under arbejdsledelsen i traditionel forstand.
Som eksempel på  

 ansættelsesvilkår for tjenestemænd, der er afgjort ved lov, kan nævnes  

 bestemmelsen i grundlovens § 27 om, at dansk indfødsret er en forudsætning  

 for ansættelse som tjenestemand.
Endvidere vil en række forhold af  

 administrativ art ikke kunne fastlægges ved aftale, selv om de i større eller  

 mindre udstrækning berører tjenestemændenes ansættelsesvilkår.
Der tænkes her  

 navnlig på opbygningen af Folketingets administration og organisation og  

 arbejdsopgavernes fordeling mellem de forskellige afdelinger, størrelsen af  

 det ansatte personale og dettes sammensætning.
 I § 46, stk. 6, foreslås det, at de bestemmelser, der er fastsat i henhold  

 til tjenestemandslovgivningen, f.eks. opslagsregler, prøveansættelsesregler  

 og tjenestefrihedsregler, finder tilsvarende anvendelse for ansatte i  

 Folketingets administration.
 I § 46, stk. 7, foreslås en særregel om, at Folketingets direktør udøver  

 den kompetence, som i tjenestemandslovgivningen udøves af en minister.  

 Bestemmelsen gælder f.eks. suspension, disciplinærforfølgning og  

 injuriesøgsmål.
I § 47, stk. 1, foreslås, at Folketingets direktør kan indgå hovedaftale  

 for Folketingets ikketjenestemænd.
Det foreslås endvidere, at der fortsat kan  

 fastsættes løn- og andre ansættelsesvilkår i et lønregulativ, hvis der ikke  

 kan indgås hovedaftale.
I § 47, stk. 2, foreslås, at de aftaler om løn- og andre  

 ansættelsesvilkår, som Finansministeriet og centralorganisationerne har  

 indgået, finder tilsvarende anvendelse i Folketingets administration.
Det er  

 imidlertid ikke tilstrækkeligt blot at henvise til Finansministeriets  

 aftaler, idet Folketingets direktør vil have behov for at indgå selvstændige  

 aftaler.
Det er derfor i § 47, stk. 3, foreslået, at løn- og  

 ansættelsesvilkår fastsættes ved aftale mellem Folketingets direktør og  

 centralorganisationerne.
Hvis parterne ikke kan blive enige, træffes  

 afgørelsen af formanden efter forudgående forhandling med næstformændene.
Hovedreglen for løn- og andre ansættelsesvilkår for Folketingets  

 ikketjenestemænd vil herefter være, at disse fastsættes ved aftale.
I § 47,  

 stk. 4, angives dog visse undtagelser fra denne hovedregel.
Bestemmelsen  

 vedrører forhold, som hører under arbejdsledelsen i traditionel forstand.
Som  

 eksempel på ansættelsesvilkår for ikketjenestemænd, der er afgjort ved lov,  

 kan nævnes bestemmelsen om, at arbejdsgiveren skal betale dagpengegodtgørelse  

 for 1. og 2. ledighedsdag i henhold til arbejdsløshedsforsikringslovens § 84.  

 Endvidere vil en række forhold af administrativ art ikke kunne fastlægges ved  

 aftale, selv om de i større eller mindre udstrækning berører  

 ikketjenestemændenes ansættelsesvilkår.
Der tænkes her navnlig på opbygningen  

 af Folketingets administration og organisation samt arbejdsopgavernes  

 fordeling mellem de forskellige afdelinger, størrelsen af det ansatte  

 personale og dettes sammensætning.
I § 48, stk. 1, er der foreslået redaktionelle ændringer som følge af, at  

 det foreslås, at der skabes hjemmel til, at Folketingets administration kan  

 indgå hovedaftale, og som følge af at Sekretariatet for Nordisk Råds Danske  

 Delegation nu er en del af Folketingets administration.
Derudover svarer  

 bestemmelsen til den nugældende § 45, stk. 6.
Skriftlig fremsættelse Erling Olsen (S):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om ændring af forretningsorden for  

 Folketinget.
(Beslutningsforslag nr.
B 2).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
