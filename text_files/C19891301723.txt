 Resultater af markedskontrollen og plantesundhedskontrollen af de  

 produkter, der er omfattet af markedsordninger, dvs. frugt, grønsager,  

 afskårne blomster og plantedele til dekoration, blomsterløg og -knolde samt  

 spisekartofler modtages fra lokalkontorerne og behandles efter følgende  

 retningslinjer.
 På grundlag af de modtagne gule kopier af rapporterne (form. 220). og  

 importstatistikken udarbejdet af Center for Gartneri, sendes der hvert  

 kvartal en rapport til EF-kommissionen.
 Rapporten skal for hvert land indeholde oplysninger om antal kontrollerede  

 sendinger samt om eventuelle fejl og mangler ved de kontrollerede sendinger.
 For plantesundhedskontrollen sendes der meddelelse til afsenderlandet med  

 det samme, og ved årets udgang sendes der en oversigt til EPPO om fejl og  

 mangler ved importen her til landet.
 Ved årets udgang foretages der en opgørelse over antal sendinger afvist  

 for kvalitet og for plantesundhed sammen med en oversigt over årsagerne til  

 afvisningerne.
Overtrædelser Straf for overtrædelse af importbestemmelserne forekommer sjældent i  

 forbindelse med kvalitetskontrollen, i og med at sendingerne sendes tilbage  

 til afsenderlandet.
 Evt. overtrædelser behandles derfor individuelt.
