Bekendtgørelse om andre landes stilling til konvention og statut af 20. april 1921 angående transitfriheden I tilslutning til udenrigsministeriets bekendtgørelse nr. 197 af 19. april 1923 samt efterfølgende bekendtgørelser, senest nr. 90 af 18. september 1965, Lovtidende C, bringes det herved til almindelig kundskab, at Nepal med virkning fra 20. november 1966 har tiltrådt konvention og statut af 20. april 1921 angående transitfriheden.
 Endvidere har Malta erklæret sig for bundet af nævnte konvention og statut, hvis anvendelse var blevet udvidet til Maltas territorium inden opnåelsen af selvstændighed.
