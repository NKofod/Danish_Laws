1. Ny bekendtgørelse om vejtransport af farligt gods Trafikministeriet har den 20. august 1996 udstedt bekendtgørelse om  

 vejtransport af farligt gods.
Bekendtgørelsen træder i kraft den 1. januar  

 1997. Vejtransport af farligt gods kan dog fra den 1. september 1996 ske i  

 overenstemmelse med forskrifterne i bekendtgørelsen.
Bekendtgørelsen er  

 vedlagt som bilag.
Udstedelsen af bekendtgørelsen medfører, at bl.a.
Justitsministeriets  

 bekendtgørelse om vejtransport af farligt gods og Justitsministeriets  

 bekendtgørelse om international transport af farligt gods ophæves.
De nye regler bevirker, at der fremover kun gælder eet regelsæt - der  

 sondres således ikke som tidligere mellem national og international  

 vejtransport af farligt gods.
Efter den 1. januar 1997 skal alle transporter  

 som hovedregel gennemføres i henhold til ADR-konventionens bestemmelser.
Fra den 1. januar 1997 kan der til lastbil og påhængs-/sættevogn alene  

 udstedes ADR-attest.
Det skal i den forbindelse bemærkes, at de nye regler  

 medfører, at transport af visse stoffer, der ikke hidtil har været anset som  

 farligt gods ved national transport f.eks. eksplosive stoffer (klasse 1) og  

 brandbare faste stoffer (klasse 4.1), nu er omfattet af reglerne.
Bekendtgørelsens bilag 1 indeholder overgangsbestemmelser for køretøjer  

 godkendt til national vejtransport af farligt gods inden den 1. januar 1997.  

 Til sådant køretøj skal der ikke udstedes ADR-attest, men den nationale  

 godkendelsesattest skal inden den 1. januar 1997 konverteres til en ny  

 national godkendelsesattest, såfremt køretøjet fortsat ønskes anvendt til  

 national vejtransport af farligt gods.
Konverteringen er bl.a. nødvendig,  

 fordi stofnummereringen skal ændres, så den svarer til ADR-konventionens.  

 Ejeren kan dog alternativt vælge at ansøge om ADR-attest.
 For registreringspligtig traktor og påhængskøretøj hertil kan der fortsat  

 kun udstedes national godkendelsesattest.
2. Konvertering af national godkendelsesattest Konvertering af godkendelsesattest til køretøj, der før 1. januar 1997 har  

 været godkendt til national vejtransport af farligt gods, sker i henhold til  

 følgende procedure:
 - Ejer (bruger) sender kopi af eksisterende godkendelsesattest og kopi af  

 registreringsattest til Beredskabsstyrelsen, Datavej 16, 3460 Birkerød.
 - Beredskabsstyrelsen konverterer attesten til en ny national  

 godkendelsesattest, og sender denne til ejer (bruger).
 - Ejer (bruger) sender kopi af eksisterende godkendelsesattest og kopi af  

 registreringsattest til Statens Bilinspektion.
 - Statens Bilinspektion konverterer attesten til en ny national  

 godkendelsesattest, og sender denne til ejer (bruger.
 Konvertering af national godkendelsesattest kan ske allerede fra 1.  

 september 1996 og skal være afsluttet senest den 31. december 1996. Transport  

 af farligt gods efter den 31. december 1996 med et køretøj, hvis nationale  

 godkendelsesattest ikke er konverteret, er ulovlig.
 Såfremt et tankkøretøj er til periodisk syn, mens Beredskabsstyrelsen  

 konverterer attesten, kan ejer (bruger) efterfølgende ved henvendelse til  

 Statens Bilinspektion få overført godkendelsesdatoen til den nye attest.  

 Begge attester skal medbringes ved henvendelse til Statens Bilinspektion.
3. Vejledning om ansøgning om udstedelse af ADR-attest  

 eller national godkendelsesattest I forbindelse med udstedelsen af Trafikministeriets bekendtgørelse om  

 vejtransport af farligt gods er der fastsat en ny ansøgningsprocedure for  

 udstedelse af attester.
Ansøgningsproceduren er beskrevet i  

 Trafikministeriets vejledning om ansøgning om udstedelse af ADR-attest eller  

 national godkendelsesattest til køretøjer og tanke til vejtransport af  

 farligt gods.
Vejledningen er vedlagt som bilag.
 I perioden 1. september 1996 til 31. december 1996 kan ejeren af et  

 køretøj, der ikke tidligere har været anvendt til transport af farligt gods,  

 vælge mellem at benytte de nuværende regler gældende eller de nye regler.
