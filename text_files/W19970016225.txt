Et byrådsmedlem, havde tildelt den 13-årige xy flere lussinger,  

 skubbet xy omkuld, spyttet på xy samt trukket xy i håret.
NN havde endvidere  

 tildelt den 14-årige yy en lussing.
 Den pågældende ansås ikke for valgbar.
 (Fra Valgbarhedsnævnet til et byråd, j.nr. 533/1997).
 I brev af 2. juni 1997 har X-Kommune i medfør af § 101, stk. 4, i den  

 kommunale valglov indberettet til Valgbarhedsnævnet, at byrådsmedlem NN den  

 29. maj 1997 ved Vestre Landsret er idømt ubetinget fængsel i 30 dage for  

 overtrædelse af straffelovens § 244.
Det fremgår af sagen, at landsretten efter bevisførelsen fandt at kunne  

 lægge til grund, at NN den 9. maj, ca. kl. 20.00, på Y-Camping tildelte den  

 13-årige XY flere lussinger, skubbede XY omkuld, spyttede på XY samt trak XY  

 i håret og sparkede XY på højre ben, hvorved XY pådrog sig ømhed af begge  

 kinder med blodudtrædninger og ømhed af højre lår samt fik sprængt et lille  

 knoglestykke af næsen.
Det fremgår, at landsretten endvidere lagde til grund,  

 at NN tildelte den 14-årige YY en lussing på højre kind, hvorved YY pådrog  

 sig lidt ømhed af kinden.
 Det fremgår, at landsretten fandt, at den ophidselse, som NN befandt sig i  

 som følge af oplysninger om overgreb fra XY på NN's 10-årige søn og dennes  

 jævnaldrende veninde, ikke kunne begrunde, at straffen nedsattes eller  

 bortfaldt efter straffelovens § 84, stk. 1, nr. 1.
 I denne anledning skal man meddele, at Valgbarhedsnævnet har fundet, at  

 den begåede handling efter de krav, der må stilles til personer, der beklæder  

 hverv som medlem af kommunale råd, i almindeligt omdømme gør den pågældende  

 uværdig til at være medlem af kommunale råd, jf. den kommunale valglovs § 4.
 Den pågældende kan derfor ikke anses for valgbar.
