 Under 8. juni 1960 er der i Tunis blevet undertegnet følgende aftale  

 vedrørende vareudvekslingen mellem Danmark og Tunis i perioden 1. juni 1960 -  

 31. maj 1961, jfr. udenrigsministeriets bekendtgørelser nr. 21 af 17. april  

 1958 og nr. 59 af 13. november 1959, Lovtidende C (den franske tekst  

 udelades):
 Vareudveksling mellem kongeriget Danmarks regering og den tunesiske  

 republiks regering.
 Kongeriget Danmarks regering og den tunesiske republiks regering er, i  

 ønsket om i videst mulig udstrækning af fremme deres vareudveksling på basis  

 af gensidige fordele, blevet enige om følgende bestemmelser:
 Artikel 1.
 De kontraherende parter vil inden for rammerne af de i de to lande  

 gældende bestemmelser yde hinanden den gunstigst mulige behandling med hensyn  

 til udstedelse af indførsels- og udførselslicenser.
 Artikel 2.
 Indførslen i Danmark af varer af tunesisk oprindelse og produktion,  

 navnlig de, der er opført på vedføjede liste T 1, skal nyde godt af den samme  

 liberale ordning, som bliver eller vil blive anvendt overfor indførslen af  

 varer fra medlemslandene af Organisationen for Europæisk Økonomisk Samarbejde  

 (OEEC).
 For de varer, der endnu er genstand for kontrol eller kvantitative  

 restriktioner ved indførsel, vil den danske regering tillade indførsel i  

 Danmark af varer af tunesisk oprindelse og produktion indenfor de i vedføjede  

 liste T 2 anførte værdier.
 Artikel 3.
 Indførslen i Tunis af varer af dansk oprindelse eller produktion, navnlig  

 de, der er opført på vedføjede liste D 1, skal nyde godt af den liberale  

 ordning, som bliver eller vil blive anvendt i Tunis.
 For de varer, der endnu er genstand for kontrol eller kvantitative  

 restriktioner ved indførsel, vil den tunesiske regering tillade indførsel i  

 Tunis af varer af dansk oprindelse og produktion indenfor de i vedføjede  

 liste D 2 anførte værdier.
 Artikel 4.
 De to regeringers kompetente myndigheder skal gensidig oftest muligt  

 meddele hinanden alle nyttige oplysninger om vareudvekslingen, navnlig  

 statistik om ind- og udførsel og om udnyttelsen af de i nærværende aftale  

 anførte kontingenter.
 Artikel 5.
 Betalingerne mellem Danmark og Tunis, herunder betaling for varer, der er  

 udvekslede indenfor rammerne af nærværende aftale, skal ske i  

 overensstemmelse med den gældende ordning mellem franc-området og Danmark.
 I tilfælde af ændring af betalingssystem skal de to kontraherende parter  

 indlede forhandlinger for at foretage nødvendige reguleringer.
 Artikel 6.
En blandet kommission skal træde sammen på anmodning af den ene eller den  

 anden af de to kontraherende parter.
Den skal overvåge nærværende aftales  

 gennemførelse og fremkomme med alle nyttige forslag, der tager sigte på at  

 forbedre de økonomiske forbindelser mellem de to lande.
 Endelig skal den indkaldes for at foretage tilpasning af aftalen, hvis den  

 ene eller den anden af de to kontraherende parter på følelig måde ændrer de  

 eksisterende liberaliserings- eller globalkontingenteringssystemer.
 Artikel 7.
Nærværende aftale træder i kraft ved undertegnelsen og skal have virkning  

 i en periode af et år fra 1. juni 1960 at regne.
Den vil være i kraft fra år  

 til år ved stiltiende forlængelse for en ny periode af et år, sålænge ingen  

 af parterne skriftlig har opsagt den inden 3 måneder før dens udløb.
 Udfærdiget i Tunis den 8. juni 1960 i to originaler på fransk, der begge  

 har samme gyldighed.
 For kongeriget Danmarks regering:
(sign.) G.F.K.
Harhoff.
 For den tunesiske republiks regering:
(sign.) M.
Guen.
 Liste T 1.
 Tunesiske produkter, hvis import i Danmark ikke er underkastet nogen  

 begrænsning.
 Fersk og frossen fisk, såvidt »liberaliseret«.
 Fiskemel.
 Saltede tarme.
 Dadler.
 Citrusfrugter (appelsiner, klementiner, citroner etc.).
 Tørrede grønsager.
 Tørrede mandler.
 Tørrede frugter (figner, abrikoser, rosiner etc.).
 Olivenolie.
 Byg, klid og andre kornvarer, såvidt »liberaliseret«.
 Frugtkonserves (abrikoser, ferskner, appelsiner etc.).
 Natursvampe og vaskede svampe.
 Fiskekonserves (især sardiner, makreller og tunfisk).
 Rå og garvede fåre- og gedeskind.
 Gedehår.
 Vasket uld.
 Cigaretter.
 Æteriske olier.
 Rå kork og korkaffald.
 Havsalt.
 Rå og knust fosfat (hyperfosfat).
 Superfosfat.
 Cement.
 Jern-, bly- og zinkmalm.
 Plastikvarer (undtagen plader til gulvbelægning).
 Glasvarer (flasker, drikkeglas etc.), såvidt »liberaliseret«.
 Pottemagerarbejder og keramiske varer.
 Gulvtæpper og andre tæpper.
 Liste T 2.
 Tunesiske varer, der importeres til Danmark inden for rammerne af  

 kontingenter.
 Liste D 1.
 Danske produkter, hvis import i Tunis ikke er underkastet nogen  

 begrænsning.
 Læggekartofler.
 Vegetabilske og animalske olier, såvidt »liberaliseret«.
 Farmaceutiske produkter (især insulin og hormoner), såvidt  

 »liberaliseret«.
 Centrifuger.
 Sejlgarn og tovværk.
 Dieselmotorer og dele hertil.
 Materiel til levnedsmiddelindustrien.
 Skumme- og rensecentrifuger til mælk.
 Skotøjsmaskiner.
 Kontormaskiner.
 Cementmaskiner og dele hertil.
 Diverse mekanisk og elektrisk materiel og dele hertil.
 Tørelementer.
 Tråd og kabler af kobber.
 Liste D 2.
 Danske varer, der importeres til Tunis indenfor rammerne af kontingenter.
 Udenrigsministeriet, den 13. januar  

 1961.
J.O.
Krag.
