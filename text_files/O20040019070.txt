Resumé  



  

 En vicekriminalkommissær ved Rigspolitichefen der var efterforskningsleder i  

 en  

 drabssag, udtalte sig offentligt om manglende mandskab til efterforskningen  

 af  

 sagen.
En vicekriminalinspektør, ligeledes ved Rigspolitichefen, meddelte  

 vicekriminalkommissæren at han ikke måtte udtale sig til pressen om interne  

 forhold i en afdeling hos Rigspolitichefen.
Vicekriminalinspektøren  

 bekræftede  

 på et spørgsmål fra vicekriminalkommissæren at han havde fået en  

 mundkurv.
Efter bestemmelsen i ombudsmandslovens § 17, stk. 1,  

 iværksatte ombudsmanden en undersøgelse.
Ombudsmanden udtalte sig generelt om  

 offentligt ansattes ytringsfrihed og udtalte om den konkrete sag at  

 vicekriminalinspektøren ikke var berettiget til, på den måde det var sket, at  

 meddele vicekriminalkommissæren begrænsninger i hans adgang til at udtale sig  

 til pressen.
Ombudsmanden mente det var beklageligt at Rigspolitichefen ikke  

 på baggrund af de regler der gælder for offentligt ansattes ytringsfrihed,  

 afgav en dækkende og juridisk korrekt udtalelse i sagen.
 Ombudsmanden noterede sig at Rigspolitichefen havde givet  

 tilsagn om i fremtiden at være opmærksom på vigtigheden af at tjenstlige  

 tilkendegivelser i f.eks. sager som den foreliggende formidles med den  

 fornødne  

 præcision. (J.nr. 2003-2449-815).
Polititjenestemands adgang til at udtale sig offentligt I nogle artikler i Politiken for den 11. juli 2003 var det  

 oplyst at der var givet meddelelse fra Rigspolitichefen til medarbejderne ved  

 Rigspolitichefen om at undlade at udtale sig offentligt om manglende mandskab  

 ved efterforskning af en drabssag.
I brev af 11. juli 2003 anmodede ombudsmanden Rigspolitichefen  

 om at modtage underretning om en undersøgelse som det var bebudet at  

 Rigspolitichefen ville iværksætte.
Ombudsmanden henviste til  

 ombudsmandslovens  

 § 17, stk. 1.
I anledning af et spørgsmål til justitsministeren fra et  

 folketingsmedlem gav Rigspolitichefen den 21. juli 2003 et bidrag til  

 ministeren  

 til besvarelsen af spørgsmålet om hvorvidt en vicekriminalkommissær havde  

 fået  

 mundkurv på i forhold til den kritik der blev rejst af  

 rigspolitiet i forbindelse  

 med den igangværende efterforskning af drabssagen.
Ministeren blev i samme  

 forbindelse bedt om at bekræfte at alle offentligt ansatte som en selvfølge  

 har  

 ret til at udtale sig.
 Rigspolitichefen anførte følgende i bidraget af 21. juli 2003:
 Mandag den 7. juli 2003 havde vicekriminalinspektøren, der  

 fungerede som leder af Kriminalteknisk Afdeling og Rejsehold, som er en  

 underafdeling i Rigspolitichefens afdeling A, en samtale med den  

 efterforskningsleder, en vicekriminalkommissær, der fra Rejseholdet var  

 stillet til rådighed for Politimesteren i Ringsted i forbindelse med  

 drabssagen  

 i ( ).
Baggrunden for samtalen var, at der i den forgangne uge havde  

 været betydelig presseomtale af nogle udtalelser fra navnlig  

 kriminalinspektøren  

 i Ringsted Politi om problemer med at få tilstrækkelig efterforskningsbistand  

 stillet til rådighed i drabssagen.
Disse problemer var løst, og mandag morgen  

 var der tilført yderligere 21 efterforskere til drabssagen.
Efterforskningslederen fra Rejseholdet, der som nævnt er en  

 chargeret medarbejder, mellemleder i Rigspolitiet, havde også i ugens løb  

 udtalt sig til pressen og givet udtryk for, at problemerne med at få  

 efterforskningsassistance skyldtes den strukturomlægning i Afdeling A, der  

 var trådt i kraft den 1. april 2002. Bl.a. havde han sagt: Før kunne vi  

 have  

 mødt med tolv til femten garvede drabsefterforskere, samme dag som vi blev  

 tilkaldt.
Nu kan vi kun stille med tre til fire af slagsen. Vicekriminalinspektøren var uenig i disse udtalelser, der også  

 var med til at flytte fokus fra opklaringen af den meget alvorlige  

 forbrydelse.
Vicekriminalinspektøren tilkendegav herefter over for  

 vicekriminalkommissæren, at denne ikke måtte udtale sig til pressen om  

 interne  

 forhold om struktur m.v. i Afdeling A, men at han måtte udtale sig som  

 efterforskningsleder i relation til drabssagen efter nærmere aftale med  

 Politimesteren i Ringsted.
 På direkte spørgsmål om han havde fået mundkurv på, var svaret  

 fra vicekriminalinspektøren: Ja, når det vedrører interne  

 forhold.  

 Tilkendegivelsen var i øvrigt i overensstemmelse med den  

 kommunikationspolitik,  

 der var vedtaget i afdelingens samarbejdsudvalg, og hvorefter spørgsmål fra  

 pressen af mere generel karakter, herunder f.eks. om strukturomlægningen i  

 Rigspolitiet, skulle henvises til kriminalinspektøren eller  

 vicekriminalinspektøren i afdelingen.
 På den således beskrevne baggrund finder Rigspolitichefen ikke  

 grundlag for at kritisere den tilkendegivelse, der blev meddelt  

 vicekriminalkommissæren  

 den 7. juli 2003.
 Rigspolitichefen lægger hermed navnlig vægt på,  

  

 at  

  

 vicekriminalkommissæren allerede  

 havde udtalt sig til pressen,  

  

 at  

  

 udtalelserne også efter Rigspolitichefens opfattelse var faktuelt forkerte og  

 misvisende og havde skabt unødig bekymring for mulighederne for at opklare  

 forbrydelsen,  

  

 at  

  

 assistancespørgsmålet  

 var løst, og  

  

 at  

  

 det derfor var rigtigt,  

 at vicekriminalkommissæren under sit fortsatte virke som efterforskningsleder  

 i  

 drabssagen i ( ) begrænsede sine udtalelser til pressen til sagsrelaterede  

 spørgsmål.
 Ombudsmanden modtog en ligelydende udtalelse fra  

 Rigspolitichefen.
 I brev af 22. juli 2003 anmodede ombudsmanden Rigspolitichefen  

 om at sende ombudsmanden et eksemplar af den omtalte uskrevne  

 kommunikationspolitik, eventuelt i form af referat fra samarbejdsudvalgsmøde.
 Rigspolitichefen oplyste herefter følgende i brev af 5. august  

 2003:
I den anledning kan det oplyses, at det er den generelt  

 gældende kommunikationspolitik i Rigspolitiet, at spørgsmål fra pressen af  

 den  

 karakter, der er nævnt i skrivelsen af 21. juli 2003, forelægges for  

 rigspolitichefen eller eventuelt en af vicerigspoliticheferne/ politimestrene  

   

 typisk via kommunikationsrådgiveren.
Efter de fornødne interne drøftelser  

 tager Rigspolitiets øverste ledelse, ofte rigspolitichefen, stilling til,  

 hvilken opfattelse Rigspolitiet skal have til det rejste spørgsmål, og hvem  

 der skal give udtryk for denne opfattelse på Rigspolitiets vegne.
 I den forbindelse er der i et referat af et  

 samarbejdsudvalgsmøde i Kriminalteknisk Afdeling og Rejsehold i december 2002  

 anført følgende:
 PRESSEPOLITIK I KTA OG REJSEHOLD.
Frank Jensen redegjorde for fremgangsmåden.
På lokalt plan skal  

 tingene forelægges Frank Jensen og Bent Espensen, der i hvert tilfælde vil  

 kontakte Rigspolitichefens kommunikationsrådgiver.
 De nævnte personer er kriminalinspektøren og  

 vicekriminalinspektøren i afdelingen. I brev af 13. august 2003 til Rigspolitichefen anførte  

 ombudsmanden herefter følgende:
 Det der er anført i Rigspolitichefens brev af 5. august 2003 om  

 Rigspolitichefens kommunikationspolitik, forstår jeg således at det  

  

 alene  

  

 angår spørgsmålet om hvem der kan  

 udtale sig på vegne af Rigspolitichefen.
 Dette giver for så vidt ikke anledning til noget, ud over at jeg  

 bemærker at henvisningen til disse regler er uden relevans hvis det lægges  

 til  

 grund at vicekriminalkommissæren udtalte sig på egne vegne (som privat  

 person)  

 og ikke på Rigspolitichefens vegne.
 Det afgørende spørgsmål for bedømmelsen af sagen  

 er om vicekriminalkommissæren udtalte sig på egne  

 vegne eller på Rigspolitichefens vegne, eller mest naturligt måtte opfattes  

 som udtalende sig på den ene eller den anden måde.
 I brevet af 21. juli 2003 har Rigspolitichefen oplyst om  

 vicekriminalkommissærens udtalelser til pressen:
at problemerne med at få efterforskningsassistance skyldtes  

 den strukturomlægning i Afdeling A, der var trådt i kraft den 1. april 2002.  

 Bl.a. havde han sagt: Før kunne vi have mødt med tolv til femten  

 garvede drabsefterforskere,  

 samme dag som vi blev tilkaldt.
Nu kan vi kun stille med tre til fire af  

 slagsen. Rigspolitichefen har videre oplyst at vicekriminalinspektøren  

 meddelte vicekriminalkommissæren  

 at han ikke  

 måtte udtale sig til pressen om interne forhold om struktur m.v. i Afdeling A  

 ( ).
 Jeg anmoder Rigspolitichefen om at udtale sig om hvorvidt  

 Rigspolitichefen ved sin stillingtagen til sagen har lagt til grund at  

 vicekriminalkommissæren  

 udtalte sig på egne vegne eller på Rigspolitichefens vegne, og om  

 vicekriminalinspektørens forbud alene dækkede udtalelser på Rigspolitichefens  

 vegne eller også dækkede udtalelser på kriminalkommissærens egne vegne.
 Der kan eventuelt være anledning til forinden at indhente  

 udtalelser fra vicekriminalkommissæren og vicekriminalinspektøren.
 Jeg bemærker endvidere at jeg umiddelbart ikke forstår hvilken  

 betydning det har for bedømmelsen af den foreliggende sag  spørgsmålet  

 om en  

 offentligt ansats mulighed for at udtale sig til pressen  at den  

 pågældende  

 allerede havde udtalt sig til pressen, samt at spørgsmålet om assistance var  

 løst.
 For så vidt angår spørgsmålet om udtalelsernes indholdsmæssige  

 korrekthed, henleder jeg opmærksomheden på Rigspolitichefens mulighed for i  

 givet fald over for pressen at berigtige oplysningerne.
Jeg anmoder om at Rigspolitichefens udtalelse tilbagesendes  

 gennem Justitsministeriet som jeg ligeledes anmoder om en udtalelse. I en udtalelse af 19. august 2003 til Justitsministeriet  

 anførte Rigspolitichefen følgende:
 Den tilkendegivelse, vicekriminalinspektøren meddelte  

 vicekriminalkommissæren den 7. juli 2003, gik ud på, at  

 vicekriminalkommissæren  

 under sit fortsatte virke som efterforskningsleder i drabssagen i ( ) skulle  

 begrænse sine udtalelser til sagsrelaterede spørgsmål, og at han på den  

 tidligere  

 beskrevne baggrund ikke længere samtidig (på arbejdsstedet og i arbejdstiden)  

 over for pressen måtte give udtryk for sin egen personlige opfattelse af  

 interne forhold  omstruktureringen i Rigspolitiets afdeling A.
Efter udførelsen af denne arbejdsopgave skal  

 vicekriminalkommissæren, når det drejer sig om at udtale sig på Rigspolitiets  

 vegne, følge den gældende kommunikationspolitik, mens han i øvrigt har den  

 ytringsfrihed  

 til at udtale sig som privatperson, som tilkommer offentligt ansatte, og  

 herunder f.eks. kan kritisere Rigspolitiet og beslutninger, truffet af  

 Rigspolitiets ledelse også bl.a. om strukturspørgsmål, ressourcer m.v. Justitsministeriet anførte følgende i en udtalelse af 26. marts  

 2004:
 Justitsministeriet kan henholde sig til den fremstilling af  

 sagens faktiske omstændigheder, der fremgår af den nævnte skrivelse samt af  

 Rigspolitichefens skrivelser af 21. juli og 5. august 2003 til ombudsmanden.
 Med hensyn til de rejste spørgsmål om offentligt ansattes  

 ytringsfrihed skal Justitsministeriet herefter bemærke følgende:
Den del af den pågældende vicekriminalinspektørs  

 tilkendegivelse, der gik ud på, at vicekriminalkommissæren under sit  

 fortsatte  

 virke som efterforskningsleder i drabssagen i   skulle begrænse sine  

 udtalelser til sagsrelaterede spørgsmål (jf.
Rigspolitichefens  

 skrivelse af  

 19. august 2003), kan ikke give Justitsministeriet anledning til  

 bemærkninger.
Det skyldes, at der her var tale om en fastlæggelse af  

 vicekriminalkommissærens adgang til at udtale sig til pressen på  

  

 Rigspolitiets  

  

 vegne, og at  

 vicekriminalkommissæren derfor var underlagt Rigspolitichefens almindelige  

 instruktionsbeføjelse, jf. bl.a.
Hans Gammeltoft-Hansen m.fl.,  

 Forvaltningsret  

 (2. udg., 2004 [2002; min rettelse]), side  

 186 f.
 Den anden del af vicekriminalinspektørens tilkendegivelse er i  

 skrivelsen af 19. august 2003 beskrevet således, at vicekriminalkommissæren  

 ikke på arbejdsstedet og i arbejdstiden over for pressen måtte give  

 udtryk  

 for sin egen personlige opfattelse af de interne forhold   

 omstruktureringen i  

 Rigspolitiets afdeling A.
Justitsministeriet lægger til grund, at de udtalelser om  

 ressourcemæssige forhold i Rigspolitiet, som var grundlaget for  

 tilkendegivelsen,  

 var fremsat af vicekriminalkommissæren på  

  

 egne  

  

 vegne.
Det indebærer, at udtalelserne  og reaktionen på dem  skal  

 vurderes i  

 lyset af forvaltningsrettens almindelige principper om offentligt ansattes  

 ytringsfrihed, jf. bl.a.
Hans Gammeltoft- Hansen m.fl., a.st., side 180 ff.
 Efter det, der er anført bl.a. i Rigspolitichefens skrivelse af  

 21. juli 2003 til ombudsmanden, lægger Justitsministeriet endvidere til  

 grund,  

 at de pågældende udtalelser var faktuelt forkerte og misvisende.
På den baggrund  og i lyset af de øvrige omstændigheder, der er  

 anført i den nævnte skrivelse  finder Justitsministeriet ligesom  

 Rigspolitichefen, at vicekriminalkommissæren ikke var berettiget til at  

 fremkomme med disse udtalelser.
Det er således almindeligt antaget, at  

 offentligt ansatte ikke i kraft af deres ytringsfrihed er berettiget til at  

 fremsætte urigtige udtalelser om væsentlige forhold inden for deres  

 tjenesteområde, jf. bl.a.
Hans Gammeltoft-Hansen, a.st., side 185.
 Justitsministeriet kan derfor tilslutte sig, at der har været  

 grundlag for en tjenstlig reaktion over for vicekriminalkommissæren.
 Den tjenstlige reaktion, som vicekriminalinspektøren iværksatte  

 i den foreliggende sag, er  som omtalt ovenfor  beskrevet  

 således, at  

 vicekriminalkommissæren ikke på arbejdsstedet og i arbejdstiden over for  

 pressen  

 måtte give udtryk for sin egen personlige opfattelse af de interne  

 strukturforhold  

 i Rigspolitiets afdeling A.
 Rigspolitichefen har over for Justitsministeriet efterfølgende  

 præciseret, at sigtet hermed fra vicekriminalinspektørens side var over for  

 vicekriminalkommissæren at tilkendegive,  

  

 at  

  

 de oplysninger om konsekvenserne af omstruktureringen i Rigspolitiets  

 afdeling  

 A, som vicekriminalkommissæren var fremkommet med, var faktuelt forkerte og  

 misvisende, og  

  

 at  

  

 vicekriminalkommissæren derfor ikke på ny måtte fremkomme med sådanne  

 urigtige  

 eller misvisende udtalelser vedrørende dette spørgsmål.
 Justitsministeriet kan tilslutte sig, at der var grundlag for en  

 sådan tilkendegivelse, jf. det, der er anført ovenfor.
Rigspolitichefen har over for Justitsministeriet yderligere  

 oplyst, at han er opmærksom på, at vicekriminalinspektørens tilkendegivelse  

   

 der blev meddelt mundtligt og under omstændigheder, som var præget af meget  

 betydelig travlhed i forbindelse med den verserende drabsefterforskning  

  kunne  

 have været mere præcist formuleret.
I den forbindelse har Rigspolitichefen  

 tilkendegivet, at man  bl.a. i lyset af den omhandlede sag  vil  

 være  

 yderligere opmærksom på vigtigheden af, at tjenstlige tilkendegivelser i  

 f.eks.  

 sager som den foreliggende formuleres med den fornødne præcision.
 Justitsministeriet kan tilslutte sig det anførte.
Justitsministeriet skal meget beklage den lange  

 sagsbehandlingstid. Ombudsmandens udtalelse 1. Retsgrundlag a.  

  

 Grundlovens § 77 har følgende indhold:
Enhver er berettiget til på tryk, i skrift og tale at offentliggøre  

 sine tanker, dog under ansvar for domstolene.
Censur og andre forebyggende  

 forholdsregler kan ingensinde påny indføres. Bestemmelsen må forstås således at den er til hinder for at der etableres  

 censurordninger, herunder en ordning hvorefter ansatte i den offentlige  

 forvaltning kan forbydes som privatpersoner at ytre sig offentligt om deres  

 arbejdsplads.
Den beskytter således den formelle ytringsfrihed.
Efter ordlyden beskytter bestemmelsen ikke den materielle ytringsfrihed, dvs.  

 den beskytter ikke imod at det ved lov eller ved andre retskilder bestemmes  

 at ytringer af et bestemt indhold skal anses for  

 retsstridige, eventuelt strafbare.
En vis beskyttelse af den materielle  

 ytringsfrihed følger af andre grundlovsbestemmelser, bl.a. grundlovens § 31  

 (om  

 den almindelige valgret) samt §§ 68-70 (om religionsfrihed). Desuden  

 indeholder den europæiske menneskerettighedskonventions artikel 10 en  

 beskyttelse af den materielle ytringsfrihed.
 Lovfastsatte begrænsninger i den materielle ytringsfrihed er  

 for offentligt ansattes vedkommende bl.a. fastsat i reglerne om  

 tavshedspligt,  

 jf. straffelovens §§ 152-  

 152 f  

 samt kapitel 8 i forvaltningsloven.
b.  

  

 Ledelsen af en  

 myndighed har bestemmelsen om hvem der har adgang til at udtale sig  

 offentligt på myndighedens vegne.
Der er således ikke noget i vejen for at  

 ledelsen  

 generelt eller i et konkret tilfælde bestemmer at det alene er ledelsen selv  

 der har adgang til at udtale sig offentligt på myndighedens vegne.
Spørgsmålet om offentligt ansattes ytringsfrihed har navnlig  

 interesse for så vidt angår adgangen for den ansatte til på egne vegne (som  

 privatperson) at udtale sig offentligt om forhold på arbejdspladsen.
Som  

 udgangspunkt har den offentligt ansatte fuld adgang til som privatperson at  

 udtale sig om emner der vedrører myndigheden, men han har da pligt til at  

 gøre  

 det klart at han ikke udtaler sig på myndighedens vegne.
Adgangen til at ytre  

 sig er imidlertid begrænset af den ulovbestemte loyalitetspligt.
Jeg har  

 flere  

 gange tidligere udlagt indholdet af den ulovbestemte loyalitetspligts  

 betydning for de offentligt ansattes ytringsfrihed.
Jeg har formuleret min  

 opfattelse på denne måde:
 Ved besvarelsen af det centrale spørgsmål om, hvorvidt der  

 gælder særlige begrænsninger for offentligt ansattes ytringsfrihed i forhold  

 til den ytringsfrihed, der gælder for borgerne i almindelighed, er  

 udgangspunktet utvivlsomt, at offentligt ansatte har ganske samme frihed som  

 andre til at deltage i den offentlige debat.
Det store antal offentligt  

 ansatte taler afgørende imod, at der skulle gælde almindelige begrænsninger  

 for offentligt ansattes ytringsfrihed.
Sådanne begrænsninger ville være  

 uforenelige med de hensyn, der ligger bag grundlovens bestemmelser om den  

 demokratiske styreform og den herved forudsatte materielle ytringsfrihed.
Det er dog antaget, at hensynet til offentlige myndigheders  

 interne beslutningsproces og funktionsevne i  

  

 særlige  

  

 tilfælde kan føre til en begrænsning af de ansattes  

 ytringsfrihed.
Det er næppe muligt at give en fuldstændig beskrivelse af,  

 hvornår, i hvilket omfang og for hvilke ansatte sådanne særlige begrænsninger  

 gælder.
Men der kan anføres nogle hovedsynspunkter:
1. Begrænsningerne omfatter alene udtalelser vedrørende sager  

 inden for de pågældendes eget arbejdsområde.
Offentligt ansatte har samme  

 frihed som andre borgere til at udtale sig om sager på forvaltningsområder,  

 som de ikke har berøring med i deres daglige arbejde.
2. Ved udtalelse inden for eget arbejdsområde er det af  

 betydning, om den pågældende som led i sit arbejde har været (eller er)  

 aktivt  

 medvirkende i myndighedens beslutningsproces.
Begrænsningerne vil i  

 almindelighed ikke omfatte ansatte med en funktion, der ligger fjernt fra de  

 politiske eller administrative beslutningstagere.
3. Det spiller en rolle, om udtalelserne fremsættes før eller  

 efter, at en beslutning er truffet.
Adgangen til at udtale sig, inden en sag  

 er  

 afgjort, kan  af hensyn til beskyttelse af den interne  

 beslutningsproces   

 være noget snævrere end adgangen til at udtale sig senere.
 4. Det ligger efter praksis fast, at offentligt ansatte har en  

 vidtgående frihed til at udtale sig om ressourcespørgsmål inden for eget  

 arbejdsområde, hvor spørgsmålet kan have væsentlig betydning for  

 medarbejdernes  

 fremtidige ansættelses- og arbejdsforhold.
 Det følger af det anførte, dels at der kræves særlige  

 tungtvejende grunde for at anerkende begrænsninger i offentligt ansattes  

 ytringsfrihed, dels at disse grunde normalt kun vil foreligge i forhold til  

 centralt  

 placerede medarbejdere, der deltager eller har deltaget i den omstridte  

 beslutnings  

 tilblivelse.
 Jeg henviser i øvrigt til Bent Christensens responsum  

 vedrørende offentligt ansattes ytringsfrihed, der er gengivet i Juristen for  

 1980, s. 85 ff.
 (Folketingets Ombudsmands beretning for 1987, s. 237*).
2. Vurderingen af  

 den foreliggende sag a.  

  

 Jeg er bekendt med  

 at Justitsministeriet og Rigspolitichefen efter afgivelsen af  

 Rigspolitichefens  

 udtalelse af 19. august 2003 har afholdt møder.
I det følgende ser jeg bort  

 fra  

 indholdet af udtalelsen af 19. august 2003 med undtagelse af nogle enkelte  

 bemærkninger nedenfor under punkt e.
Jeg betragter Justitsministeriets  

 udtalelse af 26. marts 2004 som dækkende for både Rigspolitichefens og  

 Justitsministeriets vurdering af sagen.
Jeg henviser herved også til det som  

 Justitsministeriet har anført om at ministeriet henholder sig til den  

 fremstilling  

 af sagens faktiske omstændigheder, der fremgår af de nævnte skrivelser (  

 ).
 b.  

  

 Jeg har ikke  

 præcist kendskab til hvad vicekriminalinspektøren den 7. juli 2003 meddelte  

 vicekriminalkommissæren.  

 Ved min bedømmelse af sagen lægger jeg på grundlag af de foreliggende  

 oplysninger (navnlig Rigspolitichefens udtalelse af 21. juli 2003) følgende  

 til  

 grund:
Vicekriminalkommissæren havde i tiden op til den 7. juli 2003  

 over for pressen givet udtryk for den opfattelse at problemer med  

 efterforskningsassistance skyldtes den strukturomlægning i afdeling A der var  

 trådt i kraft den 1. april 2002. Vicekriminalkommissæren havde i den  

 forbindelse  

 udtalt: Før kunne vi have mødt med tolv til femten garvede  

 drabsefterforskere,  

 samme dag som vi blev tilkaldt.
Nu kan vi kun stille med tre til fire af  

 slagsen. Vicekriminalinspektøren havde herefter den 7. juli 2003 meddelt  

 vicekriminalkommissæren at han ikke måtte udtale sig til pressen om interne  

 forhold om struktur mv. i afdeling A.
Han måtte (alene) udtale sig som  

 efterforskningsleder i relation til drabssagen efter nærmere aftale med  

 Politimesteren  

 i Ringsted.
Vicekriminalkommissæren havde da spurgt om han havde fået  

 mundkurv på.
Hertil havde vicekriminalinspektøren svaret at det  

 var tilfældet  

 vedrørende interne forhold.
Jeg lægger endvidere til grund at vicekriminalinspektøren ikke  

 i forbindelse med sin udtalelse gjorde det klart for vicekriminalkommissæren  

 at hans tilkendegivelse (mundkurven) alene dækkede over  

 vicekriminalkommissærens adgang til at udtale sig på Rigspolitichefens vegne.  

 Jeg lægger også til grund at vicekriminalinspektøren ikke tilkendegav over  

 for  

 vicekriminalkommissæren at de oplysninger som han havde givet til pressen,  

 var  

 faktuelt forkerte, og gav en nærmere begrundelse for hvorfor dette var  

 tilfældet.
Om de allerede givne oplysninger faktuelt var forkerte  som  

 senere  

 anført af Rigspolitichefen og Justitsministeriet  finder jeg det  

 ufornødent  

 at undersøge for at tage stilling til sagen.
Hvis oplysningerne var faktuelt  

 forkerte, foreligger spørgsmålet om hvorvidt vicekriminalkommissæren da han  

 fremsatte sine udtalelser, vidste eller burde vide dette.
Dette spørgsmål er  

 ikke belyst i sagen, og det har for så vidt ikke betydning for spørgsmålet om  

 vicekriminalkommissærens adgang til i fremtiden at udtale sig til pressen.
Om  

 spørgsmålet kan jeg i øvrigt henvise til den sag der er omtalt i Folketingets  

 Ombudsmands beretning for 1995, s. 381* (s. 396).
 Justitsministeriet har ved ministeriets bedømmelse af sagen i  

 brevet af 26. marts 2004 valgt at tage udgangspunkt i to citater fra  

 Rigspolitichefens brev af 19. august 2003. Jeg går ud fra at der ikke er tale  

 om at ministeriet herved tager afstand fra den beskrivelse af indholdet af  

 tilkendegivelserne der er anført i Rigspolitichefens udtalelse af 21. juli  

 2003.
c.  

  

 Vicekriminalinspektørens  

 tilkendegivelse til vicekriminalkommissæren var rettet mod hans adgang til i  

 fremtiden at udtale sig til pressen.
Som det fremgår af det der er anført  

 ovenfor, var der intet i vejen for at vicekriminalinspektøren kunne have  

 givet  

 den meddelelse som han gav vicekriminalkommissæren den 7. juli 2003, forudsat  

 at han samtidig havde tilkendegivet at der alene var tale om et forbud mod i  

 fremtiden at udtale sig på Rigspolitichefens vegne, dvs. at  

 vicekriminalkommissæren  

 ved sine eventuelle fremtidige udtalelser måtte præcisere at han talte på  

 egne vegne.
Der var heller ikke noget i vejen for at vicekriminalinspektøren  

 kunne have meddelt vicekriminalkommissæren at hans allerede faldne udtalelser  

 til pressen indeholdt forkerte faktuelle oplysninger, og at  

 vicekriminalkommissæren  

 måtte afholde sig fra i fremtiden også som privatperson at fremkomme med  

 urigtige oplysninger.
Det havde da efter min opfattelse været påkrævet at  

 vicekriminalinspektøren  

 havde redegjort nærmere for hvori det fejlagtige i oplysningerne bestod.
Som  

 nævnt kan jeg ikke lægge til grund at vicekriminalinspektøren meddelte  

 vicekriminalkommissæren at de allerede faldne udtalelser var forkerte, med en  

 nærmere angivelse af hvori det urigtige bestod.
Der er således efter min  

 opfattelse ikke tale om at vicekriminalkommissæren har fået meddelt en  

 tjenstlig  

 reaktion i anledning af de allerede faldne udtalelser.
Jeg forstår da også  

 det  

 der er anført i Justitsministeriets udtalelse af 26. marts 2004 om en  

 tjenstlig reaktion, som alene sigtende mod  

 vicekriminalkommissærens adgang  

 til i fremtiden at udtale sig offentligt.
d.  

  

 Vicekriminalinspektørens  

 meddelelse den 7. juli 2003 var efter min opfattelse overordentlig upræcis i  

 relation til det beskrevne retsgrundlag for offentligt ansattes  

 ytringsfrihed.
Dette kan vel til dels tilskrives den pressede situation der  

 da  

 forelå.
En sådan presset situation forelå imidlertid ikke da Rigspolitichefen  

 afgav udtalelsen af 21. juli 2003.
Når vicekriminalinspektørens meddelelse den 7. juli 2003 også  

 ses i sammenhæng med at spørgsmålet om hvorvidt der var tale om en  

 mundkurv,  

 blev besvaret bekræftende, er det min opfattelse at det var uberettiget at  

 vicekriminalinspektøren på den måde som det skete den 7. juli 2003, meddelte  

 vicekriminalkommissæren begrænsninger i hans adgang til at udtale sig til  

 pressen.
Min opfattelse dækker hele vicekriminalinspektørens meddelelse.
Og  

 jeg  

 finder det beklageligt at Rigspolitichefen ikke  første gang i brevet  

 af 21.  

 juli 2003  på baggrund af de regler der gælder for offentligt ansattes  

 ytringsfrihed, afgav en dækkende og juridisk korrekt udtalelse.
 e.  

  

 Til noget af det  

 som Rigspolitichefen og Justitsministeriet under sagen har anført, bemærker  

 jeg:
Rigspolitichefen har i udtalelsen af 21. juli 2003 som  

 begrundelse for ikke at kritisere vicekriminalinspektøren også lagt vægt på  

 at  

 vicekriminalkommissæren allerede havde udtalt sig til pressen.
Dette er efter  

 min opfattelse uden betydning for i hvilket omfang vicekriminalkommissæren  

 skulle være afskåret fra i fremtiden at udtale sig til pressen.  

 Rigspolitichefen har også tillagt det betydning at assistancespørgsmålet var  

 løst.
Heller ikke dette forhold kan efter min opfattelse tillægges betydning.
Rigspolitichefen tillægger det tilsyneladende betydning  

 (udtalelsen af 19. august 2003) om udtalelsen fremkommer i arbejdstiden  

 og/eller fra arbejdsstedet.
Ved bedømmelse af offentligt ansattes  

 ytringsfrihed  

 er der efter min opfattelse ikke grundlag for at inddrage dette kriterium,  

 bortset fra den betydning det eventuelt kan have for den ansattes eget ansvar  

 for at hans udtalelser ikke fejlagtigt vil kunne opfattes som fremsat på  

 myndighedens vegne.
I udtalelsen af 19. august 2003 giver Rigspolitichefen  

 tilsyneladende udtryk for den opfattelse at vicekriminalkommissæren i den tid  

 da han virkede som efterforskningsleder (under sit fortsatte virke som  

 efterforskningsleder), var underkastet særlige begrænsninger i sin  

 ytringsfrihed,  

 og at det først var efter udførelsen af denne arbejdsopgave at  

 han var  

 omfattet af de almindelige regler om offentligt ansattes ytringsfrihed.  

 Rigspolitichefen har ikke nærmere argumenteret for denne sondring.
Efter min  

 opfattelse er der ikke belæg for en sådan sondring medmindre der herved i  

 dette  

 konkrete tilfælde sigtes til det ovenfor anførte om den ulovbestemte  

 loyalitetspligt.
f.  

  

 Jeg har noteret  

 mig at Rigspolitichefen i fremtiden vil være (yderligere) opmærksom på  

 vigtigheden  

 af at tjenstlige tilkendegivelser i f.eks. sager som den foreliggende  

 formidles med den fornødne præcision.
Jeg er enig i at den foreliggende sag  

 viser at der er behov for det. NOTER: (*) FOB 1987, s. 237, og  

 FOB 1995, s. 381.
