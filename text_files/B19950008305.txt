§ 1 I bekendtgørelse nr. 457 af 15. juni 1992 om uddannelse af pædagoger, som  

 ændret ved bekendtgørelse nr. 195 af 15. marts 1994 og bekendtgørelse nr. 626  

 af 30. juni 1994, foretages følgende ændringer:
 1. I indledningen indsættes efter »pædagoger«:  

 », som ændret ved lov nr. 1139 af 21. december 1994,».
 2. § 7, stk. 7, ophæves.
 3. Efter § 7 indsættes:
§ 7 a.  Rektor kan tillade en studerende at gennemføre  

 enten 2. eller 3. studieårs praktik i udlandet, når praktikforholdet er et  

 led i et formaliseret uddannelsessamarbejde mellem seminariet og en  

 uddannelsesinstitution i udlandet.
Aftalen mellem seminariet og den  

 udenlandske institution om modtagelse af den studerende i praktik skal være  

 indgået senest 21/2 måned før praktikperiodens begyndelse.
 Stk. 2.  Rektor kan i forbindelse med en tilladelse  

 efter stk. 1 fravige kravet om, at praktikforholdet skal være lønnet, jf. §  

 2, stk. 2. Det kan kun ske, hvis der foreligger en skriftlig erklæring fra  

 den udenlandske praktikinstitution om, at lønnede praktikforhold ikke er  

 sædvane i det pågældende land, og at det i øvrigt ikke er muligt at yde den  

 studerende løn i praktikperioden.
 Stk. 3.  Rektor kan endvidere fravige bestemmelserne i §  

 7, stk. 5 og 6, når de hensyn, der ligger til grund for disse bestemmelser,  

 tilgodeses på anden måde.
 Stk. 4.  Ministeriet kan tillade praktik i udlandet,  

 selv om kravet i stk. 1, 1. pkt., ikke kan overholdes, når der foreligger  

 særlige forhold, der taler herfor, og ansøgningen er anbefalet af  

 rektor.«.
§ 2 Stk. 1.  Bekendtgørelsen har virkning fra den 1. februar  

 1995, jf. dog stk. 2.
 Stk. 2.  Betingelserne i § 7a, stk. 1, som affattet ved  

 denne bekendtgørelses § 1, nr. 3, gælder først fra den praktikperiode, der  

 begynder den 1. august 1995.
