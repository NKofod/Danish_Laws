Nr BTB 45 Betænkning over Forslag til folketingsbeslutning om styrkelse af kravene  

 til opnåelse af dansk statsborgerskab   

 Nr B 45 1992-93, 1. samling Afgivet af Indfødsretsudvalget Afgivet: 19930617 Udvalget har behandlet beslutningsforslaget i nogle møder.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse .
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret .
 Mindretallet anfører, at det sammenfattende er hensigten med  

 beslutningsforslaget at sikre, at det skal være nogenlunde lige så let, eller  

 lige så svært, at opnå dansk statsborgerskab som at opnå statsborgerskab i  

 andre europæiske lande.
 Statsborgerskab ved naturalisation er aldrig en ret, som ansøgere kan gøre  

 krav på med henvisning til, at de opfylder visse betingelser, idet afgørelsen  

 herom udelukkende beror på Folketingets bestemmelse.
Fremskridtspartiet mener, at der gennem de sidste ca. 10 år er sket en  

 svækkelse af dansk indvandrer- og udlændingepolitik.
I det seneste tiår har  

 antallet af ansøgninger om naturalisation været stærkt stigende.
Fra 1980-81  

 og til 1990-91 er det, jf. bemærkningerne til beslutningsforslaget, ca.  

 tredoblet på årsbasis.
 For den danske befolkning er det overordentlig uheldigt, hvis man fra  

 regeringen og folketingsflertallets side bagatelliserer betydningen af at  

 opnå dansk statsborgerskab ved at sætte kravene til ansøgerne meget lavt,  

 f.eks. ved at tildele dansk statsborgerskab til personer, der er domfældt for  

 straffelovsovertrædelser, personer, der ikke behersker det danske sprog  

 tilstrækkelig godt til at kunne komme ud på arbejdsmarkedet eller ikke kan  

 det danske sprog godt nok til at følge med i de danske skoler.
Nu er det ikke længere blot mennesker med naturlig tilknytning til Danmark  

 eller Europa, ikke kun mennesker med ønske om at leve sig ind i det danske  

 samfund og dansk kultur, der ansøger om dansk statsborgerskab.
Nej, nu er det  

 mange tusinde personer, der kræver deres egen kultur og sprog som grundlaget  

 i de danske skoler, og de ønsker de danske love ændret efter deres kultur.  

 Det er naturligvis altid godt med fornyelser med måde, men den slags  

 reaktioner fra de fremmede kan ikke lige akkurat kaldes, at de ønsker at  

 tilpasse sig det danske samfund og klare sig på lige fod med den danske  

 befolkning.
Man behøver egentlig kun at se på de franske regler for til fulde at  

 forstå, at Danmarks regler overhovedet ikke harmonerer med de europæiske  

 lande, som Danmark ellers sammenligner sig med.
Danmarks regler trænger i  

 allerhøjeste grad til en kraftig opstramning.
Beslutningsforslaget giver  

 denne opstramning.
Erling Christensen (S) Taanquist (S) Ole Vagn Christensen (S) Poul  

 Andersen (S) Lise Hækkerup (S) Lotte Henriksen (S) Birthe Hansen (SF) fmd.  

John Vinther (KF) Helge Adam Møller (KF) Pernille Sams (KF) Lis Noer  

 Holmberg (V) Inge Dahl-Sørensen (V) Birthe Rønn Hornbech (V) Anders Mølgaard  

 (V) Kirsten Madsen (FP) Elisabeth Arnold (RV) Glønborg (KRF) Centrum-Demokraterne havde ikke medlemmer i udvalget.
