 Herved bekendtgøres lov nr. 218 af 26. april 1973, militær  

 retsplejelov, med de ændringer, der følger af lov nr. 644 af 19. december  

 1984.
Første afsnit Almindelige bestemmelser Indledende bestemmelse § 1.  De regler, der i lov om rettens pleje gælder for  

 straffesager, anvendes i militære straffesager, for så vidt ikke andet er  

 bestemt.
Lovens område § 2.  Militære straffesager er:
 Stk. 2.  Loven gælder for de i stk. 1, nr. 3, nævnte  

 personer, for så vidt ikke andet følger af de mellemfolkelige overenskomster,  

 der gælder for deres behandling.
§ 3.  Skal forfølgning samtidig finde sted mod en  

 person for flere forhold, der ikke alle hører under militær påtalemyndighed,  

 sker dette under en militær straffesag.
Dog kan sagen behandles som en  

 borgerlig straffesag, når den militære og den borgerlige påtalemyndighed er  

 enige derom.
 Stk. 2.  Skal forfølgning samtidig finde sted mod flere  

 personer for et forhold, der ikke for alles vedkommende hører under militær  

 påtalemyndighed, kan sagen, når den militære og den borgerlige  

 påtalemyndighed er enige derom, i sin helhed behandles enten som militær  

 eller som borgerlig straffesag.
Retternes virkekreds § 4.  Domsmænd skal medvirke i militære straffesager i  

 samme omfang som i borgerlige straffesager.
I sager om overtrædelse af  

 militær straffelov anvendes domsmænd i fredstid dog kun, hvis der er hjemlet  

 straf af fængsel i over 2 år, og i krigstid kun, hvis der er hjemlet straf af  

 fængsel i 4 år eller derover.
Retsmøder, retsbøger og vidner § 5.  Foruden i de tilfælde, der er nævnt i § 29 i lov  

 om rettens pleje, kan retten beslutte, at forhandlingen skal foregå for  

 lukkede døre, når hensynet til den militære sikkerhed kræver det.
 Stk. 2.  Det i stk. 1 nævnte hensyn kan tillige  

 begrunde:
 Stk. 3.  I § 41 i lov om rettens pleje træder  

 forsvarsministeren i justitsministerens sted og auditøren i politimesterens  

 sted.
Værneting § 6.  Forundersøgelse og domsforhandling skal foruden  

 ved de i kapitel 63 i lov om rettens pleje nævnte retter kunne foretages ved  

 retten på det sted, hvor den sigtedes afdeling har garnison eller opholder  

 sig, eller hvor det skib, hvortil han hører, har station eller befinder sig  

 eller ved hjemkomst til Danmark tager station.
Dette gælder dog ikke sager om  

 oprejsning i anledning af strafferetlig forfølgning.
Den militære anklagemyndighed § 7.  Påtalen i militære straffesager tilkommer  

 generalauditøren og auditørerne, der er underordnet forsvarsministeren og  

 står under dennes tilsyn med hensyn til udførelsen af deres hverv.
 Stk. 2.  Auditørerne bistås ved efterforskningen i  

 militære straffesager af auditørfuldmægtige.
 Stk. 3.  Auditører har samme adgang til at opnå  

 beskikkelse som landsdommere som de personer, der nævnes i § 43, stk. 3, i  

 lov om rettens pleje.
§ 8.  Ved anvendelse af reglerne i 4. bog i lov om  

 rettens pleje i militære straffesager træder auditøren i stedet for  

 politimesteren (politiet) og statsadvokaten og generalauditøren i stedet for  

 rigsadvokaten.
Endvidere træder forsvarsministeren i stedet for  

 justitsministeren, medmindre andet følger af forholdets natur.
 Stk. 2.  Generalauditøren kan i tilfælde af forfald  

 bemyndige en auditør til at optræde for højesteret i sit sted.
 § 9.  Før det besluttes, om påtale skal rejses og i  

 bekræftende fald for hvilke lovovertrædelser, skal sagen forhandles med  

 rettergangschefen.
Stk.2.  Forsvarsministeren bestemmer, hvilke  

 befalingsmænd der skal have myndighed som rettergangschef.
Hvor ikke særlige  

 forhold gør sig gældende, bør sådan myndighed ikke tillægges befalingsmænd,  

 hvis kommandoområde er væsentlig mindre end det, der er tillagt chefen for et  

 regiment, en eskadre, en flyvestation eller en hjemmeværnsregion.
 Stk. 3.  Er auditøren og rettergangschefen ikke enige om  

 påtalespørgsmålet, kan rettergangschefen uden ufornødent ophold forlange  

 sagen forelagt generalauditøren til afgørelse.
 Stk. 4.  Rettergangschefen kan forlange  

 generalauditørens afgørelse indbragt for forsvarsministeren.
Påtalen § 10.  De strafbare handlinger, der omhandles i  

 militær straffelov, påtales af det offentlige.
 Stk. 2.  Lovovertrædelser, der ellers er privat påtale  

 undergivet, kan påtales offentligt, når de begås i eller i anledning af  

 tjenesten.
 § 11.  Militære straffesager behandles efter reglerne  

 for sager angående forbrydelser, der påtales af statsadvokaten, jf. dog § 4,  

 § 12, stk. 2, og § 23, stk. 2.
Sigtede og hans forsvar § 12.  Til forsvarer kan sigtede foruden de advokater,  

 der nævnes i § 730, stk. 2, i lov om rettens pleje, vælge en person, der er  

 eller på gerningstidspunktet var tjenstgørende militærperson.
 Stk. 2.  I stedet for nævnte lovs § 731, stk. 1 d,  

 gælder:
 Når tiltale er rejst for overtrædelse af militær straffelov eller for  

 overtrædelse af straffebestemmelser, der i borgerlige straffesager henhører  

 under statsadvokatens påtalemyndighed.
 Stk. 3.  Som offentlig forsvarer kan foruden de  

 advokater, der nævnes i § 733 i lov om rettens leje, beskikkes en person, der  

 er eller på gerningstidspunktet var tjenstgørende militærperson, hvis sigtede  

 fremsætter ønske herom og den pågældende er villig til at påtage sig hvervet.  

 Når der i medfør af nærværende lovs § 27 nedsættes forhørsret og ingen er  

 villig til at modtage beskikkelse som forsvarer, kan en officer af  

 skibschefen eller af den højstkommanderende beordres til at påtage sig  

 hvervet.
Andet afsnit Midler til sagens oplysning m.m.
Beslaglæggelse, ransagning og anholdelse § 13.  De beføjelser, der er tillagt politiet med  

 hensyn til anvendelse af de midler til sagens oplysning m.v., som er  

 omhandlet i 4. bogs 2. afsnit i lov om rettens pleje, kan over for militært  

 personel ud over af auditøren og auditørfuldmægtigen udøves af militære  

 foresatte og vagthavende.
§ 14.  I de øjemed, men uden for de betingelser, der  

 er fastsat i kapitel 68 (* 1) og §§ 755-57, jf. § 773 (* 2), i lov om rettens  

 pleje, kan beslaglæggelse og ransagning hos personer, som ikke fører særlig  

 husstand, finde sted på områder, der står under opsyn af de militære  

 myndigheder.
Beslaglæggelse og ransagning kan i disse tilfælde finde sted  

 uden retskendelse, og den i §§ 746 og 758 (* 3) påbudte efterfølgende  

 beretning bortfalder.
§ 15.  Uden for de betingelser, der er fastsat i  

 kapitel 71 (* 4) i lov om rettens pleje, kan enhver militær foresat anholde  

 en undergiven, når denne § 16.  Når en beslaglæggelse, ransagning eller  

 anholdelse har fundet sted uden rettens beslutning, skal der, medmindre den  

 er foretaget ved auditørens foranstaltning, straks ske indberetning herom med  

 alle fornødne oplysninger til vedkommende rettergangschef, og spørgsmålet, om  

 beslaglæggelsen eller anholdelsen bør opretholdes eller straks ophæves, skal  

 så vidt muligt forelægges auditøren til afgørelse.
Kan sådan forelæggelse  

 ikke ske, træffer rettergangschefen selv afgørelsen.
 § 17.  Den frist på 24 timer der er fastsat i §§ 746,  

 758, jf. § 773 og 774 (* 5), i lov om rettens pleje, kan om fornødent  

 udstrækkes indtil 3 x 24 timer.
Fængsling § 18.  Uden for de tilfælde, der omhandles i § 780 (*  

 6) i lov om rettens pleje, kan fængsling besluttes, når der efter sagens  

 omstændigheder er særlig grund til at antage, at sigtedes forbliven på fri  

 fod vil virke nedbrydende på disciplinen.
 § 19.  § 783, stk. 2 (* 7), i lov om rettens pleje  

 anvendes således, at den fængslede hensættes i civilt eller militært  

 varetægtsfængsel efter de militære myndigheders bestemmelse, så vidt muligt  

 på det sted, hvor sagen til enhver tid behandles.
Tredje afsnit Undersøgelse, før tiltale er rejst § 20.  Det påhviler chefen for et militært  

 tjenestested samt enhver foresat, der har en med denne sideordnet stilling,  

 samt højere foresatte af egen drift og med størst mulig hurtighed at  

 undersøge eller lade undersøge alle strafbare handlinger af den i § 2 nævnte  

 art, når der opstår rimelig formodning om, at sådanne er begået.
 Stk. 2.  Er der begået et strafbart forhold, og afgøres  

 sagen ikke med et disciplinarmiddel eller med irettesættelse eller bøde,  

 videresendes den af rettergangschefen til auditøren til afgørelse, jf. dog §  

 30, stk. 3 og 4.
§ 21.  Auditøren kan til gennemførelse af sit hverv  

 kræve bistand af de øvrige militære myndigheder.
Politiet skal efterkomme  

 begæringer fra auditøren vedrørende efterforskning i militære straffesager.
I  

 påtrængende tilfælde kan politiet uden at afvente begæring foretage  

 efterforskningsskridt, som skønnes uopsættelige, men det skal i så fald  

 straks underrette vedkommende rettergangschef eller auditør om de foretagne  

 skridt.
 § 22.  De anmeldelser, der omhandles i § 742 i lov om  

 rettens pleje, kan tillige indgives til militære tjenestesteder.
 Stk. 2.  Klager over myndighedsmisbrug fra militære  

 myndigheders side under efterforskningen behandles efter reglerne i § 746 i  

 lov om rettens pleje.
Fjerde afsnit Retsmidler mod trufne retsafgørelser, fuldbyrdelse af straffe samt  

 bestemmelser om sagsomkostninger og erstatning § 23.  Meddelelse om anke eller kære kan foruden på de  

 måder, der er nævnt i §§ 948 og 970, stk. 2, i lov om rettens pleje, afgives  

 skriftligt eller mundtligt på rettergangschefens kontor eller for en foresat  

 chef eller, hvis tiltalte er fængslet, for vagtkommandøren eller  

 arrestforvareren.
 Stk. 2.  I sager, der, hvis de ikke var militære  

 straffesager, ville have været politisager, finder reglerne i § 962 i lov om  

 rettens pleje anvendelse med hensyn til anke.
 § 24.  Ved anvendelse af § 997 i lov om rettens pleje  

 træder rettergangschefen i stedet for politimesteren.
 § 25.  Udgifter, der er foranlediget ved, at en sag i  

 medfør af § 34 forlanges afgjort ved dom, betragtes som udgifter foranlediget  

 ved anke, jf. § 1008, stk. 3, i lov om rettens pleje.
 Stk. 2.  I militære straffesager kan omkostningsansvaret  

 begrænses, hvor dette findes rimeligt.
§ 26.  Bliver der spørgsmål om over for nogen, der  

 gennemgår den første uddannelse, at fuldbyrde frihedsstraf, som er fastsat  

 inden tjenestens begyndelse, kan den militære straffuldbyrdende myndighed,  

 inden afsoningen påbegyndes, efter forhandling med den borgerlige  

 straffuldbyrdende myndighed bestemme, at afsoningen udsættes til efter den  

 første uddannelses afslutning.
Bestemmelsen finder tilsvarende anvendelse med  

 hensyn til udsættelse af afsoning af frihedsstraf, der under tjenesten er  

 fastsat for overtrædelse af andre love end militær straffelov.
Femte afsnit Særlige bestemmelser om forhørsretter § 27.  Er et orlogsskib eller flere under fælles  

 kommando samlede orlogsskibe på togt uden for dansk havn, og kan en sags  

 undersøgelse ikke opsættes, kan henholdsvis skibschefen eller den  

 højestkommanderende nedsætte en forhørsret til foretagelse af forundersøgelse  

 eller enkeltstående retshandlinger.
Retten skal bestå af en af de ældste  

 officerer som formand samt 2 andre medlemmer, hvoraf den ene så vidt muligt  

 skal være af samme grad og tjenestestilling som den, mod hvem undersøgelsen  

 eller den pågældende retshandling er rettet, medens den anden så vidt muligt  

 skal være dennes foranstående.
 Stk. 2.  Skibschefen eller den højestkommanderende  

 beordrer en officer eller dermed ligestillet til at udøve hvervet som  

 anklager.
Stk. 3.  Er en auditør om bord, kan nedsættelse af  

 forhørsret kun ske efter dennes indstilling, og auditøren er i så fald  

 formand for retten.
Såfremt 2 auditører er om bord, varetages tillige  

 anklagemyndighedens opgaver af en auditør.
 Stk. 4.  Forsvarsministeren kan fastsætte sådanne  

 lempelser i de ellers gældende regler om retsplejen, som de særlige forhold i  

 nævnte sager kræver.
 § 28.  Forsvarsministeren kan bestemme, at reglerne i  

 § 27 med de fornødne lempelser skal gælde for enheder af forsvaret, som er  

 stationeret i Grønland eller uden for landets grænser.
 Stk. 2.  Forsvarsministeren kan endvidere bestemme, at  

 reglerne i § 27 med de fornødne lempelser skal anvendes i militære  

 straffesager i krigstid.
Sjette afsnit Straffesagers afgørelse uden dom Pålæggelse af straf uden dom § 29.  I en militær straffesag kan følgende straffe  

 pålægges uden dom:
 Stk. 2.  Ved fastsættelse af en fællesstraf af hæfte  

 uden dom i medfør af militær straffelovs § 13 kan tillægget til den første  

 straf ikke overstige 30 dage.
 § 30.  Myndighed til at pålægge straf uden dom  

 tilkommer auditører, jf. dog stk. 2-4.
Stk. 2.  Myndighed til at pålægge straf i medfør af §  

 29, stk. 1, litra a og b, tilkommer endvidere rettergangschefer efter  

 forsvarsministerens nærmere bestemmelse.
Forsvarsministeren kan tillægge  

 andre militære chefer tilsvarende straffemyndighed.
 Stk. 3.  Rettergangschefen kan tillige i orlogsskibe på  

 togt samt ved enheder af det militære forsvar, som er stationeret i Grønland  

 eller uden for landets grænser, såfremt en auditør ikke er til stede, pålægge  

 straf af hæfte indtil 30 dage uden dom.
 Stk. 4.  Forsvarsministeren kan tillægge militære chefer  

 myndighed til i krigstid at pålægge straf af hæfte indtil 30 dage uden dom.
 § 31.  Forinden straf pålægges uden dom, skal det  

 påses, at afhøring af sigtede og eventuelle vidner har fundet sted, og at der  

 i øvrigt foreligger tilstrækkelige oplysninger om den begåede forseelse og de  

 nærmere omstændigheder ved denne.
§ 32.  Bestemmelserne i borgerlig straffelovs § 86,  

 stk. 1, finder tilsvarende anvendelse ved fastsættelse af straf uden dom, når  

 sigtede har været underkastet varetægtsfængsel.
Afvisning af sagen fra retten  

 eller frafald af begæringen om sagens indbringelse for retten betragtes som  

 afvisning eller frafald af anke.
 § 33.  Den, der er blevet pålagt straf af en  

 rettergangschefen underordnet, kan senest 7 dage efter at have modtaget  

 meddelelse om straffen forlange sagen forelagt rettergangschefen til  

 afgørelse og derved udsætte straffens fuldbyrdelse.
§ 34.  Straf pålagt uden dom kan af sigtede inden 7  

 dage efter meddelelsen om straffen forlanges indbragt for retten.
Adgangen  

 hertil afskæres ikke ved, at straffen i medfør af § 33 er fastsat af  

 rettergangschefen.
Fristen regnes i dette tilfælde fra meddelelsen om  

 rettergangschefens afgørelse.
Forlanges sagen indbragt for retten, udsættes  

 straffens fuldbyrdelse.
Stk. 2.  Den, der i krigstid er blevet pålagt straf uden  

 dom, kan dog ikke forlange sagen afgjort ved dom, men kan klage over  

 afgørelsen.
I så fald kan såvel den, der har fastsat straffen, som højere  

 foresatte eller auditøren udsætte straffens fuldbyrdelse.
 § 35.  Den, der er blevet pålagt straf uden dom, skal  

 uopholdeligt have meddelelse herom og om de beføjelser, der tilkommer ham  

 efter §§ 33 og 34.
§ 36.  En foresat kan helt eller delvis ophæve eller  

 eftergive en af ham selv, rettergangschefen tillige en af hans undergivne  

 fastsat straf, når straffen skønnes ufortjent, for streng eller i øvrigt  

 urimelig.
Er straffen ulovlig, ophæves den.
Tilsvarende regler gælder for  

 auditøren i de sager, der vedrører ham.
 Stk. 2.  Bestemmelserne om erstatning i kapitel 93 a i  

 lov om rettens pleje anvendes med fornødne lempelser, når straf ophæves eller  

 eftergives efter stk. 1.
Disciplinarmidler § 37.  Disciplinarmidler kan kun bringes i anvendelse,  

 når en strafbar handling er begået.
 Stk. 2.  Disciplinarmidler skal anvendes i stedet for  

 mindre straffe, medmindre omstændighederne taler imod det.
 Stk. 3.  Disciplinarmidler kan ikke indbringes for  

 retten.
 § 38.  Som disciplinarmidler kan anvendes belæring,  

 tilrettevisning, arbejde og efterøvelse i en del af fritiden, fremstilling,  

 vagt eller anden tjeneste uden for orden, tilbageholdelse på tjenestestedet  

 eller anden fratagelse af friheder samt overflytning til anden tjeneste.
Stk. 2.  Tilbageholdelse på tjenestestedet må ikke  

 udstrækkes ud over 14 dage.
Medfører anvendelse af øvrige disciplinarmidler  

 indgreb i adgangen til at forlade tjenestestedet efter tjenestens ophør, må  

 dette ikke ske for længere perioder end 3 dage ad gangen med mindst en dags  

 mellemrum mellem perioderne, og anvendelsen må ikke udstrækkes ud over 14  

 dage.
 Stk. 3.  Forsvarsministeren fastsætter i øvrigt de  

 nærmere regler om anvendelse af disciplinarmidler, herunder regler om  

 samtidig anvendelse af flere disciplinarmidler.
 § 39.  Forsvarsministeren bestemmer, hvem der skal  

 have myndighed til at anvende disciplinarmidler, og omfanget af denne  

 myndighed.
§ 40.  Af disciplinarmidler kan belæring,  

 tilrettevisning eller overflytning til anden tjeneste anvendes over for alle  

 undergivne.
De øvrige disciplinarmidler kan derimod ikke anvendes over for  

 officerer og faste befalingsmænd eller dermed ligestillede, medmindre de  

 pågældende er elever på en militær skole.
 § 41.  Den, der er blevet pålagt et disciplinarmiddel  

 af en rettergangschefen underordnet eller umiddelbart af rettergangschefen,  

 kan forlange udståelsen udsat i indtil 2 x 24 timer efter meddelelsen om  

 disciplinarmidlet.
 § 42.  Den, der er blevet pålagt et disciplinarmiddel  

 af en rettergangschefen underordnet, kan forlange sagen forelagt  

 rettergangschefen til afgørelse.
 § 43.  Den, der er blevet pålagt et disciplinarmiddel  

 af en rettergangschef, kan forlange sagen forelagt for et disciplinarnævn til  

 afgørelse.
Stk. 2.  Disciplinarnævnets afgørelse kan såvel af  

 rettergangschefen som af den, der er blevet pålagt et disciplinarmiddel,  

 forlanges forelagt ankenævnet til afgørelse.
Ankenævnets afgørelse kan ikke  

 indbringes for domstolene eller forsvarsministeren.
 Stk. 3.  Disciplinarnævnet, der oprettes for hvert  

 enkelt rettergangsområde, består af en auditør som formand samt to andre  

 medlemmer, hvoraf den ene så vidt muligt skal være en talsmand og af samme  

 grad som den, der er blevet pålagt disciplinarmidlet, medens den anden skal  

 være dennes foranstående.
Stk. 4.  Ankenævnet, der oprettes af forsvarsministeren,  

 består af en formand og to andre medlemmer.
Formanden skal være en civil  

 person, der opfylder betingelserne for at kunne beskikkes som landsdommer.
De  

 øvrige medlemmer er generalauditøren og en advokat, der udpeges af  

 Advokatrådet.
 Stk. 5.  Forsvarsministeren fastsætter de nærmere regler  

 for udpegning af disciplinarnævnets medlemmer og for disciplinarnævnets og  

 ankenævnets virksomhed.
 § 44.  Indbringelse af et disciplinarmiddel for  

 rettergangschefen, disciplinarnævnet eller ankenævnet har ikke opsættende  

 virkning på udståelsen, medmindre andet bestemmes af rettergangschefen eller  

 vedkommende nævns formand.
Syvende afsnit Regler om tilsyn med anvendelsen af straffe og disciplinarmidler i  

 forsvaret § 45.  Generalauditøren og auditørerne har efter  

 forsvarsministerens nærmere bestemmelse indseende med anvendelsen af straffe  

 og disciplinarmidler inden for forsvaret.
 Stk. 2.  Rettergangscheferne samt afdelings- og dermed  

 ligestillede eller højere chefer har indseende med deres underordnedes  

 anvendelse af straffe- og disciplinarmyndighed.
Ottende afsnit Ikrafttrædelse m.v.
 § 46.  Tidspunktet for lovens ikrafttræden bestemmes  

 af forsvarsministeren.
 Stk. 2.  Ved lovens ikrafttræden ophæves lov nr. 542 af  

 4. oktober 1919.
§ 47.  Straffesager, i hvilke der ikke er rejst  

 tiltale på tidspunktet for nærværende lovs ikrafttræden, behandles efter de  

 regler, der er foreskrevet i denne lov.
Gyldigheden af retshandlinger, som er  

 foretaget i sagen før lovens ikrafttræden, bedømmes efter den tidligere  

 lovgivning.
 § 48.  I stedet for § 1040 i lov om rettens pleje  

 gælder:
Påanke af straffedomme, som er afsagt før tidspunktet for nærværende lovs  

 ikrafttræden, sker efter reglerne i den tidligere lovgivning.
Fuldbyrdelsen  

 af straffedomme sker efter nærværende lovs ikrafttræden efter reglerne i  

 denne lov.
Forsvarsministeriet, den 30. september  

 1987 BERNT JOHAN COLLET /M.
Richter (* 1) Nu kapitel 75 b jf. lov nr. 243 af 8. juni 1978 og lov nr. 227 af 6.  

 juni 1985.
 (* 2) Nu §§ 794-796 jf. lov nr. 243 af 8. juni 1978.
 (* 3) Nu §§ 797 og 825 jf. lov nr. 243 af 8. juni 1978 og lov nr. 227 af  

 6. juni 1985.
 (* 4) Nu kapitel 69 jf. lov nr. 243 af 8. juni 1978.
 (* 5) Nu §§ 760, 797 og 825 jf. lov nr. 243 af 8. juni 1978 og lov nr. 227  

 af 6. juni 1985.
 (* 6) Nu § 762 jf. lov nr. 243 af 8. juni 1978.
 (* 7) Nu § 770, stk. 2 jf. lov nr. 243 af 8. juni 1978.
