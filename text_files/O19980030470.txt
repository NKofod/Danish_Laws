Resumé  


  

 En skatteyder der boede i Københavns Kommune søgte skattedirektoratet i  

 Frederiksberg Kommune om eftergivelse af restskat.
Skattedirektoratet afslog  

 og  

 Told- og Skattestyrelsen tiltrådte afslaget.
 Ombudsmanden var enig med skattemyndighederne i at sagen  

 retteligt burde have været behandlet af skattedirektoratet i Københavns  

 Kommune  

 i 1. instans.
Derimod var ombudsmanden ikke enig i skattemyndighedernes  

 vurdering af hvilken betydning kompetencemanglen havde for sagen.
Efter  

 ombudsmandens opfattelse var skattedirektoratets afgørelse i sagen ugyldig.
Ombudsmanden kritiserede derfor at skattedirektoratet i  

 Frederiksberg Kommune ikke sendte sagen videre til behandling i Københavns  

 Kommunes skattedirektorat.
Ombudsmanden kritiserede også at Told- og  

 Skattestyrelsen ikke ophævede skattedirektoratets afgørelse og oversendte  

 sagen  

 til Københavns Kommune til behandling.
 Ombudsmanden henstillede at Told- og Skattestyrelsen genoptog  

 behandlingen af sagen og på ny overvejede hvilken betydning kompetencemanglen  

 havde for sagen. (J.nr. 1997-1050-213).
Afslag på eftergivelse af restskat.
Stedlig kompetence Af sagen fremgik at A den 27.  

 maj 1996 søgte skattedirektoratet i Frederiksberg Kommune om eftergivelse af  

 sin restskat for indkomståret 1995.
 Den 23. juni 1996 fremkom A  

 med supplerende oplysninger til ansøgningen.
 Den 29. august 1996 gav  

 skattedirektoratet A afslag under henvisning til at skattedirektoratet ikke  

 havde fundet at betingelserne for eftergivelse var til stede.
 Den 1. september 1996 klagede  

 A til Told- og Skattestyrelsen.
Den 4. september 1996 skrev A  

 til skatteministeren om sagen og fremkom med supplerende oplysninger til  

 klagen.
Skatteministeren bad Told- og Skattestyrelsen om at svare A.
Den 12. september 1996  

 svarede Told- og Skattestyrelsen Dem.
Af svaret fremgik blandt andet at  

 styrelsen til brug for sin behandling af sagen havde anmodet  

 skattedirektoratet  

 om en udtalelse i sagen.
Den 6. december 1996 udtalte  

 skattedirektoratet sig om A's klage.
Af udtalelsen fremgik blandt andet:
 "...
 Skatteyder har oplyst, at han  

 under ophold i Thailand har bedrevet kriminel adfærd, ved hvilken han har  

 erhvervet en fortjeneste på kr. 375.000 kr. (Iflg. skatteyders egne  

 oplysninger  

 i en avisartikel andrager fortjenesten mindst kr. 1,5 mio.).
 Efterfølgende er han  

 tilbageholdt af det stedlige politi, som tillige beslaglagde beløbet kr.  

 375.000. Dette blev imidlertid frigivet til skatteyder ved løsladelsen den 8.  

 juli 1994.
 Skattedirektoratets kontor  

 for udlandsbeskatning har på grundlag af skatteyders egne oplysninger ved  

 ansættelser af henholdsvis den 7. juni 1994 og 25. august 1994 forhøjet den  

 skattepligtige indkomst.
 Ansættelsen er ikke siden  

 påklaget til skatteankenævnet.
 Efter udvisning af Thailand  

 har skatteyder slået sig ned i Philippinerne for sidenhen at have taget  

 (midlertidigt?) ophold i Danmark.
 Uden at skatteyder har  

 bidraget med oplysninger herom i sine andragender, har sekretariatet  

 konstateret, at skatteyder den 15. januar 1996 over for folkeregistret har  

 meddelt flytning til (X - en adresse i Københavns Kommune) samt den 9.  

 februar  

 1996 til (en adresse i Københavns Kommune).
 Retteligt burde skatteyder  

 have rettet sin henvendelse omkring andragende om eftergivelse af restskat af  

 23. juni 1996 til Københavns Kommune som nuværende bopælskommune.
 Direktoratets afslag af 29.  

 august 1996 på andragende skal ses på baggrund af det ovenfor anførte om  

 skatteyders økonomiske forhold, hvorefter man ikke har fundet, at  

 betingelserne  

 for eftergivelse er opfyldt.
..." Den 12. december 1996  

 tiltrådte Told- og Skattestyrelsen skattedirektoratets afslag.
Den 6. januar 1997 skrev A på  

 ny til skatteministeren om sagen.
Skatteministeren bad Told- og  

 Skattestyrelsen om at svare A.
 Den 23. januar 1997 meddelte  

 Told- og Skattestyrelsen A at styrelsen fastholdt afslaget.
 Den 14. april 1997 klagede A  

 til mig.
Den 30. april 1997 bad jeg  

 Told- og Skattestyrelsen og Frederiksberg Kommune, Skattedirektoratet, om en  

 udtalelse i anledning af A's klage.
Under henvisning til at det fremgik af  

 sagen at skattedirektoratet på afgørelsestidspunktet var bekendt med A's  

 adresse i København, bad jeg skattedirektoratet om i sin udtalelse om blandt  

 andet at komme ind på spørgsmålet om skattedirektoratets kompetence til at  

 træffe afgørelse i sagen.
Jeg bad også om styrelsens eventuelle bemærkninger  

 hertil.
Den 17. juni 1997 udtalte  

 Frederiksberg Kommune, Skattedirektoratet sig.
Af udtalelsen fremgik blandt  

 andet:
 "...
 Direktoratets sagsbehandling  

 blev indledt på baggrund af skatteyders ansøgning af 27. maj 1996, hvori  

 skatteyder dels undlader at anføre afsenderadresse, dels undlader at oplyse,  

 at  

 han er fraflyttet Frederiksberg kommune til en anden folkeregisteradresse.
 På baggrund af skatteyders  

 oplysning om at befinde sig i Danmark midlertidigt for at ordne nogle  

 ægteskabspapirer, antog undertegnede, at skatteyder i lighed med tidligere  

 sagsbehandling havde opretholdt sin bopæl i Philipinerne.
 Først ved sagsbehandlingens  

 afslutning og umiddelbart inden fremsendelse af svar blev undertegnede  

 opmærksom på adressen (i Københavns Kommune).
 Eftersom dette forhold ikke  

 havde indflydelse på sagens udfald, valgte undertegnede at fremme sagen  

 fremfor  

 at sende den til fornyet behandling i Københavns kommune.
 Det er i øvrigt med stor  

 undren, at direktoratet med fremsendelse af nærværende forespørgsel erfarer,  

 at  

 skatteyder allerede ultimo 95/primo 96 har indsendt andragende til Københavns  

 kommune, hvorfra afslag afsendes 19. januar 1996 (afslag fra Told og Skat af  

 15. april 1996).
På denne baggrund synes det  

 nærliggende at formode, at skatteyders ansøgning til Frederiksberg kommune af  

 27. maj 1996 er sket mod bedre vidende." Den 23. juni 1997 udtalte  

 Told- og Skattestyrelsen sig.
Af udtalelsen fremgik blandt andet:
 "...
 Told- og Skattestyrelsen skal  

 udtale, at ansøgningen om eftergivelse af restskat for indkomståret 1995  

 rettelig skulle have været behandlet af Københavns kommune, som på  

 ansøgningstidspunktet var (A)'s bopælskommune.
 Told- og Skattestyrelsen  

 fandt dog, at selvom Københavns kommune (rettelig) havde behandlet  

 indkomståret  

 1995 ville det, i lighed med Københavns kommunes tidligere afgørelse af 19.  

 januar 1996 vedrørende indkomstårene 1992 og 1994, også have givet afslag.
 Da man således havde  

 vurderet, at dette forhold ikke havde indflydelse på sagens udfald valgte  

 man,  

 at sagen ikke skulle forsinkes ved at videresende den til Københavns kommune  

 og  

 bede dem behandle sagen i 1. instans.
 Ved afgørelsen af 12.  

 december 1996 lagde Told- og Skattestyrelsen særlig vægt på de foreliggende  

 oplysninger om omstændighederne ved skatterestancens opståen og de økonomiske  

 forhold.
 Ved brev af 6. januar 1997  

 henvendte (A) sig til skatteministeren, som anmodede Told- og Skattestyrelsen  

 om at besvare henvendelsen.
 Ved brev af 23. januar 1997  

 meddelte styrelsen (A), at man ikke fandt, at der var fremkommet oplysninger  

 som kunne ændre afgørelsen af 12. december 1996.
..." Den 7. juli 1997 kommenterede  

 A udtalelserne.
A anførte blandt andet at han altid havde meddelt  

 folkeregisteret eventuelle adresseændringer.
Den 5. august 1997 sendte jeg  

 A's brev af 7. juli 1997 med bilag til Told- og Skattestyrelsen til  

 orientering.
Samtidig bad jeg styrelsen - hvis brevet gav styrelsen anledning  

 til bemærkninger - om at sende mig disse inden udgangen af august 1997.
Ombudsmandens udtalelse "  

  

 Retsgrundlaget Den 4. oktober 1989 fremsatte skatteministeren forslag til lov om ændring af  

 forskellige skatte- og afgiftslove m.v. (Eftergivelse og henstand, se L 5,  

 Folketingstidende 1989-90, tillæg A, sp. 143ff). Lovforslagets § 1 havde  

 følgende ordlyd:
'§ 1 I lov om opkrævning af indkomst- og formueskat for personer m.v. (kildeskat),  

 jf. lovbekendtgørelse nr. 554 af 16. september 1988, som ændret ved lov nr.  

 385 af 7. juni 1989, foretages følgende ændringer:
 Efter §  

 73 A  

 indsættes:
'§ 73 B.
Skattebeløb, som en person efter denne lov har været pligtig at  

 indeholde eller opkræve, samt administrativt vedtagne bøder efter § 79 kan  

 eftergives, såfremt:
skyldneren godtgør, at denne ikke er i stand til og inden for de nærmeste år  

 ingen udsigt har til at kunne opfylde sine gældsforpligtelser, og skyldnerens forhold og omstændighederne i øvrigt taler derfor.
 Stk. 2. Tilsvarende kan beløb eftergives, som personer er pligtige at betale  

 som erstatning for selskabers manglende indbetaling af indeholdte beløb.
 Stk. 3. Ved anvendelsen af stk. 1, nr. 2, skal der navnlig lægges vægt på, om  

 skyldneren udelukkende eller overvejende har gæld til skattevæsenet og  

 eventuelt toldvæsenet, skyldnerens interesse i eftergivelse, gældens alder,  

 omstændighederne ved dens pådragelse  

 og hidtidige afvikling samt skyldnerens forhold under eftergivelsessagen.
Stk. 4. Eftergivelse kan gå  

 ud på bortfald eller nedsættelse af skyldnerens gæld, herunder påløbne  

 renter.  

 I forbindelse med nedsættelse kan der træffes bestemmelse om henstand med og  

 afdragsvis betaling af den ikke eftergivne del af gælden.
I henstands- og  

 afdragsperioden sker der ingen forrentning af gælden.
 Stk. 5. Eftergivelse kan  

 bortfalde:
hvis skyldneren i forbindelse med eftergivelsessagen  

 har gjort sig skyldig i svigagtigt forhold, eller hvis skyldneren groft tilsidesætter sine forpligtelser  

 i forbindelse med afvikling af den ikke eftergivne del af gælden.
Stk. 6. Såfremt skyldneren  

 ikke kan godtgøre, at denne ikke er i stand til og inden for de nærmeste år  

 ingen udsigt har til at kunne opfylde sine gældsforpligtelser, jf. stk. 1,  

 nr.  

 1, kan der i stedet for eftergivelse meddeles skyldneren henstand.
Stk. 1,  

 nr.  

 2, stk. 3, og stk. 5, nr. 1, finder tilsvarende anvendelse ved meddelelse af  

 henstand.
 Stk. 7. Den regionale told-  

 og skatteforvaltning, i Københavns og Frederiksberg Kommuner dog  

 skattedirektoratet, hvorunder skyldnerens aktuelle bopælskommune hører,  

 træffer  

 afgørelse om, hvorvidt eftergivelse eller henstand kan bevilges.
Stk. 8. Afgørelser efter stk.  

 7 kan påklages til den centrale told- og skatteforvaltning.
Klagefristen er 4  

 uger fra den dag, afgørelsen er meddelt skyldneren.
Den centrale told- og  

 skatteforvaltning kan dog se bort fra overskridelse af fristen, når  

 omstændighederne taler derfor.
Den centrale told- og skatteforvaltnings  

 afgørelse kan ikke indbringes for højere administrativ myndighed.
§  

 73 C.
Reglerne i § 73 B finder  

 tilsvarende anvendelse på personers indkomst- og formueskat til staten,  

 amtskommunal indkomstskat, kommunal indkomstskat samt kirkelige afgifter.  

 Beslutning om eftergivelse og henstand træffes efter indhentet udtalelse fra  

 kommunalbestyrelsen i skyldnerens aktuelle bopælskommune.
§ 73 D.
De i § 73 B, stk. 7,  

 nævnte myndigheder kan i øvrigt, når forholdene i ganske særlig grad taler  

 derfor, eftergive eller nedsætte skatter pålignet personer, selskaber,  

 foreninger m.v. §  

 73 C,  

 2. pkt., og § 73 B, stk. 8, finder tilsvarende anvendelse i disse  

 situationer.' Af bemærkningerne til  

 lovforslagets § 73 B, stk. 7, og §  

 73 C,  

 2. pkt., fremgår blandt andet:
 '...
Med hensyn til eftergivelse  

 og henstand på skatteområdet foreslås det i § 73 B, stk. 7, at kompetencen  

 til  

 som 1. instans at træffe afgørelse lægges hos den regionale told- og  

 skatteforvaltning, hvorunder skyldnerens aktuelle bopælskommune hører.
I  

 Københavns og Frederiksberg Kommuner dog hos skattedirektoraterne.
 ...
Den høring af  

 kommunalbestyrelsen der er foreskrevet i § 16 i lov om kommunal indkomstskat,  

 beholdes og udvides til at omfatte eftergivelse af og henstand med alle  

 personlige skatter.
Efter de gældende regler sker den indledende  

 sagsbehandling allerede i vidt omfang i kommunen, idet denne sørger for, at  

 de  

 relevante oplysninger er til stede, og afgiver en udtalelse i sagen.
..." Den 8. december 1989 afgav  

 Folketingets Skatteudvalg betænkning over lovforslaget (Folketingstidende  

 1989-90, tillæg B, sp.  

 113f  

 ).  

 I den forbindelse fremsatte skatteministeren følgende ændringsforslag nr. 1  

 til affattelsen af § 73 D:
 '  

  

 1)  

  

 Den foreslåede § 73 D affattes således:
'  

  

 § 73 D.  

  

 De i § 73 B, stk. 7, nævnte myndigheder kan i øvrigt, når  

 forholdene i ganske særlig grad taler derfor, eftergive eller meddele  

 henstand  

 med skatter, som personer, selskaber, foreninger mv. er pålignet eller har  

 skullet indeholde eller opkræve. §  

 73 C,  

 2. pkt., og § 73 B, stk. 8, finder tilsvarende anvendelse i disse  

 situationer.' Lovforslaget blev vedtaget  

 ved Folketingets 3. behandling den 14. december 1989 (lov nr. 825 af 19.  

 december 1989).
 Den 1. november 1989  

 fremsatte skatteministeren forslag til lov om ændring af forskellige skatte-  

 og  

 afgiftslove m.v. (Klageafkortning, se L 41, Folketingstidende 1989-90, tillæg  

 A, sp. 1281ff). Den 24. januar 1990 afgav Folketingets Skatteudvalg  

 betænkning  

 over lovforslaget (Folketingstidende 1989-90, tillæg B, sp. 511ff). I den  

 forbindelse  

 fremsatte skatteministeren følgende ændringsforslag nr. 14:
 '  

  

 14)  

  

 Efter nr. 2 indsættes som nye numre:
 01.  

  

 I § 73 B, stk. 1, ændres 'Skattebeløb' til: 'Skatteministeren  

 kan eftergive skattebeløb', og 'kan eftergives' udgår.
 02.  

  

 § 73 B, stk. 7 og 8, ophæves.
03.  

  

 I § 73 D ændres 'De i § 73 B, stk. 2, nævnte myndigheder' til  

 'Skatteministeren', og 'og § 73 B, stk. 8' udgår.' Af bemærkningerne til  

 ændringsforslaget fremgår blandt andet:
'Ved lov nr. 825 af 19.  

 december 1989 og lov nr. 888 af 29. december 1989, der således er vedtaget  

 efter fremsættelsen af lovforslaget, blev der i kildeskattelovens § 73 B og  

 ligningslovens §  

 16 A  

 indsat bestemmelser, der bl.a. indeholder en beskrivelse af  

 kompetencefordelingen  

 i visse typer af sager.
Regler af tilsvarende karakter er foreslået ophævet  

 ved  

 lovforslaget.
Formålet med at ophæve lovregler, der direkte fastsætter en  

 kompetencefordeling, er at samle reglerne i en bekendtgørelse.
Det er således  

 hensigten af ordensmæssige grunde at skabe ensartede regler på hele  

 skatteområdet.
Herved undgås det, at reglerne om kompetencefordelingen for en  

 bestemmelses vedkommende findes i loven, mens den for en anden bestemmelse  

 fremgår af en bekendtgørelse.
Det foreslås derfor, at også  

 de nye bestemmelser i kildeskattelovens § 73 B og ligningslovens §  

 16 A  

 bliver omfattet af lovforslaget.' Loven blev vedtaget af  

 Folketinget ved 3. behandlingen den 1. februar 1990 (lov nr. 59 af 7. februar  

 1990).
Kildeskatteloven er herefter  

 blevet ændret flere gange på områder som er uden betydning for denne sag.
I  

 den  

 forbindelse bemærker jeg dog at ordlyden af kildeskattelovens § 73 B, stk. 3,  

 og §  

 73 C  

 er blevet  

 ændret redaktionelt ved henholdsvis lov nr. 374 af 18. maj 1994 om ændring af  

 forskellige skattelove (Andelsselskaber) og lov nr. 1219 af 27. december 1996  

 om ændring af forskellige skattelove, lov om tilskud til afvikling af  

 studiegæld og om eftergivelse af studiegæld og lov om kommunal indkomstskat  

 (Ændringer som følge af afskaffelse af formueskatten mv.).
I tilknytning til reglerne i  

 kildeskatteloven har Skatteministeriet udstedt cirkulære nr. 91 af 16. juni  

 1995 om eftergivelse og henstand med told- og skattebeløb m.v.
Af punkterne  

 2.2.5., 6.1. og 6.2. i cirkulæret fremgår blandt andet:
'  

  

 2.2.5.  


  

 Forskellige relevante  

 momenter ved vurderingen ...
Det taler imod eftergivelse,  

 hvis gælden er pådraget ved strafbare forhold, eller hvis gælden er  

 oparbejdet  

 systematisk og gennem en længere årrække.
Ved eftergivelse af bøder skal der  

 således foretages en vurdering af det strafbare forholds beskaffenhed i  

 forhold til sagens øvrige omstændigheder.
Der kan endvidere tages hensyn til,  

 hvornår bøden er vedtaget.
6.1. Kompetenceregler For så vidt angår  

 skatteområdet fremgår det af kildeskattelovens § 73 B, stk. 1, at kompetencen  

 til at eftergive skattebeløb, herunder administrativt vedtagne bøder efter  

 kildeskattelovens og skattekontrolloven, ligger hos skatteministeren.  

 Skatteministeren har imidlertid i bekendtgørelse nr. 514 af 16. juni 1994 om  

 henlæggelse af visse beføjelser til de kommunale skattemyndigheder, told- og  

 skatteregionerne, Told- og Skattestyrelsen mfl., med senere ændringer,  

 bestemt, at kompetencen til som 1. instans at træffe afgørelse om  

 eftergivelse  

 eller henstand med skattebeløb skal ligge hos told- og skatteregionen.  

 Afgørelse træffes af den region, hvorunder skyldnerens aktuelle bopælskommune  

 hører.
I Københavns og Frederiksberg kommuner træffes afgørelse om  

 eftergivelse eller henstand med personlige skatter dog af  

 skattedirektoraterne.
 ...
6.2. Høringsregler Ved ansøgning om eftergivelse  

 eller henstand med personlige skatter i henhold til kildeskattelovens §  

 73 C  

 eller § 73 D skal der, forinden  

 afgørelse om eftergivelse eller henstand træffes, indhentes en udtalelse fra  

 kommunalbestyrelsen i skyldnerens aktuelle bopælskommune, jf.  

 kildeskattelovens §  

 73 C,  

 2. pkt.
For så vidt angår eftergivelse og henstand med selskabsskatter, skal  

 der indhentes en udtalelse fra kommunalbestyrelsen i selskabets aktuelle  

 hjemstedskommune.
..." Ombudsmandens bemærkninger Afgørelserne af om Deres  

 ansøgning om eftergivelse kan imødekommes er som anført truffet af  

 Frederiksberg Kommune, Skattedirektoratet og Told- og Skattestyrelsen.
 Myndighederne bygger i vidt  

 omfang deres afgørelser på vurderinger og afvejninger af en række forskellige  

 hensyn og omstændigheder vedrørende blandt andet Deres økonomiske forhold.  

 Som  

 ombudsmand har jeg ikke særlige forudsætninger for at afveje disse  

 forskellige  

 hensyn og omstændigheder på en anden og bedre måde end skattedirektoratet og  

 Told- og Skattestyrelsen der beskæftiger sig med det pågældende sagsområde i  

 det daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis  

 der er tale om ganske særlige omstændigheder kan jeg kritisere myndighedernes  

 afgørelse.
Det kan f.eks. være tilfældet hvis sagen er mangelfuldt oplyst,  

 eller afgørelsen i forhold til andre lignende sager er udtryk for en  

 forskelsbehandling der ikke er sagligt begrundet.
 Under min gennemgang af sagen  

 har jeg fundet en sådan særlig omstændighed vedrørende Frederiksberg Kommune,  

 Skattedirektoratets kompetence til at træffe afgørelse i sagen.
 Frederiksberg Kommune,  

 Skattedirektoratet og Told- og Skattestyrelsen har i deres udtalelser til mig  

 oplyst at Deres sag i 1. instans retteligt burde have været behandlet af  

 Københavns Kommune, Skattedirektoratet.
Jeg er enig med  

 skattemyndighederne i den opfattelse.
Jeg henviser til § 2, stk. 2, i  

 sagsudlægningsbekendtgørelsen  

 (bekendtgørelse nr. 916 af 4. december 1995, nu bekendtgørelse nr. 196 af 26.  

 marts 1998). Det fremgår heraf at skattedirektoraterne i Københavns og  

 Frederiksberg Kommuner med nærmere angivne undtagelser træffer afgørelse som  

 1. instans i visse skattesager.
Jeg henviser også til punkt 6.1. i cirkulæret  

 om eftergivelse og henstand med told- og skattebeløb mv.
Heraf fremgår blandt  

 andet at afgørelse om eftergivelse træffes af regionen i skyldnerens aktuelle  

 bopælskommune, dog træffes afgørelsen om eftergivelse med personlige skatter  

 af skattedirektoraterne i Københavns og Frederiksberg Kommuner.
 Spørgsmålet er hvilken  

 betydning denne kompetencemangel har for sagen, herunder om manglen er af en  

 sådan karakter at skattedirektoratets afslag af 29. august 1996 er ugyldigt.
Tilsidesættelse af en  

 sagsbehandlingsregel skal for at kunne medføre at afgørelsen bliver ugyldig  

 være væsentlig.
Om det er tilfældet, afgøres ved at vurdere om der er tale om  

 tilsidesættelse af en fundamental regel, dvs. en garantiforskrift, eller blot  

 af en ordensforskrift.
Jeg henviser til Jørgen Mathiassen mfl.,  

 Forvaltningsret,  

 almindelige emner, 3. udgave (1997), s. 334ff, Jens Garde og Karsten  

 Revsbech,  

 Forvaltningsret, sagsbehandling, 4. udgave (1995), s. 282ff, og Jon Andersen  

 mfl., Forvaltningsret (1994), s. 563ff.
Uden for Københavns og  

 Frederiksberg Kommuner træffes afgørelse om eftergivelse af skattegæld af  

 told-  

 og skatteregionerne.
Kompetencefordelingen mellem told- og skatteregionerne  

 må antages at være en rent praktisk arbejdsdeling.
I kildeskattelovens §  

 73 C, 2. pkt., stilles der krav om at  

 der i sager om eftergivelse indhentes en udtalelse fra kommunalbestyrelsen i  

 skyldnerens aktuelle bopælskommune.
Formålet med denne obligatoriske høring  

 er ifølge lovforarbejderne at den aktuelle bopælskommune gennem sin udtalelse  

 sørger for at de relevante oplysninger er til stede i sagen.
Høringen af  

 bopælskommunen er således begrundet i hensynet til sagens oplysning.
En regel om obligatorisk  

 høring betragtes som en garantiforskrift.
Jeg henviser til Jon Andersen mfl.,  

 Forvaltningsret  

 (1994), s. 564.
Som det fremgår oven for,  

 træffer skattedirektoraterne i Københavns og Frederiksberg Kommuner afgørelse  

 i  

 1. instans i sager om eftergivelse med personlige skatter.
Kompetencen mellem  

 skattedirektoraterne fordeles i disse sager efter ansøgerens aktuelle  

 bopælskommune.
Høringsreglen i  

 kildeskattelovens §  

 73 C,  

 2. pkt., bevirker at skattedirektoraterne som led i behandlingen af  

 eftergivelsessager må sørge for i fornødent omfang at inddrage andre dele af  

 kommunens forvaltning, således at de relevante oplysninger er til stede når  

 skattedirektoraterne træffer afgørelse i disse sager.
Kompetencefordelingen  

 er  

 således nært knyttet til høringsreglen og må derfor tillægges særlig vægt på  

 dette område.
Det kan også få betydning for  

 spørgsmålet om ugyldighed om der er tale om en bebyrdende eller begunstigende  

 afgørelse.
Normalt vil der oftere være tale om ugyldighed ved bebyrdende  

 afgørelser end ved begunstigende afgørelser.
Jeg henviser til Jens Garde og  

 Karsten Revsbech, Forvaltningsret, sagsbehandling, 4. udgave (1995), s.  

 289ff.
Endvidere kan der ved  

 vurderingen af om en afgørelse er ugyldig lægges vægt på om der er tale om en  

 lovbunden eller en skønsmæssig afgørelse.
Jeg henviser til Jens Garde og  

 Karsten Revsbech, Forvaltningsret, sagsbehandling, 4. udgave (1995), s. 284.
Skattemyndighederne har i  

 deres udtalelser til mig oplyst at de efter en konkret vurdering ikke finder  

 at  

 kompetencemanglen har haft betydning for sagens udfald.
Skattedirektoratet  

 har  

 herved henvist til at skattedirektoratet først blev bekendt med  

 kompetencemanglen umiddelbart før afslaget blev sendt til Dem, og at  

 skattedirektoratet indtil dette tidspunkt havde behandlet sagen ud fra en  

 antagelse om at skattedirektoratet var rette myndighed.
Told- og  

 Skattestyrelsen  

 har henvist til at styrelsen vurderede at selv om Københavns Kommune,  

 Skattedirektoratet havde behandlet denne sag, ville De - i lighed med  

 Københavns Kommune, Skattedirektoratets tidligere afslag af 19. januar 1996  

 på  

 eftergivelse af restskat for indkomstårene 1992 og 1994 - også have fået  

 afslag.
På det grundlag har skattemyndighederne fastholdt afslaget.
 Jeg er ikke enig i  

 skattemyndighedernes vurdering af kompetencemanglens betydning for sagen.  

 Efter  

 min opfattelse er skattedirektoratets afslag af 29. august 1996 som følge af  

 kompetencemanglen  

 behæftet med en sådan mangel at afgørelsen må anses for ugyldig.
Jeg har herved lagt vægt på  

 at kompetencemanglen i Deres sag har bevirket at reglen i kildeskattelovens §  

 73 C, 2. pkt., om obligatorisk høring  

 af kommunalbestyrelsen i skyldnerens aktuelle bopælskommune er tilsidesat.  

 Høringsreglen må - som nævnt - betragtes som en garanti for en rigtig og  

 lovlig afgørelse.
Jeg har ligeledes lagt vægt på at det ikke - sådan som  

 sagen  

 er oplyst for mig - kan udelukkes at kompetencemanglen har haft betydning for  

 den skønsmæssige afgørelse af om betingelserne for eftergivelse var opfyldt  

 i sagen.
Endvidere har jeg tillagt det betydning at skattedirektoratet var  

 bekendt med skattedirektoratets manglende kompetence i sagen da  

 skattedirektoratet gav Dem afslag.
 Frederiksberg Kommune, Skattedirektoratet  

 har anført at De undlod at anføre afsenderadresse på ansøgningen om  

 eftergivelse  

 af skattegæld og at oplyse om Deres flytning til Københavns Kommune.  

 Skattedirektoratet  

 har også anført at det - på baggrund af oplysninger om at De tidligere havde  

 søgt Københavns Kommune, Skattedirektoratet om eftergivelse af skat og derfra  

 fået afslag - er nærliggende at formode at De sendte ansøgningen af 23. maj  

 1996 til Frederiksberg Kommune, Skattedirektoratet mod bedre vidende.
Jeg har ikke tillagt dette  

 særlig betydning ved min vurdering af spørgsmålet om ugyldighed. Årsagen er  

 at  

 det er skattedirektoratets ansvar at sikre sig at skattedirektoratet er  

 kompetent til at behandle en given sag.
Jeg henviser til princippet i  

 forvaltningslovens  

 § 7, stk. 2. Det fremgår heraf at hvis en forvaltningsmyndighed modtager en  

 henvendelse som ikke vedrører dens sagsområde, videresendes henvendelsen til  

 rette myndighed.
Hertil kommer i øvrigt at det er antaget at en eventuel  

 viden  

 hos borgeren om en forvaltningsmyndigheds inkompetence er et moment der taler  

 for ugyldighed.
Jeg henviser til Jens Garde og Karsten Revsbech,  

 Forvaltningsret, sagsbehandling, 4. udgave (1995), s. 290, og Jon Andersen  

 mfl., Forvaltningsret (1994), s. 567.
 Jeg har gjort Frederiksberg  

 Kommune, Skattedirektoratet og Told- og Skattestyrelsen bekendt med min  

 opfattelse.
 Skattedirektoratets afgørelse  

 er - som nævnt - efter min opfattelse ugyldig.
Jeg har kritiseret at  

 skattedirektoratet - selv om skattedirektoratet var bekendt med  

 kompetencemanglen  

 - alligevel behandlede sagen.
Efter min opfattelse burde skattedirektoratet  

 have sendt sagen videre til rette myndighed, Københavns Kommune,  

 Skattedirektoratet,  

 til behandling.
Jeg henviser til forvaltningslovens § 7, stk. 2.
 Jeg har gjort  

 skattedirektoratet bekendt med min opfattelse.
 Jeg har også kritiseret at  

 Told- og Skattestyrelsen ikke ophævede skattedirektoratets afgørelse og i  

 overensstemmelse  

 med forvaltningslovens § 7, stk. 2, oversendte sagen til Københavns Kommune,  

 Skattedirektoratet til behandling.
 Jeg har gjort Told- og  

 Skattestyrelsen bekendt med min opfattelse.
 Jeg har henstillet at Told-  

 og Skattestyrelsen genoptager Deres sag, og at styrelsen i lyset af det jeg  

 har anført ovenfor på ny overvejer hvilken betydning kompetencemanglen har  

 for  

 sagen.
..." Told- og Skattestyrelsen  

 meddelte mig senere at styrelsen havde genoptaget sagen og fremsendt den til  

 skatteforvaltningen i Københavns Kommune til behandling i 1. instans.
 Herefter meddelte jeg at jeg  

 på det foreliggende grundlag ikke foretog mig mere i sagen.
