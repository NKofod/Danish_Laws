 I medfør af § 2 i lov nr. 196 af 26. maj 1965 om undervisningen på de  

 godkendte handelsskoler fastsættes herved følgende bestemmelser om  

 eksamensordningen ved handelsskolernes eksaminer:
Skriftlig eksamen Eksamensopgavernes forsendelse.
 § 1.  Det nødvendige antal eksamensopgaver skal senest  

 en uge før den skriftlige eksamens begyndelse være sendt til skolens leder  

 som anbefalet forsendelse.
Stk. 2.  Opgaverne til hver prøve lægges i konvolutter  

 med 15 eksemplarer i hver.
Konvolutterne forsegles eller forsynes med mærkat.  

 På konvolutterne anføres eksamenstermin, eksamens og opgavens art samt  

 ugedag, dato og klokkeslet for den pågældende prøves begyndelse og  

 afslutning.
Samtlige opgavekonvolutter til hver enkelt skole kan forsendes  

 under eet i en forsvarligt tillukket pakke.
 Stk.3.  Ved beregningen af det fornødne antal  

 opgavekonvolutter tages hensyn til, at antallet af eksamensopgaver pr. klasse  

 skal udgøre mindst 4 ud over antallet af eksaminander i klassen.
§ 2.  Skolens leder skal åbne opgavepakken straks  

 efter modtagelsen og sikre sig, at de fornødne opgavekonvolutter er til  

 stede, og at angivelsen af eksamenstermin, eksamens og opgavens art, ugedag,  

 dato og klokkeslet stemmer med den tidligere tilsendte plan over skriftlig  

 eksamen.
I tilfælde af fejl skal skolens leder straks underrette direktoratet  

 for erhvervsuddannelserne.
Opgavekonvolutterne skal opbevares i boks eller  

 andet forsvarligt aflåset rum.
 § 3.  De enkelte opgavekonvolutter må ikke åbnes før  

 det på konvolutterne angivne tidspunkt.
 Tilsyn ved prøverne.
 § 4.  Ved de skriftlige prøver skal der være en eller  

 flere fremmede tilsynshavende.
 Stk. 2.  Skolens leder har ansvaret for, at de  

 tilsynshavende er bekendt med indholdet af nærværende bekendtgørelse inden  

 eksamens påbegyndelse.
§ 5.  Ved enhver skriftlig prøve skal der være mindst  

 to tilsynshavende i hvert eksamenslokale, heraf mindst een fremmed  

 tilsynshavende, som er ledende tilsynshavende.
Er der i eksamenslokalet mere  

 end een fremmed tilsynshavende, udpeger skolens leder en af dem som ledende  

 tilsynshavende.
Antallet af tilsynshavende afhænger af antallet af  

 eksaminander i lokalet:
 osv. osv.
 Stk. 2.  I eksamenslokaler, hvor der er mandlige og  

 kvindelige eksaminander, skal der være mindst een kvindelig tilsynshavende.
 § 6.  Lærere, der deltager i eksamenstilsynet, må ikke  

 føre tilsyn med eksaminander, som de har undervist til eksamen i det fag, i  

 hvilket der er skriftlig prøve.
 Stk. 2.  Under prøven har foruden de tilsynshavende og  

 den på foranledning af direktoratet for erhvervsuddannelserne gennemførte  

 eksamensinspektion kun skolens leder eller en af ham udpeget stedfortræder  

 adgang til eksamenslokalet.
 § 7.  De fremmede tilsynshavende lønnes af den  

 pågældende skole i overensstemmelse med de herom af direktoratet for  

 erhvervsuddannelserne fastsatte regler.
 § 8.  Under prøven må de tilsynshavende ikke give sig  

 af med læsning eller skrivning eller i øvrigt foretage sig noget, der kan  

 bortlede deres opmærksomhed fra eksaminanderne eller forstyrre disses  

 arbejde.
 Stk. 2.  Ingen af de tilsynshavende må meddele nogen  

 eksaminand nogen oplysning vedrørende opgaven.
 Eksaminanderne og deres placering i lokalet.
 § 9.  Der må ikke gives eksaminanderne adgang til  

 eksamenslokalet før 15 minutter før prøvens begyndelse, og samtlige  

 tilsynshavende skal da være til stede.
 Stk. 2.  I lokalet skal der være fremlagt et eksemplar  

 af denne bekendtgørelse og en liste over navnene på de eksaminander, som skal  

 have plads i lokalet.
Stk. 3.  Møder en eksaminand ikke til det fastsatte  

 tidspunkt, kan skolens leder dog give ham adgang til at deltage i prøven, når  

 det efter de foreliggende omstændigheder må anses for sikkert eller  

 overvejende sandsynligt, at han ikke har haft lejlighed til at gøre sig  

 bekendt med opgavens indhold.
I tvivlstilfælde indberetter skolens leder  

 sagen til direktoratet for erhvervsuddannelserne, der afgør, om prøven for  

 den pågældende eksaminands vedkommende skal betragtes som gyldig.
Stk. 4.  Ved prøver i stenografi og maskinskrivning,  

 hvor flere klasser efter tur skal besvare samme eksamensopgave, skal samtlige  

 eksaminander, der ikke skal deltage i den første prøve, være mødt senest 1/2  

 time efter den første prøves begyndelse.
Skolen anviser disse eksaminander et  

 ventelokale, hvor de må opholde sig under opsyn af en af skolens lærere  

 eller, hvor dette ikke er muligt, en fremmed tilsynshavende.
§ 10.  Eksaminanderne skal placeres således i lokalet,  

 at de ikke kan nå hinanden.
Den ledende tilsynshavende må påse, at dette er  

 opfyldt, og om fornødent kræve, at skolen foretager de nødvendige  

 forandringer af eksaminandernes pladser.
 § 11.  Eksaminanderne får af skolen udleveret  

 eksamenspapirer og papir til kladeskrivning, men skal selv medbringe  

 skrivematerialer og tilladte hjælpemidler.
Stk. 2.  Ud over de tilladte hjælpemidler må ingen bøger  

 eller hjælpemidler og ingen optegnelser befinde sig ved eksaminandens plads i  

 eksamenslokalet.
Tilladte hjælpemidler skal før prøvens begyndelse efterses  

 af de tilsynshavende.
§ 12.  Hvor forholdene tillader det, kan skolen  

 tillade eksaminander, der fremsætter ønske herom, at benytte skrivemaskine  

 ved besvarelsen af skriftlige eksamensopgaver.
Eksaminander, der anvender  

 skrivemaskine, må ikke anbringes i samme lokale som eksaminander, der  

 anvender håndskrift.
 Prøverne.
§ 13.  Den pågældende opgavekonvolut skal af skolens  

 leder eller den af ham udpegede stedfortræder være bragt til eksamenslokalet  

 inden prøvens begyndelse.
På det fastsatte klokkeslet åbner skolens leder  

 eller hans stedfortræder konvolutten, og de tilsynshavende forsyner alle  

 eksaminander med et eksemplar af opgaven.
Den ledende tilsynshavende skal  

 sikre sig, at samtlige eksaminander har modtaget et fuldstændigt opgavesæt.
 Stk. 2.  I fagene stenografi og maskinskrivning fordeles  

 kun eventuelle oplysninger til eksaminanderne, medens selve opgaven dikteres  

 (oplæses) af faglæreren eller, såfremt dette ikke er muligt, af en anden af  

 skolens leder udpeget lærer.
Stk. 3.  Intet eksemplar af opgaven og intet af det  

 udleverede papir må bringes ud af lokalet, så længe prøven varer.
Den ledende  

 tilsynshavende er ansvarlig for, at denne bestemmelse ikke overtrædes.
 § 14.  Under prøven må eksaminanderne kun henvende sig  

 til de tilsynshavende.
 Stk. 2.  En eksaminand må normalt ikke forlade lokalet,  

 før han har afleveret sin besvarelse: skulle det være nødvendigt for ham,  

 skal han ledsages af en af de tilsynshavende.
 § 15.  Prøvens varighed må ikke for nogen eksaminands  

 vedkommende strækkes ud over det for prøven gældende afslutningstidspunkt.
Stk. 2.  Når en eksaminand afleverer sin besvarelse,  

 skal en tilsynshavende påse, at den er forsynet med navnet på skolen og  

 faget, samt at hvert enkelt stykke papir er forsynet med eksaminandens navn.  

 Den tilsynshavende skal selv skrive sit navn på besvarelsen.
Sammen med  

 besvarelsen afleverer eksaminanden alt kladdepapir, som han har fået  

 udleveret under prøven.
Besvarelserne er skolens ejendom og skal af skolen  

 opbevares i et år efter den afholdte eksamen.
Kladden skal opbevares af  

 skolen til udløbet af den pågældende eksamenstermin.
 Stk. 3.  Hvor der ved skriftlig eksamen er flere prøver  

 i et fag, skal besvarelserne for hver prøve kuverteres for sig.
Stk. 4.  Når alle besvarelser er afleveret, sørger  

 skolens leder for, at besvarelserne indpakkes forsvarligt sammen med  

 oplysning om eksamens art, fag, klasse og antal besvarelser, to eksemplarer  

 af opgaven samt tre karakterlister.
Besvarelserne skal være sorteret i  

 overensstemmelse med den i karakterlisterne angivne rækkefølge af  

 eksaminanderne.
Pakken sendes efter at være forseglet eller forsynet med  

 skolens mærkat anbefalet til censor senest den første hverdag efter  

 eksamensdagen.
§ 16.  Opstår der ved censuren af besvarelserne  

 formodning om, at en eksaminand uretmæssigt har modtaget hjælp ved opgavernes  

 besvarelse, skal dette straks meddeles til skolens leder, der afgør, om  

 opgavebesvarelsen kan godkendes.
Afgørelsen kan indankes for direktoratet for  

 erhvervsuddannelserne, der da træffer den endelige afgørelse i sagen.
Stk. 2.  Bestemmelserne i §§ 9-16 skal i det omfang, de  

 vedrører eksaminanderne, være meddelt disse forud for eksamen.
Skolens leder  

 skal sikre sig, at samtlige eksaminander gøres bekendt med de pågældende  

 bestemmelser.
Mundtlig eksamen § 17.  Eksaminationen er offentlig.
Stk. 2.  Eksamensspørgsmålene udarbejdes af eksaminator  

 inden prøvens afholdelse og forelægges censor til godkendelse.
Spørgsmålene  

 skal fyldigt og alsidigt dække hele pensum, og eksaminanderne må ikke forud  

 for prøven gøres bekendt med dem.
Spørgsmålenes antal skal overstige antallet  

 af eksaminander med mindst 25 pct. og bør altid udgøre mindst 20.
 Stk. 3.  Spørgsmålene fordeles blandt eksaminanderne ved  

 lodtrækning.
Stk. 4.  Ved de mundtlige prøver gives en karakter for  

 hvert fag.
Bedømmelsen foretages af faglæreren og en censor.
Eksaminationen  

 foretages udelukkende af faglæreren.
Kun undtagelsesvis kan censor gennem  

 eksaminator stille enkelte spørgsmål til eksaminanden.
Censor kan dog,  

 såfremt han finder eksaminationen utilfredsstillende, afbryde denne og i  

 enrum forhandle med eksaminator om ændring af eksaminationen.
Retter  

 eksaminator sig ikke derefter, skal censor indberette sagen til direktoratet  

 for erhvervsuddannelserne.
Stk. 5.  Censor afgør, om der skal censureres efter hver  

 eksamination eller efter en gruppe eksaminationer.
Det påhviler censor at  

 afgive sin bedømmelse først.
 Fællesbestemmelser.
§ 18.  Overtræder en eksaminand bestemmelserne i §§  

 11, 13 eller 14, skal skolens leder straks bortvise ham fra eksamen, og han  

 kan da ikke indstilles til eksamen på ny før til den følgende ordinære  

 eksamenstermin, og da kun forudsat, at han følger undervisningen i den  

 mellemliggende tid, medmindre der for den pågældende eksamens vedkommende er  

 fastsat nærmere regler om, at privatister kan indstille sig.
Den pågældende  

 kan i så fald indstille sig til eksamen efter disse regler.
Skolens leder  

 skal straks indberette det skete til direktoratet for erhvervsuddannelserne.
 Stk. 2.  De i stk. 1 anførte regler gælder tillige for  

 elever, der uden gyldig grund er udeblevet til den ordinære eksamenstermin.
§ 19.  Efter censurens afslutning afleverer  

 censorerne, henholdsvis faglærer og censor, den af begge underskrevne  

 karakterliste til skolens leder eller dennes stedfortræder.
De afgivne  

 karakterer skal angives såvel med bogstaver som med talværdi.
 Stk. 2.  Når eksamen er afsluttet, underretter skolens  

 leder direktoratet for erhvervsuddannelserne om udfaldet i en nærmere af  

 direktoratet fastsat form.
 Ikrafttrædelse.
 § 20.  Bekendtgørelsen træder i kraft den 1. august  

 1969.
 Stk. 2.  I bekendtgørelse nr. 122 af 30. marts 1966 om  

 handelseksamen ophæves § 21. § 22 stk. 1-5 § 26 og § 31. I bekendtgørelse nr.  

 377 af 8. november 1966 om højere handelseksamen ophæves § 14, § 15, stk. 1-  

 5, § 19 og § 25. I bekendtgørelse nr. 387 af 11. november 1966 om  

 handelsskolernes statskontrollerede højere fagprøver og statskontrollerede  

 bogholderprøve ophæves § 20, § 21, stk. 1-5, § 25 og § 29. I bekendtgørelse  

 nr. 280 af 22. juni 1967 om handelsmedhjælpereksamen ophæves § 17, § 23 og §  

 26. I bekendtgørelse nr. 395 af 10. oktober 1967 om handelsskolernes  

 statskontrollerede fagprøver ophæves § 31, § 36 og § 40. Bekendtgørelse nr.  

 322 af 12. juli 1967 om eksamensordningen ved handelsskolernes eksaminer  

 ophæves.
 Undervisningsministeriet, den 16. juli  

 1969.
P.
M.
V.
E.
B.
J.
Munck-Hansen.
