Nærmere bestemt udlejningsvirksomhed  

 i strid med forbudet om udøvelse af anden virksomhed end  

 revisionsvirksomhed Statsautoriseret revisor K har i skrivelse af 12. februar  

 1997 klaget over, at Erhvervs- og Selskabsstyrelsen ved skrivelse af 17.  

 januar 1997 (j.nr. 97-105) i henhold til § 10, stk. 4, i lov om  

 statsautoriserede revisorer afviste at imødekomme en anmodning om  

 dispensation fra forbudet i § 10, stk. 2, mod udøvelse af anden  

 erhvervsvirksomhed.
 Sagens omstændigheder:
 Den 30. december 1996 rettede klageren statsautoriseret  

 revisor K, der siden 1973 har været indehaver af revisionsfirmaet A s  

 afdeling i X-by,  henvendelse til Erhvervs- og Selskabsstyrelsen for at  

 få dispensation fra § 10, stk. 2, i lov om statsautoriserede revisorer  

 med henblik på at kunne beholde 3 udlejningsejendomme, som han havde  

 erhvervet i 1984 og 1988. I ansøgningen skrev klageren blandt  

 andet:
 " Dispensationen søges på 3 erhvervede  

 udlejningsejendomme:
1 Ejendommen ÿ (adresse  

 på ejendommen i X-by) Ejendommen, der blev erhvervet i 1984, indeholder 2  

 erhvervslejemålforretninger) og 2 boliglejemål.
Ejendommen er  

 beliggende på gågaden i centrum.
Jeg har endnu ikke måttet  

 konstatere lejeledighed.
 Ejendommens anskaffelsessum udgør kr. 1.700.000,  

 mens prioritetsgælden udgjorde kr. 947.000 31.12.1995. Ejendommens  

 driftsoverskud før renter udgjorde i 1995 kr. 131.000, hvilket  

 forrenter anskaffelsessummen med 7,7%.
2 Ejendommen ÿ(adressen på ejendommen i X-by) Ejendommen, der blev erhvervet i 1984, indeholder 1  

 erhvervslejemål (forretning) og 2 boliglejemål.
Ejendommen er  

 beliggende på byens anden gågade i udkanten af centrum.
Jeg har  

 kun i enkelte kortere perioder måttet konstatere lejeledighed.
 Ejendommens anskaffelsessum udgør kr. 918.000, mens  

 prioritetsgælden udgjorde kr. 543.000 31.12.1995. Ejendommens  

 driftsoverskud før renter udgjorde i 1995 kr. 114.000, hvilket  

 forrenter anskaffelsessummen med 12,4%.
3 Ejendommen ÿ(adressen på ejendommen i København) Ejendommen, der blev erhvervet i 1988, indeholder 2  

 erhvervslejemål (pizzaproduktion og forretning) og 6  

 boliglejemål.
Heraf er 2 boliglejemål indrettet i loftsetagen i  

 1996, efter reglerne for privat byfornyelse og ved finansiering fra  

 Grundejernes Investeringsfond.
Jeg har i en periode i 1996 måttet  

 konstatere lejeledighed i en vis periode på erhvervslejemålene,  

 grundet lejers betalingsstandsning og akkord.
Ejendommen blev erhvervet med det hovedformål, at  

 skaffe bolig til mine børn under deres uddannelse.
To af mine  

 børn, der læser henholdsvis cand. merc. aud. og HA, har boet i  

 ejendommen siden 1989 og 1992. Det tredie er påbegyndt HA-studiet i  

 Y-by, men forventer at fortsætte i København, i hvilken  

 forbindelse han flytter ind i ejendommen, når der bliver en lejlighed  

 ledig.
Ejendommens anskaffelsessum udgør kr. 3.500.000,  

 mens prioritetsgælden udgjorde kr. 1.400.000 31.12.1995 med  

 tillæg af kr. 1.000.000 til finansiering af ombygningen.
Ejendommens  

 driftsoverskud før renter udgjorde i 1995 kr. 210.000, hvilket  

 forrenter den oprindelige anskaffelsessum med 8,4%. Ombygningen forrenter  

 udgifterne med 9,8%.
Generelt om ejendommene Ejendommene giver således pæne overskud,  

 også likviditetsmæssigt, og der er ingen væsentlig risiko  

 på indtægterne.
Ejendommene er endvidere nemme at administrere  

 på grund af det begrænsede antal lejemål.
Jeg anser derfor  

 aktiviteten for at være risikominimal og uden indflydelse på min  

 uafhængighed som statsautoriseret revisor" I den påklagede skrivelse afslog Erhvervs- og  

 Selskabsstyrelsen at dispensere.
Over for Erhvervsankenævnet har K blandt andet  

 henvist til det over for Erhvervs- og Selskabsstyrelsen anførte.  

  Såfremt ankenævnet ikke kan imødekomme  ønsket om  

 at kunne beholde alle 3 ejendomme anmodes om tilladelse til i det mindste at  

 kunne beholde ejendommen ÿ (ejendommen i  

 København). Denne ejendom blev erhvervet for at skaffe bolig til hans  

 børn under studietiden i København, idet det ellers ville have  

 været meget vanskeligt at skaffe boliger der, og fordi det ikke er  

 muligt at gennemføre en videregående uddannelse i  

 København med bopæl i X-by.
Tilladelsen kan eventuelt gives  

 indtil børnene er færdige med deres uddannelser.
For det  

 tilfælde at ankenævnet ikke giver klager medhold i  klagen, har  

 han anmodet om en rimelig frist til afhændelse af ejendommene.
 I en redegørelse for sagen af 24. marts 1997 har  

 Erhvervs- og Selskabsstyrelsen fastholdt afgørelsen og blandt andet  

 udtalt:
 "Klageren har søgt om dispensation fra lov om  

 statsautoriserede revisorer § 10, stk. 2, til besiddelse af en række  

 beboelsesejendomme.
 Erhvervs- og Selskabsstyrelsen kan i henhold til § 10,  

 stk. 4, undtage fra § 10, stk. 2, hvis det skønnes, at den omhandlede  

 virksomhed eller stilling er uden indflydelse på revisors  

 uafhængighed.
I nærværende sag er der efter styrelsens  

 opfattelse udelukkende tale om erhvervsmæssig udlejningsvirksomhed som  

 skønnes at kunne få indflydelse på revisors  

 uafhængighed.
Styrelsen skal derfor fastholde sin afgørelse af  

 17. januar 1997.
 ....
 Det fremgår af § 10, stk. 2, i  

 lovbekendtgørelse nr. 603 af 28. juni 1996, at stillingen som  

 statsautoriseret revisor er uforenelig med udøvelsen af anden  

 erhvervsvirksomhed end den i ? 6a  

 nævnte eller med stillingen som bestyrelsesmedlem, direktør,  

 administrator, likvidator eller i øvrigt som ansat i en  

 erhvervsvirksomhed, der driver anden erhvervsvirksomhed end den i § 6a  

 nævnte.
 Af § 6a fremgår det, at en statsautoriseret revisors  

 virksomhed omfatter revision af regnskaber m.v. samt rådgivning og  

 assistance i forbindelse hermed og indenfor tilgrænsende  

 områder.
 Af  § 10, stk. 4 fremgår det, at Erhvervs- og  

 Selskabsstyrelsen kan undtage fra stk. 1, stk. 2, 1. pkt. og stk. 3, hvis det  

 skønnes, at den omhandlende virksomhed eller stilling er uden  

 indflydelse på revisors uafhængighed.
 Erhvervs- og Selskabsstyrelsen betragter klagers ejerskab  

 af de tre ovennævnte udlejningsejendomme som erhvervsmæssig  

 udlejningsvirksomhed og det forhold, at to boliglejemål i ejendommen  

 ÿ (ejendommen i København), beboes  

 af klagers børn kan ikke tillægges særlig betydning, idet  

 yderligere fire boliglejemål og to erhvervslejemål i samme  

 ejendom udlejes til anden side.
 Erhvervs- og Selskabsstyrelsen har haft en række  

 sager om ejerskab af udlejningsejendomme forelagt, og efter styrelsens  

 praksis, som er fastlagt i samarbejde med Revisorkommissionen, betragtes en  

 revisors ejerskab af en udlejningsejendom som erhvervsmæssig  

 udlejningsvirksomhed i strid med § 10, stk. 2. Undtaget herfra kan dog efter  

 omstændighederne være en situation, hvor revisor køber en  

 ejerlejlighed og udlejer denne til en i nærmeste familie, hvis en  

 revisor i en periode udlejer en ejerlejlighed, som revisor ikke har kunnet  

 sælge, eller hvis revisor udlejer sit sommerhus i perioder, og  

 sommerhuset primært benyttes privat.
 Er der derimod tale om ejerskab af flere beboelses- eller  

 erhvervsejendomme med tilknyttet udlejningsvirksomhed er det styrelsens  

 opfattelse, at en sådan udlejningsvirksomhed vil kunne påvirke  

 revisors uafhængighed.
 Til belysning af styrelsens praksis i lignende sager  

 vedlægges kopi af styrelsens interne notat dateret den 11. oktober 1996  

 om Erhvervs- og Selskabsstyrelsens praksis vedrørende revisorers  

 generelle uafhængighed, § 10 i lov om statsautoriserede revisorer (LSR)  

 - § 6a i lov om registrerede revisorer (LRR).
På baggrund af ovenstående skal styrelsen  

 fastholde sin afgørelse af 17. januar 1997." Klager, der er gjort bekendt med Erhvervs- og  

 Selskabsstyrelsens redegørelse til Erhvervsankenævnet og sagens  

 akter, har ikke fremsat yderligere bemærkninger.
 Ankenævnet udtaler:
I medfør af lov nr. 68 af 15. marts 1967 om  

 statsautoriserede revisorer fastsatte det daværende handelsministerium  

 ved bekendtgørelse nr. 293 af 28. juni 1967 regler for  

 statsautoriserede revisorers virksomhed.
I henhold til  

  bekendtgørelsens § 2 måtte statsautoriserede revisorer ikke  

  drive udlejningsvirksomhed.
Forbudet har, med mindre der blev meddelt  

 dispensation, været opretholdt ved senere bekendtgørelser senest  

 ved bekendtgørelse nr. 125 af 28. februar 1989, der ophævedes  

 den 1. september 1994. Fra denne dag overførtes forbudet i  

 medfør af lov nr. 427 af 1. juni 1994 § 1, nr. 8, stk. 2 til loven om  

 statsautoriserede revisorer for så vidt angår  

 erhvervsmæssig udlejningsvirksomhed (forbud mod anden  

 erhvervsvirksomhed end virksomhed som statsautoriseret revisor). Efter stk. 4  

 kan Erhvervs- og Selskabsstyrelsen fortsat dispensere, såfremt  

 virksomheden er uden indflydelse på revisors uafhængighed.  

 Overtrædelse af forbudet har stedse kunnet straffes med  

 bøde.
Det fremgår af sagen, at ejendommene, der blev  

 erhvervet i 1984 for 2 ejendommes vedkommende og i 1988 for den 3. ejendoms  

 vedkommende, stedse har været benyttet til erhvervsmæssig  

 udlejning.
Ankenævnet lægger endvidere til grund at  

 ansøgeren ikke tidligere har ansøgt om dispensation fra  

 forbudet mod erhvervsmæssig udlejningsvirksomhed.
Det fremgår endvidere af det af Erhvervs- og  

 Selskabsstyrelsen fremlagte notat af 11/9 1996 om styrelsens praksis  

 særlig vedr. § 10 i loven om statsautoriserede revisorer, at styrelsen  

 alene accepterer erhvervsmæssig udlejningsvirksomhed under  

 særlige omstændigheder, f.eks. "hvis en revisor køber en  

 ejerlejlighed og udlejer den til en i nærmeste familie, eller hvis en  

 revisor i en periode udlejer en ejerlejlighed, som revisor ikke har kunnet  

 sælge, eller hvis revisor lejer sit sommerhus ud i perioder, når  

 sommerhuset ellers primært benyttes privat.
Ejer en revisor derimod en  

 egentlig udlejningsvirksomhed, vil der som hovedregel være tale om  

 erhvervsmæssig udlejningsvirksomhed.
I sådanne tilfælde er  

 der praksis for at meddele dispensation, hvis mere end 1/3 af ejendommen  

 udlejes til egen revisionsvirksomhed".
Efter en samlet vurdering af sagens oplysninger  

 tiltrædes det, at virksomheden, der er erhvervsmæssig  

 udlejningsvirksomhed, ikke kan antages at være uden indflydelse  

 på revisors uafhængighed.
Der er som følge af det  

 anførte herefter ikke grundlag for helt eller delvist eller med  

 angivelse af frist at dispensere fra det i § 10 i loven om statsautoriserede  

 revisorer indeholdte forbud.
 Derfor stadfæstes Erhvervs- og Selskabsstyrelsens  

 afgørelse af 17. januar 1997.
