Resumé  



  

 En kommune tilkendte en borger forhøjet almindelig førtidspension.
Borgeren  

 klagede til det sociale nævn fordi hun mente at hun var berettiget til højere  

 pension.
Det sociale nævn ændrede kommunens afgørelse til skade for borgeren  

 idet nævnet slet ikke anså klageren for berettiget til førtidspension.
 Den Sociale Ankestyrelse stadfæstede det sociale nævns  

 afgørelse, og Ankestyrelsen mente heller ikke at kommunen i sin  

 klagevejledning  

 var forpligtet til at oplyse om at nævnet havde mulighed for at ændre  

 afgørelsen til skade for borgeren.
Ombudsmanden kunne ikke kritisere det sociale nævns og Den  

 Sociale Ankestyrelses afgørelse.
Ombudsmanden udtalte at det vil være i  

 overensstemmelse med god forvaltningsskik at borgeren i forbindelse med  

 klagemyndighedernes generelle orientering om sagsgangen, herunder det mulige  

 udfald af sagen, gøres opmærksom på at myndighedens afgørelse kan falde ud  

 til  

 skade for klageren.
For at undgå den utilsigtede virkning at skræmme borgerne  

 fra at klage mente ombudsmandsmanden at det vil være korrekt at oplyse at  

 ændring til skade for klageren kun sker yderst sjældent.
Endvidere kunne det  

 forklares at det kun sker når afgørelsen er ugyldig. (J.nr. 2001-2957-040).
Ændring af udfaldet af førtidspensionssag til skade  

 for klageren (Reformatio in pejus) Det fremgik af sagen at A af  

 Sorø Kommune den 3. september 1999 blev tilkendt forhøjet almindelig  

 førtidspension efter pensionslovens § 14, stk. 3, nr. 2. Kommunen begrundede  

 afgørelsen således:
 Begrundelse:
I diverse lægeerklæringer er  

 anført, at De har en mangeårig ryglidelse som gør at De skal undgå  

 rygbelastende erhverv.
Der har været gentagne forsøg på revalidering til et  

 passende erhverv, men uden at De derved har opnået tilknytning til  

 arbejdsmarkedet.  

 På denne baggrund skønnes revaliderings- og aktiveringsmulighederne for  

 udtømte.
 Klage:
De kan klage over afgørelsen  

 til Det Sociale Nævn.
Hvis De vil klage, skal De inden 4 uger fra modtagelse  

 af denne skrivelse sende klagen til kommunen.
Kan Sorø Kommune på baggrund af  

 væsentlige nye oplysninger give Dem helt eller delvis medhold i Deres klage,  

 får De meddelelse herom.
Hvis Sorø Kommune ikke finder  

 grundlag for at ændre afgørelsen, sendes Deres klage videre herfra til Det  

 Sociale Nævn i Vestsjællands Statsamt. Ved brev modtaget af Sorø  

 Kommune den 4. oktober 1999 klagede A over afgørelsen idet hun mente sig  

 berettiget til mellemste førtidspension.
 Den 14. januar 2000 traf Det  

 Sociale Nævn for Vestsjællands Amt følgende afgørelse:
 AFGØRELSE.
 Efter beskrivelsen af Deres  

 helbredsmæssige forhold vurderer nævnet, at Deres lidelser ikke medfører så  

 svær invaliditet, at forudsætningen for at få tilkendt førtidspension er  

 opfyldt.
 Nævnet ændrer således Sorø  

 Kommunes afgørelse og frakender den tilkendte pension med virkning fra  

 udgangen  

 af februar måned 2000 i medfør af lov om social pension § 14.
 BEGRUNDELSE.
Nævnet har lagt vægt på, at  

 De siden barndommen har haft lette til moderate rygsmerter på grund af en  

 rygskævhed.
Dertil kommer en moderat hovedpine, som kan være af  

 migrænelignende  

 karakter.
Der er ikke konstateret en intellektuel reduktion efter whip-lash  

 læsionen, jævnfør den psykiatriske erklæring.
 På denne baggrund finder  

 nævnet, også under henvisning til Deres alder, at Deres erhvervsevne ikke er  

 nedsat med ½ hverken af helbredsmæssige grunde eller i kombination med  

 sociale  

 omstændigheder.
 Nævnet finder endvidere, at  

 De bør kunne bestride et ikke-rygbelastende arbejde med varierende  

 arbejdsstillinger.
 Nævnet ændrer således Sorø Kommunes  

 afgørelse om tilkendelse af førtidspension.
 SAGSFREMSTILLING.
Det fremgår af udtalelse fra  

 Revalideringsværkstedet (X) af 17. december 1993, vedlagt  

 helbredsundersøgelse  

 af 17. november 1993, at De havde et meget ringe fremmøde under opholdet.
Det  

 er institutionens opfattelse, at De ikke var motiveret til at gennemføre  

 forløbet på (X).
Af lægeundersøgelsen fremgår,  

 at De har en betydelig rygskævhed og en svag rygmuskulatur med  

 muskelinfiltrationer.
Der er subjektive gener, som ikke kan forklares ved de  

 objektive kliniske eller røntgenologiske fund. (B) fandt, at Deres  

 erhvervsevne  

 ikke var nedsat til halvdelen, samt at De burde kunne klare et ikke  

 rygbelastende arbejde med varierende arbejdsstillinger.
 Det er endvidere anført, at  

 De sad roligt på en stol i 40 minutter under undersøgelsen.
I en psykiatrisk  

 speciallægeerklæring af 22. november 1996, der er udfærdiget elleve måneder  

 efter  

 Deres whip-lash læsion, er anført, at De ved undersøgelsen virkede psykisk  

 naturlig,  

 normalt begavet og ikke intellektuelt reduceret.
Speciallægen konkluderer, at  

 De ikke har en psykisk lidelse, som kan forhindre revalidering eller medføre  

 en  

 førtidspension.
Læge (B) har i lægebrev af  

 19. februar 1998 anført, at De har en kronisk invaliderende rygskævhed, samt  

 følger efter en whip-lash læsion.
Deres klager er typiske i form af såvel  

 smerter som hukommelsesbesvær.
 I seneste generelle  

 helbredsundersøgelse fra Deres læge af 15. juni 1999 er anført, at Deres  

 henvendelser  

 til lægen først og fremmest har drejet sig om henvisninger til undersøgelser  

 og om smertestillende behandling.
 Deres klager har specielt  

 været anfald af migrænelignende hovedpine, der især opstår ved belastning,  

 for  

 eksempel ved siddende stilling i mere end 15-25 minutter.
Lægen anfører, at vurderingen  

 af Deres funktionsevne først og fremmest bygger på Deres beskrivelse af  

 smerter  

 og gener ved blot lettere belastninger.
Det er overordentligt vanskeligt at  

 objektivisere disse forhold.
De enkelte konsultationer, der har været hos  

 lægen, har ikke kunne påvise udtalte tegn på smerter, ligesom en objektiv  

 undersøgelse blot har kunne afsløre de fund, der er angivet.
Disse objektive  

 fund siger i sig selv intet om Deres oplevelse af smerter eller  

 funktionsevne.
 Under undersøgelsen har De  

 siddet stille (ikke uroligt) under anamneseoptagelsen, der varede 45  

 minutter.
 Ved sagens behandling har der  

 medvirket lægelig sagkundskab.
 Ved brev af 25. januar 2000  

 klagede advokat C på vegne af A over nævnets afgørelse.
I klagen anførte  

 advokat C at A principielt var berettiget til mellemste førtidspension,  

 subsidiært  

 forhøjet almindelig førtidspension.
Advokat C skrev endvidere:
 Det er min opfattelse, at Det  

 Sociale Nævn efter almindelige forvaltningsretlige principper ikke har været  

 berettiget til således uden videre at ændre Sorø Kommunes afgørelse til  

 ugunst  

 for min klient.
 Der er intet i  

 klagevejledningen, der indicerer, at min klient ved at klage udsatte sig for  

 risiko  

 for at miste sin allerede tilkendte pension.
 Min klient har således med  

 rette kunnet forvente, at afgørelsen om forhøjet almindelig førtidspension  

 under alle omstændigheder skulle stå ved magt.
 Ved brev af 7. februar 2000  

 skrev advokat C bl.a. følgende til Den Sociale Ankestyrelse:
 I tilslutning til min  

 skrivelse af 25. januar d.å. tillader jeg mig at præcisere, at det centrale i  

 nærværende klagesag er den omtalte mangelfulde (misvisende) klagevejledning  

 fra  

 Sorø Kommune.
 Derimod gøres det ikke  

 gældende, at det sociale nævn har savnet hjemmel til at fratage min klient  

 hendes pension.
 Nævnet har utvivlsomt   

 isoleret set  haft kompetence til at træffe en afgørelse af dette  

 indhold,  

 jvf. § 68 stk. 2 i lov om retssikkerhed og administration på det sociale  

 område.
Det vidste min klient  

 imidlertid ikke og dette fremgår heller ikke af klagevejledningen.
Havde min  

 klient kendt den foreliggende risiko, havde hun ikke anket til nævnet.
 I så fald havde hun i dag  

 ubestrideligt været berettiget til den tilkendte pension.
 I denne situation, hvor  

 kommunen har undladt at anføre fyldestgørende oplysninger om mulige  

 konsekvenser af klagen, er det min opfattelse, at nævnets afgørelse bør  

 ændres,  

 således at min klient fortsat anses for berettiget til forhøjet almindelig  

 førtidspension.
Det bemærkes, at min klient  

 herved frafalder sin tidligere ansøgning om mellemste førtidspension. Den 31. oktober 2000 traf Den  

 Sociale Ankestyrelse følgende afgørelse:
 Ankestyrelsen finder, at Sorø  

 Kommune har givet korrekt klagevejledning, og således ikke har været  

 forpligtet  

 til at oplyse om at det sociale nævn havde mulighed for at ændre til skade  

 for  

 Dem som klager.
 Ankestyrelsen finder også, at  

 Vestsjælland Statsamt, Det Sociale Nævn, ikke var forpligtet til på forhånd  

 at  

 orientere Dem om, at man overvejede at ændre den kommunale afgørelse til  

 skade  

 for Dem.
 Ankestyrelsen finder  

 endeligt, at Vestsjællands Statsamt, Det Sociale Nævn, har truffet en korrekt  

 afgørelse, hvorfor De ikke er berettiget til forhøjet almindelig  

 førtidspension.
Ankestyrelsen har lagt til  

 grund, at det sociale nævn ifølge retssikkerhedslovens § 68, stk. 1 og 2,  

 ikke  

 er bundet af parternes påstand, og har hjemmel til at ændre en kommunal  

 afgørelse.  

 Der er ikke i bemærkningerne til loven, eller andre steder, anført noget der  

 kan indskrænke ordlyden af bestemmelsen, hvorfor nævnet også er berettiget  

 til  

 at ændre en påklaget afgørelse til skade for klager.
Dette er i  

 overensstemmelse med det anførte i kapitel 21, pkt.
D 3, i Hans  

 Gammeltoft-Hansen  

 m.fl. Forvaltningsret, samt kapitel 5, pkt, IX.C i  

 Forvaltningsret Almindelige  

 Emner, af Ellen Margrethe Basse.
Begrundelsen for afgørelsen  

 om klagevejledning og nævnets kompetence er, at Sorø Kommunes klagevejledning  

 lever op til kravene i forvaltningslovens § 25, stk. 1, idet den angiver hvem  

 der skal klages til, proceduren, og tidsfristen på 4 uger.
Der er ikke efter  

 loven eller pkt. 141 i Justitsministeriets vejledning om forvaltningsloven,  

 yderligere krav til klagevejledningen, ligesom den forvaltningsretlige teori,  

 jf. kapitel 14 II C i  

 Hans Gammeltoft-Hansen  

 m.fl. Forvaltningsret, heller ikke stiller yderligere krav til  

 klagevejledningen end hvad der fremgår af ordlyden af forvaltningslovens  

 § 25.
 Begrundelsen er også, at der  

 ikke er regler i forvaltningsloven eller den sociale lovgivning, der  

 forpligter det sociale nævn til  i den situation hvor der sandsynligvis  

 vil  

 blive tale om en ændring til skade for klager  på forhånd at rette  

 henvendelse til klager.
 Ankestyrelsen har lagt vægt  

 på, at en sådan pligt ikke kan udledes af reglerne om partshøring i  

 forvaltningslovens  

 §§ 19ff., idet der i Deres tilfælde er tale om en ændret vurdering af  

 allerede  

 kendte faktiske oplysninger.
 Ankestyrelsen har også lagt  

 vægt på, at en sådan pligt heller ikke kan udledes af retssikkerhedslovens §  

 4  

 om borgerens medvirken under sagens behandling, idet denne bestemmelse  

 hovedsageligt vedrører den kommunale sagsbehandling, og særligt muligheden  

 for at komme med oplysninger til sagen og blive orienteret om  

 sagsbehandlingsskridt  

 mv.
 Begrundelsen er endelig, at  

 hverken Sorø Kommunes klagevejledning eller det sociale nævns handlemåde og  

 afgørelse kan siges at stride mod god forvaltningsskik.
 Ankestyrelsen har herved lagt  

 vægt på, at spørgsmålet om klagevejledning, og nævnets sagsbehandling er  

 lovreguleret, hvorfor der er mindre rum til ulovbestemt krav til  

 forvaltningen.  

 Ankestyrelsen har også lagt vægt på, at der  som ovenfor anført   

 heller ikke  

 i den forvaltningsretlige teori er argumenteret for yderligere krav til  

 klagevejledningen.
 Ankestyrelsen har endvidere  

 lagt vægt på, at der ikke er offentliggjorte udtalelser fra  

 Folketingets Ombudsmand,  

 der kan støtte at kommunen og/eller det sociale nævn skulle have handlet i  

 strid med god forvaltningsskik.
Begrundelsen vedrørende  

 afgørelsen om førtidspension er, at der ikke foreligger dokumentation for  

 hverken en egentlig fysisk eller psykisk invaliditet, idet der ikke er  

 objektive  

 fund der kan forklare Deres ryggener og der er heller ikke beskrevet  

 symptomer  

 der tyder på en migrænelidelse.
Det fremgår endvidere af psykiatrisk  

 speciallægeerklæring  

 af 22. november 1996 fra (D), at De ikke har en psykisk lidelse.
 Der er således ikke  

 dokumenteret nogen væsentlig varig fysisk eller psykisk invaliditet, og der  

 ses heller ikke at foreligge særlige sociale forhold, der kan begrunde  

 tilkendelse  

 af pension efter lov om social pension § 14, stk. 3, nr. 2. Ankestyrelsen har  

 herved også taget Deres unge alder i betragtning.
 Advokat C ansøgte herefter  

 Københavns Overpræsidium om fri proces mod Den Sociale Ankestyrelse.
Bilagt  

 advokat Cs ansøgning var bl.a. udkast til stævning.
Af stævningen  

 fremgår  

 bl.a.:
 ANBRINGENDER:
 Ad reformatio in pejus.
 Ankestyrelsen anser det for  

 utvivlsomt, at Ankestyrelsen og det sociale nævn har haft kompetence til at  

 ændre den indankede afgørelse til skade for klager, jfr. § 68 stk. 1 og 2 i  

 Lov om retssikkerhed og administration på det sociale område.
 Heroverfor gøres det  

 gældende, at den trufne afgørelse er i strid med grundlæggende  

 forvaltningsretlige  

 principper (forbudet mod reformatio in pejus) og at afgørelsen derfor bør  

 tilsidesættes som ugyldig, jfr. følgende:
 Det er  

  

 ikke  

  

 i loven anført, at Ankestyrelsen og de sociale nævn kan ændre  

 afgørelsen  

  

 til skade for  

  

 klageren,  

 men alene, at afgørelsen kan gå ud på  

  

 ændring  

  

 af den afgørelse, der er klaget over, jfr. § 68 stk. 2.
 Det fremgår heller ikke af  

 lovens forarbejder, at disse klageinstanser kan ændre til ugunst for  

 klageren.
 Endvidere omfatter § 68  

 direkte kun sager, hvori optræder flere parter, jfr. udtrykket  

  

   parternes påstande.
 I nærværende sag er der tale  

 om kun én part  én adressat  og den indankede afgørelse kunne  

 ikke være  

 ændret ex officio af nævnet / styrelsen, jfr. lovens § 60 stk. 1, 2. pkt.
I denne situation antages det  

 i den forvaltningsretlige teori, at klageinstansen vel kan ændre afgørelsen,  

  

 men som hovedregel kun til klagerens fordel,  

  

 jvf. t.eks.
Poul Andersen, Dansk Forvaltningsret, 5. udg., side  

 538.
 Endvidere kan styrelsen og  

 nævnet iflg. lovens § 69 kun under særlige omstændigheder efterprøve det  

 skøn,  

 der indgår i kommunens afgørelse og det bestrides, at sådanne særlige  

 omstændigheder foreligger i nærværende sag.
Til orientering om praksis i  

 sociale nævn i andre statsamter vedlægges skrivelse af 30. januar 2001 fra  

 Det  

 Sociale Nævn i Ringkøbing Amt samt skrivelse af 12. januar 2001 fra  

 Nordjyllands Amt, hvoraf fremgår, at disse nævn kun har ændret kommunens  

 afgørelser  

 i pensionssager i tilfælde, hvor pensionslovens betingelser helt klart  

 ikke  

 har været opfyldt. Ad klagevejledning.
 Endvidere er det  

 Ankestyrelsens opfattelse, at der ikke i lovgivningen eller i andre  

 retskilder  

 er holdepunkter for at antage, at kommunen eller nævnet har været forpligtet  

 til at oplyse sagsøgeren om risikoen ved at anke.
 Dette må vække forundring,  

 eftersom Ankestyrelsen selv informerer om risikoen for reformatio in pejus,  

 jvf. følgende passus i vedlagte brochure om sagsgangen i Ankestyrelsen:
 Afgørelsen i Deres sag kan  

 gå ud på:
at Ankestyrelsen ændrer  

 afgørelsen i nedadgående retning.
Dette sker dog yderst sjældent. Endvidere fremgår det af  

 vedlagte Vejledning om sagsbehandlingen i Det Sociale Nævn i Københavns  

 Statsamt, at nævnets afgørelse i givet fald kan gå ud på ændring i op-  

  

 eller nedadgående retning.
 Yderligere henvises til  

 vedlagte skrivelse af 22. januar 2001 fra Århus Statsamt, hvoraf fremgår, at  

 kommunerne er instrueret om at give oplysning om risikoen ved at anke.
 Det er herefter sagsøgerens  

 opfattelse, at hun som hjemhørende i Vestsjælland Statsamt i hvert fald havde  

 ret til samme klagevejledning som borgerne i Københavns Statsamt og Århus  

 Statsamt.
 Ad vildledning.
 Endvidere gøres det gældende,  

 at sagsøgeren efter formuleringen af klagevejledningen med rette har kunnet  

 gå ud fra, at Det Sociale Nævn ikke kunne fratage hende den allerede  

 tilkendte  

 pension, men at nævnet alene kunne stadfæste Sorø Kommunes afgørelse eller  

 ændre den til hendes fordel.
 Der henvises til følgende  

 passus:
Hvis Sorø Kommune ikke  

 finder grundlag for at ændre afgørelsen, sendes Deres klage videre herfra til  

 Det Sociale Nævn i Vestsjællands Amt Da Sorø Kommune selvsagt kun  

 havde valget mellem at henholde sig til den allerede trufne afgørelse eller  

 at  

 ændre denne til gunst for sagsøgeren, måtte hun naturligt forstå denne passus  

 således, at nævnet ligesom kommunen kun kunne stadfæste eller ændre i hendes  

 favør.
 Havde sagsøgeren kendt til  

 den foreliggende risiko, må det antages, at hun havde afstået fra at anke og  

 sagsøgeren havde i så fald i dag ubestrideligt været berettiget til sin  

 tilkendte pension.
På denne baggrund gøres det  

 gældende, at kommunens og nævnets ankevejledning har været behæftet med så  

 væsentlige mangler, at nævnets / ankestyrelsens afgørelse bør tilsidesættes  

 som ugyldig, således at Sorø Kommunes afgørelse af 3. september 1999, hvorved  

 sagsøgeren tilkendes forhøjet almindelig førtidspension, står ved magt. I forbindelse med Københavns  

 Overpræsidiums behandling af sagen om fri proces fremkom Den Sociale  

 Ankestyrelse med følgende udtalelse:
 Ankestyrelsen kan i forhold  

 til de argumenter, der er anført i udkast til stævning, i det hele henvise  

 til  

 Ankestyrelsens afgørelse af 31. oktober 2000, som fastholdes ud fra følgende  

 betragtninger:
 Det er utvivlsomt, at  

 kommunen har opfyldt kravene om klagevejledning i forvaltningslovens § 25.
 Det er utvivlsomt, at det  

 sociale nævn har kompetence til at ændre til skade for klager, jf. § 68, stk.  

 1 og 2, i lov om retssikkerhed og administration på det sociale område  

 (lovbekendtgørelse  

 nr. 267 af 12. april 2000).
 Der er ikke udtalelser,  

 hverken i den forvaltningsretlige teori, eller i offentliggjort  

 ombudsmandspraksis,  

 der kan støtte en øget klagevejledningspligt for kommunen, eller en pligt for  

 nævnet til på forhånd, at orientere om at man overvejer at ændre til skade  

 for  

 klageren.
 På den baggrund, er der ikke  

 grundlag for at pålægge kommunen og/eller det sociale nævn, at handle  

 anderledes end de har gjort.
I forhold til advokatens  

 anbringende, om at hvis kommunen havde vejledt om at nævnet også kunne ændre  

 til skade for klager, så ville hun have søgt professionel rådgivning, der så  

 ville have rådgivet hende til at opgive klagen, skal Ankestyrelsen bemærke,  

 at  

 dette er helt spekulativt.
Man må vel i øvrigt gå ud fra at (A) har ment sig  

 berettiget til mellemste førtidspension, hvad hun også har anført i sin klage  

 af 26. september 1999 over Sorø Kommunes afgørelse, hvorfor en eventuel  

 bemærkning om at nævnet kan ændre til skade for klager, næppe ville have haft  

 nogen betydning for hende.
 I den forbindelse skal det  

 bemærkes, at en generel regel om at kommunen altid skulle anføre, at nævnet  

 havde mulighed for at ændre til skade for klager, måske ville kunne afholde  

 nogle mere skrøbelige eller svage personer fra at  

 klage over kommunale afgørelser.
 Ved brev af 12. december 2000  

 til Overpræsidiet kommenterede advokat C Ankestyrelsens udtalelse.
Advokat C  

 skrev bl.a.:
 Ad 1:
 Det bestrides ikke, at  

 kommunen har opfyldt kravene i Forvaltningslovens § 25, men det gøres  

 gældende, at denne bestemmelse ikke er udtømmende, ligesom det fastholdes, at  

 kommunens klagevejledning  eller mangel på samme  in concreto var  

 egnet til  

 at vildlede min klient til at tro, at det var risikofrit at anke.
 Ad 2:
 Jeg er enig i, at det sociale  

 nævn har kompetence til reformatio in pejus, men det vidste min klient ikke  

 og det kunne og burde kommunen have indset.
 Ad 3:
 Dette er jeg enig i, men det  

 skyldes utvivlsomt, at problemet ikke har foreligget før, hvilket jeg har  

 fået  

 bekræftet ved en uformel (telefonisk) henvendelse til Ombudsmandens kontor.
 Under denne samtale gav man  

 udtryk for en spontan forbløffelse over, at det kan gå så galt, som det  

 gjorde  

 i denne sag.
 Hvis ikke min klient opnår  

 fri proces, agter jeg at indbringe sagen for Ombudsmanden.
 At dette ikke allerede er  

 sket, skyldes, at Ombudsmanden ikke kan behandle sagen, såfremt den agtes  

 indbragt for domstolene.
 Endvidere kan Ombudsmanden jo  

 ikke ændre Ankestyrelsens afgørelse, idet Ombudsmanden i givet fald kun kan  

 henstille, kritisere etc. hvorimod en domstolsafgørelse uden videre vil være  

 bindende  

 for sagens parter.
 Med hensyn til det  

 anbringende, som Ankestyrelsen kalder spekulativt, bemærkes følgende:
 Det er et konkret spørgsmål,  

 som det tilkommer domstolene at afgøre, hvorledes min klient må antages at  

 ville have handlet, hvis hun havde kendt til den foreliggende risiko.
 Der er intet spekulativt  

 heri.
Efter min vurdering er det  

 fortsat det mest sandsynlige, at min klient med den rette viden ville have  

 afstået fra at anke.
I så fald ville hun utvivlsomt have haft ret til sin  

 førtidspension i dag.
 Heroverfor anfører Ankestyrelsen,  

 at det næppe ville have haft nogen betydning for min klient, hvis kommunen  

 havde nævnt de mulige konsekvenser af en anke overfor hende.
 Her er det for resten  

 Ankestyrelsen selv, der er spekulativ  og tilmed temmelig  

 arrogant.
 Imidlertid er pointen, at min  

 klient uden viden om nævnets kompetence ubestrideligt var afskåret fra at  

 foretage en afvejning af risikoen for at tabe sin pension mod chancen for en  

 forhøjelse af denne pension.
 Klagevejledningen i kommunens  

 skrivelse er en standardformulering, som anvendes overalt i den offentlige  

 forvaltning og således også på områder, hvor klageinstansen ikke kan ændre  

 til  

 skade for klageren.
 I det konkrete tilfælde har  

 min klient med rette kunnet læse vejledningen således, at nævnet kun kunne  

 tilkende  

 hende mellemste førtidspension eller stadfæste kommunens afgørelse.
 I forbindelse med, at min  

 klient indgav sin klage må kommunen have indset, at min klient svævede i en  

 vildfarelse med hensyn til hendes muligheder for at opnå en forbedret  

 førtidspension  

 og med hensyn til den foreliggende risiko.
 Ved ikke at oplyse min klient  

 om disse forhold, har kommunen tilsidesat sine pligter med hensyn til rigtig  

 klagevejledning.
 Derfor bør min klient stilles  

 som om sagen ikke var anket.
 Endelig anfører Ankestyrelsen,  

 at en generel regel, der medfører, at kommunen altid skal anføre at nævnet  

 har  

 mulighed for at ændre til skade for klageren   måske ville kunne  

 afholde nogle  

 mere skrøbelige eller svage personer fra at klage  

 over kommunale afgørelser.
 Dette synspunkt er intet  

 mindre end besynderligt.
 Al erfaring viser jo, at de  

 svagest stillede hellere klager en gang for meget end en gang for lidt, men  

 alle borgere  også de svagest stillede  har vel krav på fuld og  

 klar besked  

 om en eventuel risiko for at miste ved at anke.
Men Ankestyrelsens synspunkt  

 dokumenterer klart behovet for en domstolsprøvelse af denne sag og de  

 principielle aspekter, den (også) rummer. Ved brev af 20. december 2000  

 fremkom Ankestyrelsen over for Københavns Overpræsidium med følgende  

 afsluttende bemærkninger:
 Ankestyrelsen skal i den  

 anledning bemærke, at det naturligvis ikke har været Ankestyrelsens hensigt  

 at være arrogant.
Med hensyn til opgaverne for  

 de sociale nævn og Ankestyrelsen, henvises til vedlagte uddrag af  

 Forvaltningsret  almindelige emner, af Ellen Margrethe  

 Basse.
Der henvises  

 særligt til side 314, hvorefter det er Ankestyrelsens opgave at træffe den  

 korrekte afgørelse, uanset de fremførte påstande i den konkrete sag.
 Den 26. januar 2001 meddelte  

 Statsamtet for Storstrøms Amt afslag på fri proces.
Advokat C klagede over  

 afgørelsen til Civilretsdirektoratet som den 24. august 2001 stadfæstede  

 statsamtets afgørelse.
Direktoratet skrev bl.a.:
 Vi ændrer ikke Statsamtets  

 afgørelse, fordi vi skønner, at De ikke kan vinde sagen.
Det er efter retsplejelovens  

 § 330 blandt andet en betingelse for at give fri proces, at ansøgeren skønnes  

 at have rimelig grund til at føre proces.
Det betyder sædvanligvis, at der  

 skal  

 være udsigt til at vinde sagen.
 Vi skønner ikke, De har  

 udsigt til at få medhold i, at Det Sociale Nævn for Vestsjællands Amt ikke  

 havde kompetence til at ændre Sorø Kommunes afgørelse om førtidspension til  

 skade for Dem.
 Vi har ved afgørelsen lagt  

 vægt på, at det fremgår af lov om social retssikkerhed § 68 stk. 1, at  

 Ankestyrelsen og de sociale nævn ikke er bundet af parternes påstande og er  

 uafhængige af instruktioner vedrørende afgørelsen af den enkelte sag, og at  

 det fremgår af § 68, stk. 2, at Ankestyrelsen og nævnenes afgørelse kan gå ud  

 på afvisning, stadfæstelse, hjemvisning, ophævelse eller  

  

 ændring  

  

 af den afgørelse, der er klaget over.
 Efter vores opfattelse kan  

 det forhold, at det i kommunens afgørelse ikke var oplyst, at det sociale  

 nævn  

 ved behandling af en klage kunne ændre afgørelsen til skade for Dem, ikke  

 føre  

 til, at nævnets afgørelse må anses for at være ugyldig.
 De har i brev af 12. december  

 2000 skrevet, at De mener, at sagen er principiel.
 Vi har forstået dette som en  

 henvisning til retsplejelovens § 331.
Vi kan efter denne  

 bestemmelse give fri proces, når særlige grunde taler derfor, selv om  

 betingelserne  

 i lovens § 330 ikke er opfyldt.
Dette gælder navnlig i sager, som er af  

 principiel  

 karakter eller af almindelig offentlig interesse, eller som har en væsentlig  

 betydning for ansøgerens sociale eller erhvervsmæssige situation.
 Uanset om sagen er af  

 principiel karakter eller af almindelig offentlig interesse, er det  

 imidlertid  

 efter fast praksis tillige en betingelse for at opnå fri proces, at ansøgeren  

 har i hvert fald en vis udsigt til at få medhold i sin påstand.
Det finder vi ikke er  

 tilfældet.
Vi henviser i denne forbindelse til det ovenfor anførte vedrørende  

 vores vurdering af, om De har udsigt til at vinde sagen. Advokat C klagede til mig den  

 4. september 2001. I brevet skrev advokat C bl.a.:
 Med hensyn til sagens faktum  

 og den argumentation, der ligger til grund for nærværende klage, tillader jeg  

 mig at henvise til vedlagte udkast til stævning med bilag.
 Mine klagepunkter er de  

 anbringender, der fremgår af stævningen.
 Mere generelt skal jeg her  

 blot anføre følgende:
 Min klient har haft en  

 berettiget forventning om, at hun efter Sorø Kommunes afgørelse havde et  

 egentligt og umisteligt retskrav på at modtage forhøjet almindelig  

 førtidspension  

 og efter klagevejledningen måtte hun få det indtryk, at det var risikofrit at  

 søge at opnå mellemste førtidspension.
Intet i klagevejledningen  

 antyder det mindste om risikoen ved anke.
Der er end ikke henvist til  

 Retssikkerhedslovens § 68.
 Hvis min klient havde kendt  

 til den foreliggende risiko, havde hun afholdt sig fra at klage og i denne  

 situation havde hun ubestrideligt haft ret til den tilkendte pension.
 Endvidere anser jeg  

 Ankestyrelsens afgørelse for kritisabel på følgende punkter:
 1.
 I skrivelse af 4. december  

 2000 til Københavns Overpræsidium kalder Ankestyrelsen min argumentation for  

 helt spekulativ.
 Samtidig  og nu er det vist  

 Ankestyrelsen, der er spekulativ,  anfører man, at eftersom min klient  

 anså  

 sig for berettiget til mellemste førtidspension, ville en bemærkning om, at  

 nævnet kan ændre til skade for klager, næppe have haft nogen betydning for  

 hende.
 Denne form for argumentation  

 finder jeg er underlødig og unødigt krænkende over for min klient.
 2.
I skrivelse af 20. december  

 2000 understreger Ankestyrelsen, at det er styrelsens opgave at træffe  

 korrekte afgørelser, uanset de fremførte påstande i den konkrete sag. Det samme kan også udtrykkes  

 således: At træffe korrekte afgørelser er det primære, hensynet til landets  

 borgere er det sekundære.
 Et sådant knæfald for  

 forvaltningens effektivitet må  især når det sker inden for det sociale  

 område  

  vække forundring.
 Ankestyrelsen er åbenbart  

 fremmed over det humanistiske retsprincip:  

  

 Summum  

 jus  summa injuria.
 3.
 Endvidere anfører Ankestyrelsen,  

 at en generel regel, der pålægger kommunerne i en ankevejledning at påpege en  

 foreliggende risiko ikke er ønskværdig af hensyn til skrøbelige eller  

 svage  

 personer, der i så fald kan tænkes at ville afholde sig fra at klage  

 over kommunale  

 afgørelser.
 Jeg hører gerne, hvorvidt  

 denne holdning, som jeg finder formynderisk og bedrevidende, kan anses for  

 stemmende med god forvaltningsskik.
 4.
 Ankestyrelsen antog denne sag  

 til bedømmelse, fordi styrelsen anså sagen for principiel.
Det kan derfor undre, at  

 styrelsen i sin afgørelse rent ud blåstempler kommunens / nævnets  

 ankevejledning  

  eller mangel på samme  i stedet for i det mindste at  

 tilkendegive, at oplysning  

 om ankerisikoen havde været om ikke retlig forpligtende, så dog  

 hensigtsmæssig,  

 således at lignende sager undgås i fremtiden. Den 29. oktober 2001 anmodede  

 jeg Den Sociale Ankestyrelse om en udtalelse.
Jeg bad Ankestyrelsen om  

 forinden at indhente en udtalelse fra det sociale nævn og Sorø Kommune.
 Ved brev af 23. november 2001  

 henviste Sorø Kommune til kommunens breve af 4. oktober 1999 til det sociale  

 nævn og A og bemærkede at kommunen ikke havde yderligere tilføjelser.
 Ved brev af 22. januar 2002  

 fremkom Det Sociale Nævn for Vestsjællands Amt med følgende udtalelse:
 Nævnet skal oplyse, at man  

 ikke har været i tvivl om at nævnet har kompetence til at ændre en afgørelse  

 til skade for en klager, og nævnet har da også i flere tilfælde ændret 1.  

 instans  

 afgørelser i nedadgående retning.
 Hjemmelen findes i  

 retssikkerhedslovens § 68 og vel også modsætningsvis i lov om social pension  

 §  

 14, stk. 7, hvorefter en pension efter pensionistens fyldte 60. år ikke kan  

 frakendes  

 eller nedsættes til lavere pension medmindre pensionisten samtykker.
Om nævnets eventuelle pligt  

 til at orientere klager om indstillingen til nævnet, skal henvises til  

 ankestyrelsens afgørelse af 31. oktober 2000, herunder at der  som  

 anført   

 hverken i forvaltningslovens eller den sociale lovgivning findes regler der  

 forpligter det sociale nævn til på forhånd at rette henvendelse til klager i  

 en situation hvor der kunne blive tale om en ændring til skade for  

 klageren. Ved brev af 26. februar 2002  

 fremkom Den Sociale Ankestyrelse med følgende udtalelse:
 På baggrund af Deres brev af  

 29. oktober 2001 har Ankestyrelsen indhentet en udtalelse fra Sorø Kommune  

 (brev af 23. november 2001) og en udtalelse fra Statsamtet Vestsjælland (brev  

 af 22. januar 2002). Udtalelserne vedlægges.
 Ankestyrelsen kan tilslutte  

 sig det anførte i de nævnte breve, og skal i øvrigt henvise til  

 Ankestyrelsens  

 afgørelse af 31. oktober 2000, der tager stilling til de af advokaten rejste  

 spørgsmål.
Specielt vedrørende det  

 sociale nævns og Ankestyrelsens vurdering af (A)s ret til pension,  

 henvises  

 til erklæring af 22. november 1996 fra speciallæge i psykiatri (D), hvorefter  

 (A) ikke har nogen psykisk lidelse og der er således ikke noget psykiatrisk  

 grundlag for tilkendelse af pension.
Der henvises også til generel  

 helbredsattest af 15. juni 1999, hvorefter (A) kunne sidde roligt og  

 naturligt  

 under samtalen på 45 minutter, og bevægede sig frit ved undersøgelsen.
Som  

 anført i afgørelsen er der herudover lagt vægt på (A)s unge alder.
Nævnet og Ankestyrelsen har  

 ikke overskredet kompetencen efter retssikkerhedslovens § 69. Der henvises  

 til  

 det anførte vedrørende de lægelige oplysninger.
Endvidere henvises der til  

 Sociale Meddelelse P-34-00, hvorefter retssikkerhedslovens § 69 kun har en  

 særdeles begrænset betydning i sager om tilkendelse af førtidspension.
 Ved brev af 4. marts 2002 sendte  

 jeg kopi af myndighedernes udtalelser til advokat C med henblik på eventuelle  

 bemærkninger.
 Ved brev af 8. marts 2002  

 fremkom advokat C med følgende bemærkninger:
 Dog ønsker jeg at fremhæve,  

 at de i Retssikkerhedsloven § 69 omtalte særlige omstændigheder  

 efter min  

 opfattelse ikke foreligger i denne sag, således at nævnet og ankestyrelsen  

 har været uberettiget til at tilsidesætte kommunens skøn.
I SM P-34-00 anfører  

 Ankestyrelsen, at   at § 69 i Retssikkerhedsloven  

  

 kun har særdeles begrænset betydning i sager om tilkendelse af  

 førtidspension. Dette standpunkt, der er helt  

 uden lovhjemmel, udleder Ankestyrelsen af den omtalte Højesterets dom af 22.  

 december 1999, men  så vidt ses  med urette:
 Højesteret fastslår, at der  

 må foreligge  

  

 et sikkert grundlag for at  

 domstolene kan tilsidesætte en administrativ afgørelse om førtidspension,  

  

 men dette kan jo ikke tages til indtægt for, at de sociale nævn og  

 ankestyrelsen herefter uanset § 69 kan efterprøve kommunens skøn.
Men det er ikke desto mindre  

 Ankestyrelsens  meget besynderlige  argumentation. Ved brev af 31. maj 2002  

 anmodede jeg Ankestyrelsen om at oplyse om Folketingets vedtagelse af  

 lovforslag nr.
L 169 om ændring af lov om retssikkerhed og administration på  

 det sociale område gav Ankestyrelsen anledning til eventuelle supplerende  

 bemærkninger.
 Ved brev af 17. juni 2002  

 fremkom Ankestyrelsen med følgende bemærkninger:
 Ankestyrelsen bemærker at  

 ændringen af retssikkerhedslovens § 69, blev gennemført ved lov nr. 401 af 6.  

 juni 2002. Det følger af § 2 i denne lov, at loven træder i kraft  

 den 1.  

 juli 2002, og finder anvendelse på afgørelser, der indbringes for det sociale  

 nævn eller Den Sociale Ankestyrelse denne dato eller senere.
I den aktuelle sag har  

 kommunen truffet afgørelse den 3. september 1999, det sociale nævn har  

 truffet  

 afgørelse den 14. januar 2000, og Ankestyrelsen har truffet afgørelse den 25.  

 oktober 2000. Lovændringen har således ikke virkning for disse afgørelser,  

 hvorfor Ankestyrelsen ikke har supplerende bemærkninger. Ombudsmandens udtalelse Førtidspensionssagen Myndighedernes afgørelser er truffet på grundlag af dagældende lov om social  

 pension, jf. lovbekendtgørelse nr. 22 af 14. januar 1998 med senere  

 ændringer.
Loven indeholder følgende bestemmelser af betydning for sagen:
 § 14.  

  

 Højeste førtidspension kan tilkendes personer i alderen fra 18 til 60 år, der  

 i ethvert erhverv må anses for kun at have ubetydelig erhvervsevne i behold.
Stk. 2.  

  

 Mellemste førtidspension kan tilkendes personer i alderen fra 18 til 60 år, hvis erhvervsevne er nedsat med omkring  

 2/3, og personer i alderen fra 60 til 67 år, hvis erhvervsevne er nedsat i det  

 omfang, der er nævnt i stk. 1.
Stk. 3.  

  

 Forhøjet almindelig førtidspension eller almindelig førtidspension kan  

 tilkendes personer i alderen fra 18 til 67 år, hvis erhvervsevne er nedsat på grund af  

 helbredsmæssige forhold med mindst halvdelen, personer i alderen fra 18 til 67 år, hvis erhvervsevne er nedsat med mindst  

 halvdelen, uden at nedsættelsen alene skyldes helbredsmæssige  

 forhold, og personer i alderen fra 50 til 67 år, når sociale og  

 helbredsmæssige forhold taler for det.
 Stk. 4.  

  

 Pension efter stk. 3 tilkendes som forhøjet almindelig  

 førtidspension til personer under 60 år og som almindelig førtidspension til  

 personer over denne alder.
 Stk. 5.  

  

 Socialministeren kan fastsætte nærmere regler om  

 tilkendelse af pension efter stk. 3, nr. 2 og 3.
Stk. 6.  

  

 Alderen på det tidspunkt, hvor en førtidspensionssag  

 påbegyndes, eller hvor der er ansøgt om pension efter §§ 16 og 18, er  

 afgørende  

 for, hvilken pension der kan tilkendes.
Er de øvrige betingelser for  

 tilkendelse først opfyldt på et senere tidspunkt, er det alderen på dette  

 tidspunkt,  

 der er afgørende for, hvilken pension der kan tilkendes.
 Stk. 7.  

  

 Efter det fyldte 60. år kan pension uden pensionistens  

 samtykke hverken frakendes eller nedsættes til lavere form for pension, jf. §  

 13. Dette gælder dog ikke for invaliditetsydelse og bistands- og plejetillæg.
§ 15.  

  

 Tilkendelse af pension efter § 14, stk. 1-2 og stk. 3, nr. 1  

 og 2, er betinget af, at erhvervsevnen varigt er nedsat på grund af fysisk  

 eller psykisk invaliditet.
Med henblik på pension efter § 14, stk. 3, nr. 2,  

 skal der dog også lægges afgørende vægt på andre omstændigheder, der klart  

 viser,  

 at erhvervsevnen hos en ansøger, som ikke har andre forsørgelsesmuligheder,  

 er  

 varigt nedsat.
Der kan i helt ekstraordinære tilfælde tilkendes pension efter  

 § 14, stk. 3, nr. 2, uden at nedsættelsen af erhvervsevnen skyldes  

 helbredsmæssige forhold.
 Stk. 2.  

  

 Tilkendelse af førtidspension efter § 14 forudsætter, at  

 alle aktiverings-, revaliderings- og behandlingsmæssige samt andre  

 foranstaltninger, der kan forbedre erhvervsevnen, har været afprøvet, og at  

 erhvervsevnen  

 ikke varigt kan forbedres.
Stk. 3.  

  

 Ved bedømmelsen af, i hvilket omfang erhvervsevnen er  

 nedsat, skal der foretages en sammenligning mellem den indtægt, som den  

 pågældende skønnes at kunne opnå ved et arbejde, der svarer til pågældendes  

 kræfter og færdigheder, og som under hensyn til uddannelse og tidligere  

 virksomhed kan forlanges af den pågældende, og den indtægt, som personer med  

 lignende uddannelse normalt opnår i samme egn.
Der skal endvidere tages  

 hensyn  

 til alder, livsstilling, bopæl og beskæftigelsesmuligheder og til sådanne  

 andre omstændigheder, der i det enkelte tilfælde findes at burde tillægges  

 vægt.
Stk. 4.  

  

 Socialministeren fastsætter nærmere regler om vurderingen  

 af erhvervsevnenedsættelsen for personer, der ikke kan anses for hidtil at  

 have været fuldtidsbeskæftigede. Ved lov nr. 287 af 12. maj  

 1999 om ændring af lov om social pension blev pensionsalderen nedsat til 65  

 år for alle der fylder 60 år den 1. juli 1999 eller senere.
 Af vejledning nr. 66 af 10.  

 marts 1998 om social pension fremgår bl.a. følgende:
 56.  

  

 Pension kan tilkendes, hvis personens erhvervsevne er nedsat  

 på grund af en varig fysisk eller psykisk invaliditet, se lovens § 15. Det er  

 en betingelse, at lidelsen i sig selv bevirker en betydelig og varig  

 nedsættelse af personens funktionsevne på arbejdsmarkedet og dermed af evnen  

 til at forsørge sig selv ved arbejde.
Det er kommunen, der efter en  

 konkret vurdering beslutter, hvilke oplysninger, der er nødvendige til  

 belysningen af pågældende helbredsforhold.
Det er endvidere kommunen, der  

 selvstændigt vurderer de helbredsmæssige oplysninger i relation til  

 førtidspensionssagen.
Kommunens bedømmelse  

 forudsætter, at pågældendes helbredsforhold er grundigt undersøgt og  

 velbeskrevet  typisk af en læge eller andre fagfolk.
Bedømmelsen  

 forudsætter  

 desuden et indgående kendskab til lidelsens indvirkning på den  

 erhvervsmæssige  

 funktionsevne.
Bedømmelsen må tage udgangspunkt i erfaringer om, hvilke  

 helbredsmæssige begrænsninger og lidelser der almindeligvis medfører, at folk  

 må opgive erhvervsarbejde helt eller delvis.
 At lidelse skal være varig  

 betyder, at der ikke er udsigt til, at den bedres væsentligt hverken af sig  

 selv eller ved behandling.
I de fleste tilfælde indgår  

 den helbredsmæssige vurdering som et led i kommunens samlede skøn over  

 erhvervsevnens  

 nedsættelse.
Pågældendes sociale og erhvervsmæssige forhold sammen med den  

 helbredsmæssige vurdering er således med til at bestemme, om der skal  

 tilkendes  

 højeste, mellemste eller (forhøjet) almindelig førtidspension på grund af  

 helbredsmæssige forhold.
En helbredsvurdering alene  

 kan dog være tilstrækkeligt grundlag for bedømmelse af erhvervsevnens  

 nedsættelse.
Det er som regel kun tilfældet, når der kun er ubetydelig  

 erhvervsevne i behold, altså i de tilfælde hvor der kan tilkendes højeste  

 førtidspension.
 Der kan også tilkendes  

 pension, hvis erhvervsevnen er nedsat, uden at nedsættelsen alene skyldes de  

 helbredsmæssige forhold, altså når den skyldes kombinerede helbredsmæssige og  

 sociale forhold.
Der kan være tilfælde, hvor  

 årsagerne til erhvervsevnens nedsættelsen kun ved en meget vid fortolkning  

 kan  

 betegnes som invaliditet.
Der kan også være tilfælde, hvor der ikke er en  

 sådan helbredssvækkelse, at den alene giver grundlag for at anse  

 erhvervsevnen  

 for nedsat med mindst halvdelen, men hvor det alligevel ud fra en samlet  

 bedømmelse er åbenbart, at pågældende ikke vil blive i stand til at forsørge  

 sig selv. Som det fremgår af ovennævnte  

 lovbestemmelser og til dels af vejledningen, kan forhøjet almindelig  

 førtidspension tilkendes personer i alderen fra 18 til 67 (nu 65) år hvis  

 erhvervsevnen  

 er nedsat med mindst halvdelen på grund af fysisk eller psykisk invaliditet.  

 Det myndighederne skal vurdere i førtidspensionssager, er således om  

 erhvervsevnen er nedsat på grund af invaliditet, og i givet fald hvor meget  

 den  

 er nedsat.
Som ombudsmand kan jeg kun i  

 begrænset omfang tage stilling til afgørelser der helt eller delvis bygger på  

 særlig fagkyndig viden.
På baggrund af min manglende lægefaglige viden kan  

 jeg således ikke foretage en selvstændig vurdering af de lægelige udtalelser.  

 Jeg har ikke  som domstolene  mulighed for i forbindelse med en  

 egentlig  

 bevisførelse med vidneafhøring af de lægeligt fagkyndige at foretage en  

 nærmere selvstændig vurdering af de lægelige erklæringers bevismæssige  

 betydning  

 for vurderingen af (A)s arbejdsevne.
Myndighederne bygger i vidt  

 omfang også deres afgørelser af om betingelserne for at blive tilkendt  

 forhøjet  

 almindelig pension er opfyldt, på en vurdering af (A)s funktionsniveau  

 set i  

 forhold til erhvervsevnen.
Som ombudsmand har jeg ikke særlige forudsætninger  

 for at afveje disse forskellige hensyn og omstændigheder på en anden og bedre  

 måde end Det Sociale Nævn for Vestsjællands Amt og Den Sociale Ankestyrelse  

 der  

 beskæftiger sig med det pågældende sagsområde i det daglige.
 Jeg har derfor koncentreret  

 min undersøgelse om spørgsmålet om hvorvidt klageinstanserne  når alene  

 parten har påklaget en afgørelse og i den anledning har påstået sig tildelt  

 en  

 højere ydelse  kan ændre til skade for den pågældende (reformatio in  

 pejus).
 I den forbindelse har jeg  

 undersøgt om Sorø Kommunes klagevejledning var mangelfuld, og om det sociale  

 nævn burde have partshørt (A) om at nævnet overvejede at ændre kommunens  

 afgørelse til skade for hende.
Reformatio in pejus Retssikkerhedslovens (lov nr.  

 540 af 21. juli 1998 med senere ændringer) §§ 68 og 69 var på  

 afgørelsestidspunktet  

 sålydende:
 § 68.  

  

 Ankestyrelsen og de sociale nævn er ikke bundet af parternes  

 påstande og er uafhængige af instruktioner vedrørende afgørelsen af den  

 enkelte  

 sag.
 Stk. 2.  

  

 Ankestyrelsens og nævnenes afgørelse kan gå ud på  

 afvisning, stadfæstelse, hjemvisning, ophævelse eller ændring af den  

 afgørelse, der er klaget over.
§ 69.  

  

 Det sociale nævn og Ankestyrelsen kan kun, når der foreligger  

 særlige omstændigheder, efterprøve det skøn, der indgår i en afgørelse  

 truffet  

 af kommunen eller amtskommunen. Af Socialministeriets  

 vejledning af 7. juni 2000 om lov om retssikkerhed og administration på det  

 sociale område fremgår bl.a. følgende om § 69:
 201.  

  

 Med formuleringen af § 69 er den hidtidige regel i  

 bistandslovens § 15, stk. 5, ført videre, dog således, at § 69 sprogligt  

 bedre  

 udtrykker den praksis, som de sociale klagemyndigheder faktisk anvender, når  

 de skal bedømme og efterprøve skøn, som indgår i de afgørelser, som de  

 sociale  

 myndigheder træffer.
Der er ofte en vis usikkerhed  

 med hensyn til, hvad en skønsmæssig afgørelse er, og hvordan de sociale  

 klagemyndigheder, ombudsmanden og domstolene efterprøver skønsmæssige  

 afgørelser.
I det følgende skal det beskrives, hvad skønsmæssige afgørelser  

 er, og hvordan disse efterprøves.
 202.  

  

 Begrebet skøn stilles i forhold til ret eller retsanvendelse.  

 Retsanvendelse bruges, når det direkte følger af loven, at bestemte  

 betingelser (retsfaktum) er knyttet sammen med en bestemt rettighed eller  

 forpligtelse (retsfølge). Et eksempel er, at det følger af pensionsloven, at  

 en  

 person, der fylder 65 år (retsfaktum), efter ansøgning har ret til  

 folkepension (retsfølge). Der er i sådanne tilfælde ikke tvivl om retsfaktum,  

 og retsfølgen er beskrevet i loven som beløb pr. måned i grundbeløb og evt.  

 tillæg, når betingelserne herfor er opfyldte.
 203.  

  

 Skøn anvendes, når bestemmelsen i loven ikke angiver en  

 bestemt retsfølge af retsfaktum, der også kan være beskrevet i brede  

 vendinger.
Det følger af aktivlovens §  

 81, at kommunen kan yde hjælp til rimeligt begrundede enkeltudgifter til en  

 person, som har været ude for ændringer i sine forhold, hvis pågældendes egen  

 afholdelse af udgifterne i afgørende grad vil vanskeliggøre den pågældendes  

 og familiens muligheder for i fremtiden at kunne klare sig selv.
Denne  

 bestemmelse beskriver en række betingelser, for at en borger har ret til  

 hjælp.  

 Da betingelserne ikke er objektivt angivet, betyder det, at loven har  

 overladt  

 myndigheden et spillerum, inden for hvilket den kan vælge mellem en eller  

 flere afgørelser.
Et andet eksempel er  

 aktivlovens § 11, stk. 2, hvorefter det er en betingelse for at få  

 kontanthjælp  

 eller aktivering, at modtageren har været ude for ændringer i sine forhold.  

 Der er i regelen nævnt nogle typer af ændringer  sygdom, arbejdsløshed  

 eller  

 samlivsophør  men disse er ikke udtømmende.
Myndigheden skal altså i  

 den  

 konkrete sag påse, om der er andre ændringer, som kunne berettige til  

 kontanthjælp/aktivering.
204.  

  

 Det er karakteristisk for regler, der indeholder et eller  

 flere skønsmæssige elementer, at de er udformet på den måde, fordi  

 bestemmelsen skal kunne samle op på situationer, som lovgiver ikke på forhånd  

 har kunnet eller ønsket at beskrive udtømmende.
Det er hensigten, at når  

 myndigheden  

 står med de konkrete sager, så skal der  efter et konkret skøn   

 være mulighed  

 for at hjælpe den enkelte og familien.
205.  

  

 At en afgørelse bygger på et skøn  eller at der som et led i  

 afgørelsen indgår et eller flere skønsmæssige elementer  betyder ikke,  

 at  

 afgørelsen ikke kan efterprøves af klagemyndighederne, ombudsmanden eller  

 domstolene.
Såvel domstolene som ombudsmanden efterprøver skønsmæssige  

 afgørelser, og efter grundlovens § 63 kan domstolene påkende ethvert  

 spørgsmål  

 om øvrighedsmyndighedens grænser.
Det betyder, at der er domstolskontrol med  

 forvaltningen også, når forvaltningen udøver et skøn.
Domstolene og ombudsmanden  

 har i deres praksis fastlagt, hvad der indgår i deres prøvelse, når der  

 indgår  

 skøn i reglen.
Udgangspunktet for efterprøvelsen er, om skønnet er lovligt.  

 Heri indgår navnlig, om sagens faktiske omstændigheder er rigtige, om der er  

 inddraget ulovlige kriterier, om myndigheden har foretaget en konkret  

 individuel  

 afvejning af sagens omstændigheder, og om lighedsgrundsætningen  at  

 ensartede tilfælde er behandlet ens  er fulgt.
 I praksis er der forskel på  

 domstolenes og ombudsmandens efterprøvelse, idet ombudsmanden typisk ikke  

 efterprøver den del af en afgørelse, der hviler på en fagkyndig vurdering, fx  

 en lægelig vurdering, mens domstolene også efterprøver fagkyndiges  

 vurderinger.
 De sociale klageinstansers  

 muligheder for at efterprøve og i givet fald tilsidesætte et skøn udøvet af  

 en  

 kommune eller en amtskommune svarer til den praksis, som domstolene har lagt  

 med hensyn til efter grundlovens § 63 at efterprøve øvrighedsmyndighedens  

 grænser, dvs. i hvilket omfang domstolene efterprøver forvaltningsafgørelser.
Efterprøvelsen består i at  

 konstatere, om myndigheden overhovedet har foretaget et skøn og fx ikke bare  

 anvendt interne retningslinier uden at vurdere sagen konkret.
I  

 efterprøvelsen  

 indgår også, om sagens faktiske omstændigheder er korrekt beskrevet, om  

 sagsbehandlingsreglerne (forvaltningsloven m.m.) er fulgt, om ensartede  

 tilfælde er behandlet ens (lighedsgrundsætningen), om der eventuelt er taget  

 hensyn til ulovlige kriterier, og om hensynene er prioriteret i  

 overensstemmelse  

 med almindelige retsprincipper.
De sociale nævn og Ankestyrelsen  

 tilsidesætter  

 endvidere åbenbart urimelige skønsmæssige afgørelser, og på samme måde som  

 domstolene efterprøver de sociale nævn og Ankestyrelsen også og tilsidesætter  

 i givet fald sagkyndiges vurderinger. Af forarbejderne til  

 retssikkerhedsloven (jf.
Folketingstidende 1996-97, Tillæg A, s. 4874ff)  

 fremgår bl.a. følgende:
6.3. Ankemyndighedernes adgang til at efterprøve  

 skønsmæssige afgørelser I forslaget til § 69  

 formuleres en generel regel om det sociale nævns og Ankestyrelsens mulighed  

 for i sociale sager at efterprøve de dele af en afgørelse, som bygger på et  

 skøn.
Der er i dag i bistandslovens  

 § 15, stk. 5, en regel, som siger, at de sociale ankenævn og Ankestyrelsen  

 kun  

 kan tilsidesætte en kommunal skønsmæssig afgørelse, hvis skønnet er ulovligt  

 eller åbenbart urimeligt.
Denne bestemmelse trådte i kraft den 1. januar  

 1992.
 I de øvrige sociale love, fx  

 pensionsloven, findes der ikke en tilsvarende lovregel om klagemyndighedens  

 adgang til at efterprøve skønnet.
Kontanthjælpsudvalgets rapport fra september  

 1994 Betydningen af reglen i  

 bistandslovens § 15, stk. 5, har været behandlet i den første rapport fra  

 Socialministeriets Kontanthjælpsudvalg.
I denne rapport redegøres der  

 for, at Ankestyrelsens praksis ved bedømmelsen af skønsmæssige afgørelser har  

 taget udgangspunkt i synspunkter, der svarer til den forvaltningsretlige  

 teori.
Ankestyrelsen efterprøver således selve sagsbehandlingen,  

 sagsoplysningerne og det juridiske grundlag.
Ankestyrelsen efterprøver også  

 de  

 kriterier, som kommunen har lagt til grund, herunder også hvordan disse er  

 prioriteret og vægtet.
Ankestyrelsen påser også, at lighedsgrundsætningen  

 ikke  

 er tilsidesat, og at der ikke ved afgørelsen forfølges ulovlige formål.
 Kontanthjælpsudvalget  

 konkluderede, at den måde, som Ankestyrelsen efterprøver skønsmæssige  

 afgørelser ud fra reglen i bistandslovens § 15, stk. 5, svarer til den  

 efterprøvelse, som domstolene og ombudsmanden foretager af skønsmæssige  

 afgørelser.
På baggrund af bl.a.  

 Ankestyrelsens praksis på området ville udvalget ikke foreslå bestemmelsen  

 ophævet.
Udvalget konstaterede, at der har været usikkerhed om rækkevidden af  

 bestemmelsen.
Der var ifølge udvalget forhold, der pegede på, at nævnene  

 havde  

 følt sig begrænset i deres kompetence til at gå ind i de kommunale afgørelser  

 og dermed været tilbageholdende hermed, uanset at afgørelserne ikke  

 udelukkende beroede på et skøn.
 Udvalget foreslog derfor, at  

 der blev udsendt en vejledning om de forvaltningsretlige begrænsninger i  

 skønsudøvelsen, og at en sådan vejledning rettede sig mod både de kommunale  

 myndigheder og klageinstanserne.
Domstolenes og ombudsmandens praksis Det er i grundlovens § 63  

 bestemt, at domstolene er berettigede til at påkende ethvert spørgsmål om  

 øvrighedsmyndighedens grænser, dvs. at der er domstolskontrol med  

 forvaltningen  

 også, når forvaltningen udøver et skøn.
 Rækkevidden af denne  

 bestemmelses betydning er fastlagt gennem domstolenes praksis og fx i den  

 måde, som Ombudsmanden vurderer de skønsmæssige dele i de sager, som  

 ombudsmanden  

 behandler.
 Praksis er, at når der i en  

 afgørelse indgår skøn, så efterprøver domstolene og Ombudsmanden om den  

 myndighed, hvis afgørelse er til bedømmelse, har udøvet skønnet lovligt.
Heri indgår navnlig, om  

 sagens faktiske omstændigheder er rigtige, om der eventuelt er taget hensyn  

 til ulovlige kriterier, om myndigheden har foretaget en konkret individuel  

 afvejning af sagens omstændigheder, og om lighedsgrundsætningen er fulgt.  

 Endvidere efterprøves skønsmæssige afgørelser mere intenst, jo mere  

 indgribende en beslutning er.
Et eksempel på en indgribende beslutning er  

 forældres samvær med et barn, der er anbragt uden for hjemmet.
Der kan i  

 disse  

 tilfælde være flere grunde til at gå længere ind i bedømmelsen end i andre  

 typer af sager.
 I praksis er der dog en  

 forskel på den måde, som Ombudsmanden og domstolene efterprøver skønnet på,  

 idet Ombudsmanden typisk ikke efterprøver den del af afgørelserne, som bygger  

 på en rent fagkyndighed vurdering, fx lægelige vurderinger i sager om  

 førtidspension.
 Ankestyrelsen og de sociale  

 ankenævn forholder sig ligesom domstolene selvstændigt til lægelige  

 skønsmæssige vurderinger, som derfor ikke uden videre lægges til grund,  

 uanset  

 de indgår i en skønsmæssig vurdering.
Forslaget til formulering af § 69 Som beskrevet af  

 Kontanthjælpsudvalget, har der efter indførelsen af bistandslovens § 15, stk.  

 5, hersket en vis usikkerhed med hensyn til prøvelsen af skøn.
 Som led i gennemskrivningen  

 af de administrative bestemmelser og klagereglerne stilles der derfor forslag  

 om at tydeliggøre klagemyndighedernes prøvelse af skønnet i selve loven i  

 stedet for, som foreslået af Kontanthjælpsudvalget, at udsende en vejledning.
 Forslaget til § 69 om  

 ankemyndighedernes adgang til at efterprøve skønnet er formuleret således, at  

 gældende ret videreføres, således som denne er fastlagt af domstolenes og  

 Ombudsmandens praksis m.v.
Det ville være særdeles  

 uhensigtsmæssigt, hvis den sociale lovgivning indrettes således, at de  

 sociale  

 klageorganers mulighed for at efterprøve skønsmæssige afgørelser er begrænset  

 i forhold til domstolene eller Ombudsmanden.
En konsekvens af en sådan  

 retstilstand  

 ville være, at borgerne for at være sikre på, at deres sag blev efterprøvet  

 fuldt ud, ville være nødt til at indbringe deres klage til domstolene.
Dette ville oplagt være  

 uhensigtsmæssigt, og som det fremgår af ovenstående, er dette da heller ikke  

 gældende ret.
Det gælder også praksis efter bistandslovens § 15, stk. 5.  

 Det foreslås derfor, at bestemmelsen også får virkning for de andre sociale  

 love.
Bemærkninger til de enkelte bestemmelser Til § 68 Bestemmelserne om nævnenes og  

 Ankestyrelsens uafhængighed er en videreførsel af § 17, stk. 1, i den sociale  

 styrelseslov og § 1, stk. 3, samt § 9 i lov om Den Sociale Ankestyrelse.
 Spørgsmålet om  

 klageinstansernes uafhængighed af instruktioner i den enkelte sags afgørelse  

 samt mulighed for at vælge den mest rigtige afgørelse, selv om den måtte gå  

 modtageren  

 af hjælp imod, er senest behandlet i forbindelse med vedtagelsen af  

 L 448  

 af 1. juni 1994.
Til § 69 Bestemmelsen om begrænsningen  

 i klageinstansernes efterprøvelse af kommunale skønsmæssige afgørelser er  

 delvis en videreførsel af den hidtidige regel i bistandslovens § 15, stk. 5.
Der henvises til de  

 almindelige bemærkninger afsnit 6.3. Under Folketingets behandling  

 af lovforslaget stillede Socialudvalget spørgsmål til ministeren som udvalget  

 under udvalgsbehandlingen modtog svar på.
Der fremgår således følgende af  

 udvalgsbetænkningen (jf.
Folketingstidende 1996- 97, Tillæg B, s. 1182):
 Spørgsmål 6:
Vil ministeren redegøre for,  

 hvorvidt der er tale om en stramning i bestemmelsen om Ankestyrelsens og de  

 sociale nævns beføjelser i forhold til efterprøvning af skøn i forhold til  

 nugældende regler, jf. § 69, og om årsagerne til ændringen? Svar:
 Efter § 69 i forslaget til  

 lov om retssikkerhed og administration på det sociale område kan de sociale  

 nævn og Ankestyrelsen kun, når der foreligger særlige omstændigheder,  

 tilsidesætte det skøn, der indgår i en kommunal eller amtskommunal afgørelse.
 Bestemmelsen er en  

 videreførelse af den hidtidige bestemmelse i bistandslovens § 15, stk. 5. Den  

 ændrede formulering er alene en sproglig modernisering.
 Med placeringen i forslaget  

 bliver bestemmelsen imidlertid generel for den sociale lovgivning.
 Bistandslovens § 15, stk. 5,  

 blev indført pr. 1. januar 1992. En tilsvarende bestemmelse fandtes i  

 forretningsordenen for de tidligere amtsankenævn.
 Erfaringerne viser, at  

 bestemmelsen har givet anledning til misforståelser og tvivl om rækkevidden  

 både hos klageinstanserne, kommunerne og borgerne.
 I det følgende beskrives,  

 hvad en skønsmæssig afgørelse er, hvordan domstolene og Ombudsmanden under  

 alle omstændigheder efterprøver skønsmæssige afgørelser, og Ankestyrelsens  

 efterprøvelse af kommunale, skønsmæssige afgørelser.
Ankestyrelsen Bestemmelsen i § 69 i  

 forslaget til lov om retssikkerhed og administration på det sociale område  

 går  

 ud på at beskrive den efterprøvelse, som altid kan finde sted ved domstolene  

 og  

 hos Ombudsmanden, og som også har givet sig udslag i Ankestyrelsens praksis.
 Ankestyrelsen og dermed  

 ankeinstanserne kan således ikke afstå fra at efterprøve, om rammerne for  

 skønnet opfylder lovgivningens krav til sagsbehandlingen, uanset bestemmelsen  

 i  

 § 69.
Ankeinstansens efterprøvelse  

 består for det første i at konstatere, om myndigheden overhovedet har  

 foretaget et skøn og ikke bare anvendt interne retningslinjer uden at vurdere  

 sagen konkret.
I efterprøvelsen indgår endvidere, om sagens faktiske  

 omstændigheder er korrekt beskrevet, om sagsbehandlingsreglerne  

 (forvaltningsloven  

 m.m.) er fulgt, om ensartede tilfælde er behandlet ens  

 (lighedsgrundsætningen),  

 om der eventuelt er taget hensyn til ulovlige kriterier, og om hensynene er  

 vægtet  

 og prioriteret korrekt.
 Efterprøvelsen drejer sig  

 således om at efterprøve, om reglerne om sagsbehandlingen er fulgt, for  

 sagsbehandlingsreglernes formål er, at myndigheden kan nå frem til den  

 rigtige  

 afgørelse.
 De sociale ankeinstanser vil  

 (ligesom Ombudsmanden og domstolene) under alle omstændigheder, og uanset  

 bestemmelsen i § 69, efterprøve afgørelsen som beskrevet ovenfor.
 De sociale ankeinstanser kan  

 derudover ligesom domstolene gå et skridt videre, idet de også vurderer  

 sagkyndige udtalelser som f.eks. lægeerklæringer, i modsætning til  

 Ombudsmanden.
Da Ankestyrelsens praksis  

 vedrørende efterprøvelse af skønsmæssige afgørelser følger domstolenes og  

 Ombudsmandens praksis samt de almindelige forvaltningsretlige regler   

 uanset  

 bestemmelsen i § 69  foreslås det, at bestemmelsen gælder for hele den  

 sociale  

 lovgivning.
Der er således ikke herved tilsigtet en ændring af hidtidig  

 praksis.
Jeg kan i den forbindelse  

 oplyse, at jeg agter at anmode Ankestyrelsen om at foretage en opfølgning på  

 ankeinstansernes anvendelse af bestemmelsen og efter en 2- årig periode at  

 komme med en redegørelse. I Bemærkninger til de  

 enkelte bestemmelser blev der som anført ovenfor henvist til  

 forarbejderne  

 til lov nr. 448 af 1. juni 1994 (om ændring af lov om social pension, lov om  

 social bistand og den sociale styrelseslov m.v. (Tilkendelseskompetence  

 m.v.))  

 vedrørende klageinstansernes uafhængighed af instruktioner i den  

 enkelte sags  

 afgørelse samt mulighed for at vælge den mest rigtige afgørelse, selv om den  

 måtte gå modtageren af hjælp imod.
Ved nævnte lov blev der indsat  

 følgende  

 bestemmelse i den dagældende pensionslov:
 § 50 b.  

  

 Såfremt Ankestyrelsen ændrer det sociale ankenævns eller  

 revaliderings- og pensionsnævnets afgørelse til ugunst for ansøgeren, træffer  

 Ankestyrelsen samtidig beslutning om tidspunktet for bortfald eller ændring  

 af ydelsen.
Stk. 2.  

  

 En ydelse, der er udbetalt på grundlag af en afgørelse, kan  

 dog ikke kræves tilbagebetalt for perioden før den ændrede afgørelse,  

 medmindre  

 betingelserne i §§ 42 og 43 er opfyldt. Af forarbejderne til loven  

 fremgår bl.a. følgende (jf.
Folketingstidende, 1993-94, Tillæg A, sp.  

 8471f  

 ):
Ændring til ugunst for borgeren Efter § 9 i lov om Den  

 Sociale Ankestyrelse kan Ankestyrelsens afgørelser gå ud på afvisning,  

 stadfæstelse, ophævelse eller ændring af den påklagede afgørelse, og  

 Ankestyrelsen er ikke bundet af parternes påstande.
Dette indebærer, at Den  

 Sociale Ankestyrelse kan træffe en hvilken som helst afgørelse, der må  

 betragtes som den rigtige i den konkrete situation, selv om klageren måtte  

 ønske en anden afgørelse.
Det må nok antages, at de forskellige muligheder  

 for  

 en afgørelse, som Den Sociale Ankestyrelse har, næppe indeholder andet, end  

 hvad der måtte være gældende efter almindelige forvaltningsretlige  

 principper.
I de tilfælde, hvor Den  

 Sociale Ankestyrelse finder, at betingelserne for at modtage en social ydelse  

 ikke er til stede, forslås det, at Ankestyrelsen samtidig med, at der træffes  

 en afgørelse til ugunst for borgeren, træffer afgørelse om tidspunktet for  

 bortfald eller ændring af ydelsen.
Tilsvarende foreslås det præciseret, at  

 Ankestyrelsen ved afgørelse om støtte til erhvervelse af motorkøretøj  

 samtidig  

 træffer afgørelse om bortfald af et eventuelt bevilget og udnyttet lån.  

 Endelig foreslås det, at Den Sociale Ankestyrelses hidtidige praksis om, at  

 en  

 ydelse, der senere frakendes, alene kan kræves tilbagebetalt, hvis  

 lovgivningens  

 almindelige betingelser er opfyldt, lovfæstes. Ved lov nr. 401 af 6. juni  

 2002 om ændring af lov om retssikkerhed og administration på det sociale  

 område blev formuleringen af § 69 ændret således at ordlyden nu er følgende:
§ 69.  

  

 Det sociale nævn og Ankestyrelsen kan efterprøve retlige  

 spørgsmål. Loven trådte i kraft den 1.  

 juli 2002 og finder anvendelse på afgørelser der indbringes for det sociale  

 nævn eller Ankestyrelsen denne dato eller senere  altså efter at  

 (A)s sag  

 var afgjort.
Af bemærkningerne til  

 lovforslaget (jf.
Folketingstidende 2001-2002 (2. samling), Tillæg A, s.  

 4399f  

 ) fremgår det at formålet med  

 ændringen er at præcisere reglerne om hvad det er nævnene og Ankestyrelsen  

 efterprøver, således at bestemmelsens formulering svarer til hensigten bag  

 den  

 tidligere gældende bestemmelse.
Af bemærkningerne til lovforslaget fremgår  

 endvidere følgende:
 Der er sket en udvikling i  

 opfattelsen af domstolenes efterprøvelse i retning af en mere og mere  

 intensiv  

 prøvelse.
Det er vigtigt, at grundlaget for prøvelsen i det sociale  

 ankesystem  

 præciseres, så det følger denne udvikling i domstolenes praksis.
Dette sker  

 ved at foreslå, at efterprøvelsen omfatter retlige spørgsmål.
Det vil sige,  

 at  

 de sociale klageinstansers bedømmelsesgrundlag skal være gældende ret.
Derved  

 bliver prøvelsens omfang styret af samme retlige principper, som domstolene  

 anvender.
Forslaget medfører derfor ikke ændringer af gældende ret.
Baggrunden for forslaget Den nuværende formulering af  

 § 69: Det sociale nævn og Ankestyrelsen kan kun, når der foreligger  

 særlige  

 omstændigheder, efterprøve det skøn, der indgår i en afgørelse truffet af  

 kommunen eller amtskommunen, gav allerede efter bestemmelsens  

 ikrafttræden  

 anledning til tvivl om bestemmelsens rækkevidde.
Det blev således fremført af  

 blandt andet flere brugerorganisationer, at flere kommuner opfattede  

 bestemmelsen således, at visse sager på grund af deres skønsmæssige  

 karakter  

 ikke kunne klagebehandles og at kommunerne videregav denne opfattelse i deres  

 klagevejledning til borgerne.
Ankestyrelsen blev derfor bedt om at foretage  

 en  

 opfølgning på ankeinstansernes anvendelse af § 69. Resultatet af denne  

 opfølgning  

 forelå i august 2000.
 Ankestyrelsens undersøgelse  

 viser, at flere kommuner og ankeinstanser fortolker formuleringen i § 69 som  

 en skærpelse af begrænsningen i ankeinstansernes mulighed for at efterprøve  

 og  

 tilsidesætte skønnet, selv om dette ikke er hensigten med bestemmelsen.
Ankestyrelsen anfører i  

 redegørelsen, at det ikke kan afvises, at formuleringen har medført en  

 kommunal  

 forventning om, at ankeinstanserne vil være mere tilbageholdende med at  

 efterprøve skønnet i forhold til praksis efter den tidligere bestemmelse i  

 bistandsloven, som § 69 er en videreførsel af.
Dette viser sig i praksis ved,  

 at kommuner i øget omfang synes at påberåbe sig § 69 over for ankeinstanserne  

  også når det drejer sig om ikke-skønsmæssige afgørelser.
Nærmere om prøvelsens omfang Forarbejdernes beskrivelse af  

 disse prøvelsesmomenter er i realiteten et udtryk for, at det har været  

 lovgivers intention, at ankeinstanserne skal foretage en retlig efterprøvelse  

 af skønsmæssige afgørelser.
Det foreslås derfor, at det  

 fremgår direkte af bestemmelsen, at de sociale nævn og Den Sociale  

 Ankestyrelse kan efterprøve retlige spørgsmål.
På denne baggrund fremsættes  

 forslag  

 til en ændret formulering af § 69, således at ordlyden harmonerer med  

 lovgivers intention med bestemmelsen.
 Den foreslåede præcisering af  

 prøvelsesretten indebærer, at kommunernes og amtskommunernes ret til at  

 fastlægge serviceniveauet fortsat respekteres.
Det skal bemærkes, at der  

 sjældent i de bestemmelser, der giver myndigheden mulighed for at tale om et  

 skøn, er tale om et frit skøn, men om et retligt bundet skøn.
Ved  

 et retligt  

 bundet skøn forstås, at loven angiver en vis ramme for forvaltningens  

 administration af bestemmelsen.
Når der i loven er angivet en vis ramme for  

 bestemmelsens  

 anvendelse, er der også dermed angivet en vis binding i administrationen af  

 bestemmelsen med hensyn til, hvilke momenter der skal inddrages i  

 vurderingen,  

 og det vil bero på fortolkning, hvor langt denne binding rækker.
Skønsmæssige  

 bestemmelser er således overvejende retligt normerende, og afgørelsen vil  

 derfor være undergivet en intensiv retlig efterprøvelse.
 Begrænsningen af de sociale  

 ankeinstansers prøvelse til retlige spørgsmål medfører en begrænsning af  

 instansernes adgang til at ændre en påklaget afgørelse til skade for  

 borgeren.  

 Formelle mangler vil således som hovedregel ikke kunne føre til annullation  

 af  

 begunstigende afgørelser.
 Begunstigende afgørelser, der  

 lider af hjemmelsmangler, må endvidere i en vis udstrækning opretholdes, hvis  

 borgeren har været i god tro, og der i øvrigt foreligger momenter, der taler  

 for at respektere borgerens indrettelse på at kunne fastholde begunstigelsen.  

 Der kan fortsat ske ændringer til skade for borgeren, men kun når  

 betingelserne  

 for at statuere ugyldighed er opfyldt.
 Af Socialministeriets brev af  

 15. maj 2002 til samtlige kommuner, amtskommuner og sociale nævn fremgår  

 bl.a.  

 følgende:
Orientering om ændring af lov om retssikkerhed  

 og administration på det sociale område  grundlaget for efterprøvelse  

 af  

 afgørelser på det sociale område (§ 69) Ændring til skade for borgeren Det præciseres i  

 lovbemærkningerne, at det er den almindelige forvaltningsretlige  

 retsgrundsætning  

 om ugyldighed, der regulerer de sociale klageinstansers mulighed for at ændre  

 en begunstigende afgørelse til skade for borgeren.
Efter denne retsgrundsætning  

 kan en afgørelse kun ændres til skade for borgeren, når betingelserne for at  

 statuere ugyldighed er opfyldt.
Betingelserne for at statuere ugyldighed er  

 opfyldt, når der foreligger en retlig mangel, der er væsentlig og der må ikke  

 være momenter, der taler for at opretholde afgørelsen, uanset at de to første  

 betingelser er opfyldt. Som det fremgår af  

 forarbejderne til den ændrede formulering af retssikkerhedslovens § 69,  

 medfører den nye formulering ingen ændringer af gældende ret.
Det fremgår  

 endvidere af forarbejderne at der kan ske ændring til skade for en borger,  

 men  

 kun når betingelserne for at statuere ugyldighed er opfyldt.
 Det fremgår af  

 retssikkerhedslovens § 68 at ankeinstanserne ikke er bundet af parternes  

 påstande, og at deres afgørelse kan gå ud på bl.a.  

  

 ændring  

  

 af den afgørelse der er klaget over.
§ 69 i retssikkerhedsloven er  

 som nævnt i forarbejderne til bestemmelsen en generel regel om  

 ankeinstansernes  

 mulighed for i sociale sager at efterprøve de dele af underinstansens  

 afgørelse  

 der bygger på et skøn.
Udgangspunktet for efterprøvelsen er om skønnet er  

 lovligt.
Heri indgår navnlig om sagens faktiske omstændigheder er rigtige, om  

 der er inddraget ulovlige kriterier, om underinstansen har foretaget en  

 konkret individuel afvejning af sagens omstændigheder, og om  

 lighedsgrundsætningen  

 er tilsidesat.
Herudover efterprøves om sagsbehandlingsreglerne er fulgt.
 Mulighederne for at en  

 overordnet myndighed kan ændre til skade for en borger hvor borgeren selv har  

 påklaget afgørelsen, er behandlet flere steder i den juridiske litteratur.
Kirsten Ketcher, Socialret.  

 Almindelige principper.
Retssikkerhed og administration.
Grundværdier, 2.  

 udgave (2002), s. 363 og 364, anfører således følgende:
 Ankeinstanserne er ikke  

 bundet af parternes påstande, jf. rl. § 68, stk. 1, og kan derfor i  

 princippet  

 træffe en afgørelse til ugunst for klageren.
Da klageadgangen er en  

 retssikkerhedsgaranti,  

 og der normalt ikke er modstående private interesser, må det dog antages, at  

 denne reaktionsmulighed som hovedregel kun kan anvendes meget restriktivt,  

 f.eks. ved ulovlige afgørelser.
 Jon Andersen,  

 Forvaltningsret.
Sagsbehandling.
Hjemmel.
Prøvelse, 5. udgave (2003),  

 s. 217 og 218, anfører følgende:
 Uden for disse tilfælde  

[lovregulerede tilfælde og partstvister; min bemærkning] beror retsstillingen  

 på årsagen til, at rekursinstansen reagerer overfor den indbragte afgørelse.  

 Lider den af væsentlige retlige mangler, der ville føre til ugyldighed under  

 domstolsprøvelse, f.eks. fordi en begunstigende afgørelse er truffet uden  

 fornøden hjemmel, må rekursinstansen kunne ændre afgørelsen til skade for  

 klageren.  

 Det samme gælder, såfremt væsentlige hensyn til modstående private interesser  

 gør sig gældende, selv om der ikke foreligger en rettidig klage fra en anden  

 klageberettiget.
Derimod må klageinstansen være afskåret fra at omgøre  

 afgørelsen  

 til skade for klageren, hvis grundlaget for omgørelsen er en ændret  

 skønsudøvelse.  

 Den offentligretlige interesse i, at afgørelsen får et rigtigt indhold, må i  

 sådanne  

 tilfælde, hvor den påklagede afgørelse ikke er ulovlig, vige for hensynet til  

 at befæste klageadgangen som retssikkerhedsgaranti.
 Karsten Revsbech mfl.,  

 Forvaltningsret.
Almindelige emner, 3. udgave (1997), s. 286, anfører bl.a.  

 følgende:
Den, der påklager en  

 afgørelse, vil ofte gå ud fra, at dette er risikofrit, fordi han eller hun  

 ikke har noget at miste ved klagen.
Denne opfattelse er imidlertid ikke altid  

 korrekt.
I mange tilfælde er der adgang til at ændre til skade for klageren.  

 Denne sidstnævnte ændringsadgang betegnes ofte reformatio in pejus.
I dag er det formentlig den  

 almindelige antagelse, at den netop gengivne retsopfattelse er lidt for  

 restriktiv.
Det skyldes, at udgangspunktet ved administrativ rekurs må være,  

 at  

 det er rekursmyndighedens opgave at træffe den materielt rigtige afgørelse.  

 Der kan herefter formuleres følgende regler vedrørende ændring til skade for  

 klageren:
Hvis den påklagede afgørelse  

 er ugyldig efter forvaltningsrettens ugyldighedsregler, skal den som  

 altovervejende hovedregel annulleres eller ændres (eller hjemvises), uanset  

 om  

 dette er til skade for klageren.
Er afgørelsen fra førsteinstansen gyldig, må  

 det bero på en bredere fortolkning af den enkelte lov, herunder især dennes  

 regler vedrørende rekurs, om der på det pågældende område er adgang til  

 ændring  

 til skade for klageren. Endelige har Karsten Loiborg  

 mfl., Forvaltningsret, 2. udgave (2002), s. 1010ff, anført bl.a. følgende:
Udgangspunktet  

  

 i forbindelse med rekurs er at rekursmyndigheden  

 skal træffe den (materielt set)  

  

 rigtige  

 afgørelse  

  

 i sagen.
Rekursmyndigheden skal således træffe en afgørelse som  

 både er udtryk for en korrekt generel forståelse og en konkret anvendelse af  

 de  

 relevante retsregler, en korrekt fastlæggelse af den konkrete sags relevante  

 faktum og rekursmyndighedens opfattelse af den mest hensigtsmæssige afgørelse  

 i sagen (i den udstrækning de relevante retsregler overlader myndighederne et  

 hensigtsmæssighedsskøn).
I tilfælde hvor  

 rekursordningen ikke har noget andet formål end at give den enkelte klager en  

 ekstra retsbeskyttelse, og hvor der ikke er tale om en partstvist, er det et  

 spørgsmål om rekursinstansen kan ændre afgørelsen til skade for parten (om  

 der  

 med andre ord gælder et forbud mod  

  

 reformatio  

 in pejus  

  

 ). Efter en nærmere konkret vurdering af retsgrundlaget vil dette  

 efter omstændighederne kunne være tilfældet. Jeg henviser endvidere til  

 John Klausen, Offentlig forsørgelse.
En analyse af retssikkerheden mellem  

 skøn, ret og pligt (2002), s. 456ff.
 På baggrund af  

 retssikkerhedslovens bestemmelser, forarbejderne og den juridiske litteratur  

 er der efter min opfattelse ikke tvivl om at ankeinstanserne kan ændre en  

 afgørelse til skade for parten hvis den påklagede afgørelse er ugyldig efter  

 forvaltningsrettens ugyldighedsregler.
 Dette følger også af  

 retssikkerhedslovens § 72, stk. 5, hvorefter Ankestyrelsen eller det sociale  

 nævn  hvis der er truffet en afgørelse til skade for ansøgeren   

 samtidig  

 skal træffe beslutning om fra hvilket tidspunkt ændringen skal ske.
Til støtte for denne  

 opfattelse kan endvidere anføres at adgangen til at anmode Den Sociale  

 Ankestyrelse  

 om at optage en sag til behandling tilkommer  foruden parten  den  

 pågældende  

 kommune, jf. retssikkerhedslovens § 63, 3. pkt.
Denne adgang for en kommune  

 til  

 at påklage et socialt nævns afgørelse anvendes i praksis kun i de tilfælde  

 hvor  

 nævnet har ændret kommunens afgørelse, og hvor denne ændring er til gunst for  

 borgeren.
Også i disse (noget specielle) tilfælde kan ankeinstansen således  

 ændre en afgørelse til skade for parten.
For at en afgørelse kan  

 erklæres ugyldig, skal forvaltningsrettens almindelige ugyldighedsregler være  

 opfyldt.
Det vil sige at der skal foreligge en retlig mangel, den skal være  

 væsentlig, og endelig må der ikke være særlige omstændigheder  

 (tertiære  

 momenter) der med styrke taler for at opretholde afgørelsen, jf.
Jon Andersen  

 mfl., Forvaltningsret, 2. udgave (2002), s. 849ff.
 Om hjemmelsmangler skriver  

 Jon Andersen, a.a., s. 851:
 Hovedreglen er at  

 hjemmelsmangler som minimum fører til  

  

 annullation.  

  

 Udgangspunktet følges både i de tilfælde hvor ugyldighed bliver til gavn for  

 borgeren, og hvor det er til skade for borgeren at afgørelsen annulleres.
Rent undtagelsesvis kan  

 berettigede forventninger hos borgeren om fortsat at kunne nyde godt af en  

 mangelfuld afgørelse føre til opretholdelse af afgørelsen.
Retspraksis viser  

 dog at der skal særlig tungtvejende omstændigheder til.
 En dom offentliggjort i UfR  

 2003.1454 Ø vedrørte en sag hvor et socialt nævn omgjorde en kommunes  

 afgørelse om at tilkende en 38-årig kvinde almindelig forhøjet  

 førtidspension.
Landsretten udtalte i dommen følgende:
Efter § 15, stk. 1, i lov om  

 social pension er det en betingelse for tilkendelse af pension efter § 14,  

 stk. 3, nr. 2, at erhvervsevnen er varigt nedsat på grund af fysisk eller  

 psykisk invaliditet.
Der skal dog også lægges afgørende vægt på andre  

 omstændigheder,  

 der klart viser, at erhvervsevnen hos en ansøger, som ikke har andre  

 forsørgelsesmuligheder, er varigt nedsat.
Efter lovens § 15, stk. 2,  

 forudsætter  

 tilkendelse af førtidspension efter § 14, at alle aktiverings-,  

 revaliderings-  

 og behandlingsmæssige samt andre foranstaltninger, der kan forbedre  

 erhvervsevnen, har været afprøvet, og at erhvervsevnen ikke varigt kan  

 forbedres.  

 Endeligt anfører lovens § 15, stk. 3, en række yderligere hensyn, herunder  

 alder.
Efter en samlet vurdering af  

 sagens lægelige oplysninger, sammenholdt med det i øvrigt foreliggende,  

 herunder oplysningen om, at indstævnte, der er født i 1961, har afslået  

 tilbuddet om at modtage psykoterapi og fysioterapi, finder landsretten ikke,  

 at indstævnte har påvist det fornødne sikre grundlag for at tilsidesætte det  

 skøn, der ligger til grund for den af appellanten trufne afgørelse, hvorefter  

 indstævnte ikke er berettiget til førtidspension.
Landsretten tager herefter  

 appellantens frifindelsespåstand til følge. Landsretten har således  

 foretaget en vurdering af nævnets skøn og har ikke fundet det fornødne sikre  

 grundlag for at tilsidesætte det.
 Myndighedernes afgørelse i  

 denne retssag var afgjort efter de samme regler i retssikkerhedsloven som var  

 gældende da nævnet traf afgørelse i nærværende sag.
 Det sociale nævn og Den  

 Sociale Ankestyrelse har i nærværende sag vurderet at der ikke var grundlag  

 for at tilkende (A) førtidspension da der ikke var dokumenteret nogen  

 væsentlig varig fysisk eller psykisk invaliditet og der ikke sås at foreligge  

 særlige sociale forhold.
 Under henvisning til det jeg  

 har anført ovenfor om ombudsmandens manglende lægefaglige kundskaber, har jeg  

 ikke grundlag for at kritisere denne vurdering.
Sorø Kommunes klagevejledning I forbindelse med advokat  

 (C)s klage til Den Sociale Ankestyrelse gjorde advokat (C) bl.a.  

 gældende at  

 Sorø Kommune i forbindelse med afgørelsen af 3. september 1999 havde givet en  

 mangelfuld eller misvisende klagevejledning.
 Den Sociale Ankestyrelse  

 udtalte følgende om dette anbringende i afgørelsen af 31. oktober 2000:
 Ankestyrelsen finder, at Sorø  

 Kommune har givet korrekt klagevejledning, og således ikke har været  

 forpligtet til at oplyse om at det sociale nævn havde mulighed for at ændre  

 til skade for Dem som klager.
Begrundelsen for afgørelsen  

 om klagevejledning og nævnets kompetence er, at Sorø Kommunes klagevejledning  

 lever op til kravene i forvaltningslovens § 25, stk. 1, idet den angiver hvem  

 der skal klages til, proceduren, og tidsfristen på 4 uger.
Der er ikke efter  

 loven  

 eller pkt. 141 i Justitsministeriets vejledning om forvaltningsloven,  

 yderligere krav til klagevejledningen, ligesom den forvaltningsretlige teori,  

 jf. kapitel 14 II C i  

 Hans Gammeltoft-Hansen  

 m.fl. Forvaltningsret, heller ikke stiller yderligere krav til  

 klagevejledningen  

 end hvad der fremgår af ordlyden af forvaltningslovens § 25.
 Begrundelsen er endelig, at  

 hverken Sorø Kommunes klagevejledning eller det sociale nævns handlemåde og  

 afgørelse kan siges at stride mod god forvaltningsskik.
 Ankestyrelsen har herved lagt  

 vægt på, at spørgsmålet om klagevejledning, og nævnets sagsbehandling er  

 lovreguleret, hvorfor der er mindre rum til ulovbestemt krav til  

 forvaltningen.  

 Ankestyrelsen har også lagt vægt på, at der  som ovenfor anført   

 heller ikke  

 i den forvaltningsretlige teori er argumenteret for yderligere krav til  

 klagevejledningen.
Ankestyrelsen har endvidere  

 lagt vægt på, at der ikke er offentliggjorte udtalelser fra  

 Folketingets Ombudsmand,  

 der kan støtte at kommunen og/eller det sociale nævn skulle have handlet i  

 strid med god forvaltningsskik. Forvaltningslovens § 25, stk.  

 1, er sålydende:
§ 25.  

  

 Afgørelser, som kan påklages til anden  

 forvaltningsmyndighed, skal, når de meddeles skriftligt, være ledsaget af en  

 vejledning om klageadgang med angivelse af klageinstans og oplysning om  

 fremgangsmåden  

 ved indgivelse af klage, herunder om eventuel tidsfrist.
Det gælder dog ikke,  

 hvis afgørelsen fuldt ud giver den pågældende part medhold. Hverken i Justitsministeriets  

 Vejledning om forvaltningsloven, 1986, eller i den øvrige juridiske  

 litteratur  

 er der angivet krav til klagevejledningers indhold i henseende til  

 spørgsmålet  

 om hvorvidt den underordnede myndighed har pligt til at oplyse parten om  

 rekursmyndighedens kompetence til at ændre en begunstigende afgørelse.
 Der findes heller ikke i  

 retssikkerhedsloven bestemmelser der angiver hvad en klagevejledning skal  

 indeholde.
 Forvaltningslovens § 7, stk.  

 1, er sålydende:
§ 7.  

  

 En forvaltningsmyndighed skal i fornødent omfang yde  

 vejledning og bistand til personer, der retter henvendelse om spørgsmål inden  

 for myndighedens sagsområde. Efter forvaltningslovens § 7,  

 stk. 1, skal en myndighed på forespørgsel, eller i øvrigt hvor der er særlig  

 anledning hertil, vejlede om spørgsmål der har betydning for partens  

 varetagelse af sine interesser under sagen, jf. f.eks.
John Vogter,  

 Forvaltningsloven  

 med kommentarer, 3. udgave (1999), s. 211.
 Jon Andersen  

 anfører i Forvaltningsret, 2. udgave (2002), s. 379ff, bl.a. følgende om  

 rækkevidden af myndighedernes vejledningspligt:
Pligtens indhold er  

 vanskelig at fastlægge i detaljer.
Den går næppe så vidt som til at give  

 egentlig  

 forhåndsbesked, jf.  

  

 FOB 1995.258*  

  

 ,  

 endsige til at påtage sig konsulentarbejde for borgeren.
Myndigheden er  

 derimod forpligtet til at udlevere eller beskrive allerede foreliggende  

 oplysninger  

 om relevant praksis, om ansøgningsprocedurer, om sikre fortolkningsresultater  

 af relevant lovgivning, dvs. myndighedens paratviden på området.  

 Det følger  

 imidlertid også af god forvaltningsskik at der gives vejledning i andre  

 tilfælde.  

 Pligten foreligger herefter når parten i en konkret sag der er eller vil  

 kunne  

 komme til behandling hos forvaltningsmyndigheden, udtrykkeligt anmoder om  

 oplysninger  

 vedrørende fortolkning og udfyldning af regelgrundlaget, og om praksis og  

 formalia som har klar betydning for partens varetagelse af sine interesser  

 under  

 sagen.
 Der er endvidere  

 vejledningspligt når der i en sag foreligger omstændigheder som viser at  

 parten  

 er uvidende om relevante bestemmelser eller har misforstået reglerne.
Det forhold at en situation  

 er klart reguleret i lovgivningen, fritager ikke i sig selv myndigheden fra  

 at  

 vejlede en borger om retsstillingen. Under henvisning til at (A)  

 ikke i forbindelse med Sorø Kommunes afgørelse anmodede om nærmere  

 oplysninger  

 om rekursmyndighedens behandling af sagen, og til at der i øvrigt ikke ses at  

 have foreligget særlige omstændigheder på afgørelsestidspunktet der tydede på  

 at hun var uvidende om relevante bestemmelser eller havde misforstået  

 pensionslovens regler, finder jeg ikke at Sorø Kommune efter  

 forvaltningslovens  

 § 7, stk. 1, eller som følge af god forvaltningsskik var forpligtet til at  

 oplyse (A) om nævnets kompetence.
 Jeg har derfor ikke grundlag  

 for at kritisere at Den Sociale Ankestyrelse ikke fandt at Sorø Kommunes  

 klagevejledning var mangelfuld.
Imidlertid illustrerer denne  

 sag at en klage kan få en konsekvens for borgeren som denne ikke har  

 forudsætninger for at kende i forbindelse med at klagen indgives.
Jeg mener  

 derfor at den løsning som også er fremlagt i sagen, og hvor borgeren i  

 forbindelse med klagemyndighedernes generelle orientering om sagsgangen,  

 herunder  

 det mulige udfald af sagen, gøres opmærksom på at myndighedens afgørelse kan  

 falde ud til skade for klageren, vil være i overensstemmelse med god  

 forvaltningsskik.  

 For at undgå den utilsigtede virkning at skræmme borgerne fra at klage mener  

 jeg at det vil være korrekt at oplyse at ændring til skade for klageren  

  som  

 Ankestyrelsen i det bilag som advokat (C) har indsendt, også har orienteret  

 om  

  kun sker yderst sjældent.
Endvidere kunne det anføres at det kun sker  

 når afgørelsen  

 er ugyldig.
Jeg har gjort Den Sociale  

 Ankestyrelse og Det Sociale Nævn for Vestsjællands Amt bekendt med min  

 opfattelse.  

 Jeg har imidlertid ikke grundlag for at udtale min opfattelse i form af  

 kritik  

 af myndighederne.
Jeg har bedt Den Sociale Ankestyrelse om at underrette mig  

 om hvad Ankestyrelsen foretager sig vedrørende dette spørgsmål.
Burde det sociale nævn inden  

 nævnet traf afgørelse, have orienteret (A) om at nævnet overvejede at ændre  

 afgørelsen til skade for hende? Reglerne om hvornår en  

 myndighed har pligt til at partshøre, dvs. give parten lejlighed til at  

 fremkomme  

 med sine bemærkninger inden der træffes afgørelse, findes i  

 forvaltningslovens  

 § 19, stk. 1. Bestemmelsen har følgende ordlyd:
§ 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten bekendt med oplysningerne og givet denne lejlighed til at fremkomme  

 med  

 en udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse. Efter bestemmelsen har en  

 myndighed således pligt til at partshøre hvis myndigheden i en afgørelsessag  

 er i besiddelse af oplysninger vedrørende sagens faktiske omstændigheder som  

 parten ikke kender eller ved indgår i afgørelsesgrundlaget.
Det er endvidere  

 et  

 krav at oplysningerne er til ugunst for parten og af væsentlig betydning for  

 sagens afgørelse.
Forvaltningsmyndigheden har  

 ansvaret for at oplyse sagen i tilstrækkeligt omfang, og partshøringsreglerne  

 skal bl.a. sikre at parten får lejlighed til at kontrollere  

 beslutningsgrundlaget  

 inden myndigheden træffer afgørelse.
Eventuelle fejl eller tvivlsomme punkter  

 i  

 beslutningsgrundlaget kan påpeges af parten, ligesom denne også på anden måde  

 får mulighed for at tilføje sagen sine synspunkter.
Partshøringsreglerne skal  

 endvidere tjene til at styrke tilliden til forvaltningen i forbindelse med de  

 berørte borgeres opfattelse af den måde hvorpå myndighederne behandler deres  

 sag.
 Jon Andersen  

 har a.a., s. 517ff, bl.a. anført følgende om udtrykket oplysninger  

 vedrørende  

 sagens faktiske omstændigheder:
Kontradiktionspligten  

 omfatter kun oplysninger vedrørende sagens faktiske  

 omstændigheder.
Sagens  

 juridiske elementer falder således udenfor.
Sondringen som går igen i  

 forvaltningslovens § 12, stk. 2, og § 14, stk. 2, samt offentlighedslovens  

 §§ 6 og 11, peger på noget typisk, men rejser afgrænsningsproblemer.  

 Bevisfakta,  

 dvs. oplysninger der er af betydning for vurderingen af om et forhold  

 foreligger,  

 f.eks. om et barn har været udsat for mishandling, er omfattet af pligten.  

 Det  

 samme gælder oplysninger der beror på andre myndigheders eller særligt  

 sagkyndiges  

 kvalifikation af faktum, såsom om en vej er farlig, en person sindssyg, en  

 bygning bevaringsværdig osv.
Til de faktiske oplysninger hører også  

 forudsigelser om hvorledes et faktisk forhold vil ændre sig, f.eks. prognoser  

 om et sygdomsforløb.
Kun i visse tilfælde omfatter pligten myndighedens  

 bevisbedømmelse.
Et illustrerende eksempel på  

 grænsedragningen mellem faktum og den juridiske kvalifikation heraf er de  

 indhentede lægelige oplysninger i sociale pensionssager til brug for  

 vurderingen af ansøgernes erhvervsevne.
Oplysningerne om sygdomsforhold er  

 utvivlsomt omfattet af § 19. Det gælder også en speciallæges bedømmelse  

 af erhvervsevnen på grundlag af helbredsoplysningerne.
Derimod er  

 myndighedens  

 egen lægekonsulents bedømmelse af de foreliggende oplysninger (og navnlig  

 vurdering  

 af eventuelt indbyrdes (eksterne) modstridende lægeerklæringer) om  

 erhvervsevne ikke omfattet af partshøringspligten efter § 19, stk. 1, jf.  

 også  

  

 FOB 1990.216*, FOB 1997.286*  

  

 og  

  

 UfR 2000.1152 H.
Udtalelser eller vurderinger  

 fra en myndigheds eget personale indgår ikke i sagen som faktiske  

 oplysninger. På denne baggrund mener jeg  

 ikke at nævnet burde have partshørt (A) om nævnets overvejelser forinden  

 nævnet traf afgørelse  hverken i medfør af forvaltningslovens § 19  

 eller på  

 grundlag af de ulovbestemte retsgrundsætninger om partshøring.
 Jeg mener heller ikke at  

 nævnet burde have orienteret (A) om sine overvejelser i medfør af  

 retssikkerhedslovens  

 § 4.
 Jeg har derfor ikke grundlag  

 for at kritisere at Den Sociale Ankestyrelse ikke fandt at det sociale nævn  

 burde  

 have partshørt (A) om at nævnet overvejede at ændre kommunens afgørelse til  

 skade for hende.
 Jeg har således ikke grundlag  

 for at kritisere det sociale nævns afgørelse af 14. januar 2000 og Den  

 Sociale Ankestyrelses afgørelse af 31. oktober 2000.
Afslag på fri proces Efter at Den Sociale  

 Ankestyrelse havde truffet afgørelse i (A)s pensionssag ansøgte advokat  

 (C)  

 Københavns Overpræsidium om fri proces mod Ankestyrelsen.
 Den 26. januar 2001 meddelte  

 Statsamtet for Storstrøms Amt advokat (C) afslag på fri proces.
Advokat (C) påklagede  

 afgørelsen til Civilretsdirektoratet der den 24. august 2001 stadfæstede  

 statsamtets afgørelse.
Civilretsdirektoratet meddelte samtidig advokat (C)  

 afslag på fri proces efter retsplejelovens § 331.
 Ombudsmanden behandler klager  

 over den offentlige forvaltning og skal bedømme om myndigheder eller personer  

 der er omfattet af hans kompetence, handler i strid med gældende ret   

 eller på  

 anden måde gør sig skyldig i fejl eller forsømmelser ved udøvelsen af deres  

 opgaver (§ 7, stk. 1, og § 21 i lov nr. 473 af 12. juni 1996 om  

 Folketingets Ombudsmand  

 ).
 På baggrund af det jeg har  

 anført om det sociale nævns og Ankestyrelsens afgørelser i (A)s  

 pensionssag,  

 har jeg ikke grundlag for at kritisere Civilretsdirektoratets afgørelse af  

 24.  

 august 2001 om afslag på fri proces.
Jeg foretager mig herefter  

 ikke mere i anledning af advokat (C)s henvendelse. NOTER: (*)  

 FOB 1990, s. 216,  

 FOB 1995, s. 258, og  

 FOB 1997. s. 286.
