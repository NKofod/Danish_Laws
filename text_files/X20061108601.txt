Overnatning i egen hotelejerlejlighed i  

 forbindelse med arbejde Spørgsmål Svar 1. Ja.
 2. Ja.
Beskrivelse af de faktiske forhold Forespørger  

 driver erhvervsmæssig virksomhed som it-konsulent og projektleder.
Hendes  

 ofte  

 meget store kunder er beliggende i  København, og hun er således ofte i  

 København i erhvervsmæssigt omfang i flere dage i træk, hvor hun overnatter  

 på  

 hotel.
Nu har  

 forespørger købt en erhvervsejerlejlighed i København.
Lejligheden er ikke  

 færdiggjort endnu og den er heller ikke overtaget endnu.
Der er tale om en  

 såkaldt "Hotelejerlejlighed", idet lejligheden er en af mange  

 beliggende i et ny etableret hotelkompleks i Københavns centrum.
Lejligheden  

 er  

 særskilt matrikuleret og den er via en langvarig kontrakt udlejet til selve  

 hotellet, som så lejer lejligheden ud som hotelværelse og sørger for det rent  

 praktiske.
Forespørger vederlægges herfor, og investeringen i lejligheden er  

 tænkt som er erhvervsmæssig investering fra forespørgers side.
I  

 lejekontrakten  

 er der mulighed for, at ejeren på gunstige vilkår og til favørpriser kan  

 disponere over lejligheden til egen benyttelse i begrænset omfang, da  

 lejligheden er en del af hotellet.
Forespørger  

 påtænker derfor at overnatte i lejligheden i forbindelse med sine øvrige  

 aktiviteter i København.
Det understreges i den anledning, at lejligheden kun  

 påtænkes anvendt i forbindelse med erhvervsmæssige aktiviteter og ikke  

 privat,  

 da der som anført er tale om en erhvervsmæssig investering.
Imidlertid er der  

 økonomiske fordele for forespørger ved at overnatte i lejligheden, da det er  

 væsentligt billigere for forespørger end at bo på hotel.
 Repræsentanten  

 har telefonisk oplyst over for SKAT, at spørgsmålet om, hvorvidt udgifterne i  

 forbindelse med overnatningerne kan fratrækkes, kun bliver aktuelt, hvis  

 Skatterådet finder, at virksomhedsordningen kan anvendes.
Spørgers eventuelle opfattelse ifølge anmodning og bemærkninger til  

 sagsfremstilling Erhvervslejligheder  

 og boliglejligheder kan normalt indgå i virksomhedsskatteordningen, hvis de  

 lejes erhvervsmæssigt ud og ikke anvendes privat.
Ofte vil det også være op  

 til  

 skatteyderen at sandsynliggøre eller ligefrem dokumentere, at lejligheden  

 ikke  

 anvendes privat eller er til rådighed for privat benyttelse.
I nærværende  

 lejeaftale kan ejeren helt fraskrive sig retten til at benytte  

 erhvervsejerlejligheden,  

 hvorfor problemet er løst.
Men da den ønskes anvendt i begrænset omfang til  

 overnatning i forbindelse med øvrige erhvervsaktiviteter i København, er det  

 ikke muligt at fraskrive sig retten, da skatteyder så ikke kan benytte  

 lejligheden på fordelagtige vilkår, men er henvist til at betale normal  

 udlejningspris.  

 Samtidig råder skatteyder over en større lejlighed i hendes hjemby, ligesom  

 lejligheden i øvrigt ligger langt fra bopælen og som sådan ikke " er til  

 rådighed".
 En tilsvarende  

 sag,  


  

 SKM2003.355.LR  


,  

 forespurgte et advokatanpartsselskab som interessent i et advokatfirma med  

 kontorer i flere byer, om anskaffelsen af en ejerlejlighed i København til  

 brug  

 for overnatning i forbindelse med erhvervsmæssig aktiviteter, ville medføre  

 beskatning af selskabets aktionær ud fra et til rådigheds synspunkt.  

 Ligningsrådet svarede, at aktionærerne på det foreliggende grundlag ikke  

 ville  

 blive beskattet under forudsætning af, at lejligheden ikke blev benyttet til  

 privat formål samt yderligere forudsætning, at der blev betalt fuld  

 markedsleje,  

 såfremt lejligheden blev stillet til rådighed for partner kollegaer og andre  

 ansatte advokater.
 Efter Høringen  

 er repræsentanten  fremkommet med følgende bemærkninger:
"Under  

 besvarelsen til spørgsmål 2 bemærker Skat, at de omtalte overnatninger vil  

 medføre, at lejligheden anses for privat benyttelse.
Denne antagelse bygger  

 Skat på, at overnatning i sig selv ikke er en erhvervsmæssig aktivitet, og at  

 overnatning i princippet er et privat anliggende.
I den anledning  

 skal jeg bemærke, at skattyder er i København i erhvervsmæssigt ærinde.
I  

 henhold til Ligningslovens §  

 9 A  

 følger, at der  

 kan foretages fradrag for overnatningsudgifter, såfremt man på grund af  

 afstanden mellem hjem og et midlertidigt arbejdssted ikke har mulighed for at  

 overnatte på sin sædvanlige bopæl.
Det fremgår at Ligningslovens §  

 9 A, stk. 8, at selvstændige kan vælge fradrag med  

 faktiske udgifter eller samme satser, som kan udbetales skattefrit til  

 lønmodtagere.
Det fremgår af  

 Statsskattelovens § 6a, at der kan fratrækkes udgifter, som medgår til  

 erhverve,  

 sikre og vedligeholde indkomsten.
Overnatningsudgifterne afholdes i  

 forbindelse  

 med skatteyders indtægtsgivende arbejde, i det hun oftest er i København i en  

 sammenhængende periode, og som sådan i forhold til tid og afstande er henvist  

 til at overnatte i København.
I denne sammenhæng kan udgifterne til ophold  

 fratrækkes som er erhvervsmæssig udgift.
 Det er således  

 vor opfattelse, at overnatningsudgifter i denne sammenhæng er en  

 erhvervsmæssig  

 udgift, og som ikke kan anses for et privat anliggende.
I den afgørelse,  

 som vi henviser til, ønskede en advokat svar på, om han ville blive beskattet  

 af privat rådighed over en ejerlejlighed, som påtænktes anskaffet af hans  

 advokatanpartsselskab, som var interessent i et advokatfirma, der havde  

 kontorer flere steder i landet.
Lejligheden skulle udelukkende anvendes  

 erhvervsmæssigt til overnatning i forbindelse med firmarelaterede  

 aktiviteter,  

 enten af ham selv eller partnerkolleger og ansatte advokater.
Ligningsrådet  

 fandt, at lejligheden ikke ville være omfattet af ligningslovens § 16,  

 stk. 9, henholdsvis § 16 A, stk. 10, under forudsætning  

 af,  

 at lejligheden ikke blev benyttet til private formål.
Det var endvidere en  

 forudsætning,  

 at der blev betalt fuld markedsleje, såfremt lejligheden blev stillet til  

 rådighed for partnerkolleger og ansatte advokater.
Styrelsen  

 anførte i sin begrundelse, "at forespørgeren vil som hovedanpartshaver  

 og  

 ansat direktør i det selskab, der påtænkes at erhverve en lejlighed, tilhøre  

 den personkreds, der er omfattet af ligningslovens § 16, stk. 9.  

 Denne bestemmelse omhandler beskatning af boliger, der stilles til rådighed  

 som  

 led i et ansættelsesforhold, hvis den ansatte er direktør eller en anden  

 medarbejder med væsentlig indflydelse på egen aflønningsform.
Stilles boligen  

 til rådighed i form af udbytte, beskattes værdien opgjort efter § 16,  

 stk. 9, som personlig indkomst, jf. § 16 A, stk. 10.
Beskatning af  

 fri helårsbolig i henhold til ligningslovens § 16, stk. 9,  

 henholdsvis § 16 A, stk. 10, forudsætter en faktisk benyttelse  

 af privat karakter, idet der ikke i disse bestemmelser er hjemmel til at  

 beskatte selve rådigheden.
Dette følger af de almindelige bemærkninger til  

 lov  

 nr. 459 af 31/5 2000.
 Såfremt  

 direktøren eller medarbejderen i forvejen råder over en helårsbolig, vil det  

 efter Styrelsens opfattelse være i strid med de nævnte lovbestemmelser at  

 beskatte direktøren eller medarbejderen af fri helårsbolig alene ud fra en  

 formodning om, at vedkommende i kraft af sin bestemmende indflydelse har  

 rådighed over boligen.
Under de oplyste  

 omstændigheder vil lejligheden ikke være omfattet af ligningslovens  

 § 16,  

 stk. 9, henholdsvis § 16 A, stk. 10, som følge af  

 forespørgerens egen benyttelse af lejligheden, idet det forudsættes, at han  

 ikke benytter den til private formål.
For så vidt angår partnerkolleger og  

 ansatte advokater, vil forespørgeren ikke blive beskattet af disse personers  

 benyttelse af lejligheden.
Det er dog en forudsætning, at der betales fuld  

 markedsleje for disse personers anvendelse af lejligheden." Det fremgår  

 således af afgørelsen samt indstillingen, at overnatninger i lejligheden i  

 forbindelse med erhvervsmæssige aktiviteter, ikke ville blive anset for  

 privat  

 benyttelse af lejligheden.
I denne afgørelse kommer man således frem til, at  

 overnatninger i forbindelse med erhvervsmæssige aktiviteter ikke anses for et  

 privat anliggende.
 Det er således  

 vor opfattelse, at erhvervsmæssig overnatning i lejligheden ikke vil medføre  

 beskatning efter Ejendomsværdibeskatningsloven, og at ejendommen følgelig vil  

 kunne indgå i virksomhedsskatteordningen.
Det skal  

 supplerende anføres, at skatteyder kan fraskrive sig retten til at anvende  

 sin  

 lejlighed på fordelagtige vilkår.
Såfremt hun i så fald vælger at henvende  

 sig  

 til hotellet som "normal" kunde og leje et værelse til fuld  

 overnatningsudgift, vil hun såfremt Skats indstilling skal følges, være nødt  

 til ikke at bo i sin egen lejlighed, uagtet hun i så fald betaler fuld  

 markedsleje og modtager fuldt vederlag i henhold til sin aftale med hotellet.  

 Det virker ikke rimeligt, når udgiften til overnatningen i øvrigt anses for  

 fuld fradragsberettiget i relation til hendes konsulentvirksomhed.
Ud fra en  

 sammenligning  

 til besvarelsen af spørgsmålet i TfS. 2003, 723 (  


  

 SKM2003.355.LR  


  

 )  

 er der klar diskriminering i forhold til min kunde.
Jeg skal således  

 anmode Skat, Hovedcentret om at genoverveje sin indstilling." SKATs indstilling og begrundelse Det lægges i  

 besvarelsen af spørgsmålene til grund, at forespørger som forudsat i  

 anmodningen  

 ikke har fraskrevet sig retten til at anvende lejligheden.
 Ad spørgsmål 1.
 Ejerlejligheder  

 til beboelse, herunder hotelejerlejligheder, som er selvstændigt  

 matrikuleret,  

 er omfattet af ejendomsværdiskattelovens § 1 og § 4, nr.1.
Ejendomsværdibeskatning  

 forudsætter udover at ejendommen er omfattet af ejendomsværdiskatteloven også  

 at ejendommen står til rådighed for ejeren, jf.
LV A.G. 1.1.
 Da ejeren af  

 ejerlejligheden med mellemrum påtænker at overnatte i ejerlejligheden, er der  

 efter hovedcentrets opfattelse hjemmel i ejendomsværdiskattelovens § 1, jf. §  

 4, nr.1, til at pålægge ejeren at betale ejendomsværdiskat af  

 hotelejerlejligheden.
 Det er dog SKATs  

 opfattelse, at den beregnede ejendomsværdiskat skal reduceres forholdsmæssigt  

 med de uger, hvor lejligheden rent faktisk har været udlejet som  

 hotelværelse,  

 jf. ejendomsværdiskattelovens § 11.
 Bestemmelserne  

 om beskatning af fri helårsbolig i henhold til ligningslovens § 16, stk. 9,  

 henholdsvis § 16A, stk. 10 forudsætter en faktisk benyttelse af privat  

 karakter, idet der i disse bestemmelser ikke er hjemmel til at beskatte selve  

 rådigheden, jfr.   


  

 SKM2003.355.LR  


.
 Det samme gælder  

 efter SKATs mening ikke ejendomsværdiskatteloven, hvor det, udover at der  

 skal  

 være tale om en ejendom omfattet af ejendomsværdiskatteloven, er nok til at  

 udløse beskatning, at ejendommen står til rådighed for ejeren.
 Om ejeren  

 benytter hotelejerlejligheden i forbindelse med private eller arbejdsmæssige  

 ophold i København har i den forbindelse ingen betydning.
 Ad spørgsmål 2.
 Udlejning af  

 fast ejendom anses som udgangspunkt for selvstændig erhvervsvirksomhed,  

 hvorfor  

 virksomhedsordningen kan anvendes på indkomst fra sådan virksomhed.
 Efter  

 virksomhedsskatteloven (VSL) § 1, stk. 3 kan blandet benyttede aktiver ikke  

 indgå i virksomhedsordningen, medmindre der er tale om biler eller fast  

 ejendom  

 med vurderingsfordeling.
Efter SKATs  

 opfattelse, vil de omtalte overnatninger medføre, at lejligheden anses for  

 privat benyttet og følgelig ikke kan indgå i virksomhedsordningen.
SKAT  

 lægger  

 vægt på, at overnatning i sig selv ikke er en erhvervsmæssig aktivitet og at  

 overnatning i princippet er et privat anliggende.
Lejligheden anses således  

 ikke for udelukkende erhvervsmæssigt benyttet.
 Den af  

 repræsentanten påberåbte afgørelse i TfS 2003, 723 (  


  

 SKM2003.355.LR  


  

 ),  

 der vedrører spørgsmålet om beskatning af en hovedaktionær og direktør efter  

 ligningslovens § 16, stk. 9 og §  

 16 A, stk. 10 (nu  

 stk. 9), kan efter SKATs opfattelse ikke tages til indtægt for, at den  

 omhandlede lejlighed i relation til VSL § 1, stk. 3, skal anses for  

 udelukkende  

 erhvervsmæssigt anvendt.
Det indstilles  

 på denne baggrund, at spørgsmålet om, hvorvidt forespørgeren kan anvende  

 lejligheden til overnatninger i forbindelse med øvrige erhvervsmæssige  

 aktiviteter, uden at det afskærer forespørgeren fra at lade lejligheden indgå  

 i  

 virksomhedsordningen, besvares med et "nej"." Skatterådets  

 afgørelse og begrundelse Skatterådet  

 fandt, at forespørgerens påtænkte anvendelse af ejerlejligheden er  

 sammenlignelig  

 med anvendelsen af den lejlighed, der omhandles i  


  

 SKM2003.355.LR  


.
 Med denne  

 begrundelse vedtog Skatterådet at svare "ja" til både spørgsmål 1  

 og  

 2.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år.
