Ministeriet har stadfæstet direktoratets afgørelse om afslag på  

 dispensation fra importforbud mod asbestholdige produkter I skrivelse af 6. april 1993 har De klaget over Direktoratet for  

 Arbejdstilsynets afgørelse af 10. marts 1993 vedrørende afslag på ansøgning  

 om import af varmeovne.
Klagens indhold Det anføres bl.a. til støtte for klagen:
 - at eventuelle forekomster af asbest vil blive tilbagetransporteret til  

 Tyskland.
 - at kun 1-2 % af de ovne, der importeres, indeholder asbest.
 - at arbejdet giver beskæftigelse i Danmark.
Sagsforløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af direktoratets udtalelse og af sagen i øvrigt,  

 at kreds Århus amt i skrivelse af 7. september 1992 meddeler Dem hvilke  

 foranstaltninger, der skal træffes ved indretning og arbejde ved en  

 asbestsaneringsstation.
I skrivelse af 7. februar 1993 ansøger De kredsen om dispensation til  

 import af varmeovne fra Tyskland.
De anfører, at de pågældende ovne  

 indeholder brandisolering.
I ca. 20 % af tilfældene er dette en ca. 2 kg tung  

 plade, som indeholder ca. 8 % asbest.
Det er nødvendigt at demontere pladen  

 for at konstatere, om ovnen indeholder asbest.
Hvis den indeholder asbest,  

 demonteres den 20 x 100 x 1 cm store plade, der tilbagetransporteres  

 forseglet til Tyskland som affald mod behørigt bilag.
Andre restprodukter fra  

 de ovne, der er asbestholdige, vil blive solgt, medens ovne uden asbest vil  

 blive solgt i udlandet.
Det drejer sig om et projekt, der påregnes at vare  

 ca. 5 år: der vil kunne modtages ca. 1000 ovne om året, og projektet vil  

 beskæftige 6-8 mand i perioden.
Arbejdet med asbest vil finde sted i  

 overensstemmelse med kravene i kredsens brev af 7. september 1992.
 I skrivelse af 10. marts 1993 meddeler direktoratet afslag på ansøgningen  

 om dispensation fra forbudet mod import af asbestholdige materialer.  

 Direktoratet anfører bl.a., at ifølge Arbejdsministeriets bekendtgørelse nr.  

 660 af 24. september 1986, som ændret ved bekendtgørelse nr. 984 af 11.  

 december 1992, er arbejde med reparation og vedligeholdelse af anlæg og  

 tekniske hjælpemidler, hvortil der er anvendt asbestholdige materialer,  

 tilladt i henhold til bekendtgørelsens § 3, stk. 7, efter 1. januar 1993  

 tilsvarende § 3, stk. 4.
Imidlertid er det i henhold til § 3, stk. 1, generelt forbudt at  

 fremstille,  importere , anvende eller arbejde med asbest eller  

 asbestholdigt materiale, med de ganske få undtagelser, der fremgår af bilaget  

 til bekendtgørelsen.
Den anvendelse, der finder sted i de af virksomheden  

 importerede ovne, er  ikke omfattet af disse undtagelser, hvorfor  

 import af ovnene ikke er lovlig.
 Direktoratet meddeler derfor afslag på ansøgningen om dispensation, idet  

 der henvises til den af Folketinget ønskede meget restriktive holdning til  

 anvendelse og arbejde med asbest (Folketingsbeslutning om et asbestsfrit  

 Danmark).
 Virksomhedens opfordres til at sikre, at de pågældende ovne ikke  

 indeholder asbest, før import finder sted.
I anledning af klagen til Arbejdsministeriet har direktoratet hørt kredsen  

 om sagen.
Kredsen oplyser bl.a., at det pågældende firma har udført  

 asbestsaneringsomgaver i såvel Danmark som Tyskland siden 1986, og at kredsen  

 ingen bemærkninger har haft til indretning og udførelsen af de  

 renoveringsopgaver, virksomheden har haft, samt at arbejderne altid har været  

 korrekt anmeldt til kredsen.
Direktoratet udtaler, at arbejdet principielt kan sidestilles med  

 nedrivningsarbejde, reparation eller vedligeholdelse, jf. § 3, stk. 4, i  

 asbestbekendtgørelsen.
Det er derfor alene spørgsmålet om import af  

 asbestholdigt materiale, jf. samme bekendtgørelses § 3, stk 1, der er til  

 behandling.
Direktoratet finder ikke, at der fremkommet væsentlige nye oplysninger i  

 sagen, hvorfor direktoratet er af den opfattelse, at der ikke bør gives  

 dispensation.
Direktoratet har herved lagt til grund, at der under sagens  

 behandling er fremkommet meget divergerende angivelser af hvor mange af de  

 importerede ovne, der indeholder asbest.
Direktoratet har herudover lagt vægt  

 på, at det vidtgående beskyttelseshensyn, der ligger til grund for den  

 restriktive asbestregulering, må gå forud for alle andre hensyn, jf. den af  

 Folketinget vedtagne beslutning om et asbestfrit Danmark.
 På denne baggrund har direktoratet indstillet, at afgørelsen af 10. marts  

 1993 fastholdes.
Arbejdsmiljørådets indstilling Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljørådet, der har udtalt, at LO, FTF, AC, LH, de statslige  

 og de kommunale arbejdsgivere støtter direktoratets indstilling.
 DA, Landbrugsrådet, SALA og formanden finder, at der bør gives  

 dispensation i dette specielle tilfælde, hvor asbestforekomsten synes meget  

 lille og asbestholdigt materiale straks omhyggeligt bliver forseglet og  

 returneret til Tyskland.
Arbejdsministeriets afgørelse Arbejdsministeriet skal i den anledning meddele, at man i dette specielle  

 tilfælde ændrer direktoratets afgørelse af 10. marts 1993, således at der  

 gives dispensation til import af de omhandlede varmeovne.
Det er en  

 betingelse for dispensationen, at saneringen af varmeovnene finder sted i  

 overensstemmelse med kravene i Arbejdstilsynets kreds Århus amts skrivelse af  

 7. september 1992.
Arbejdsministeriets begrundelse Der er i afgørelsen lagt vægt på, at asbestforekomsten synes meget lille,  

 samt at det asbestholdige materiale efter undersøgelse straks forsegles og  

 sendes tilbage til Tyskland.
Der er således i dette tilfælde ikke tale om  

 noget egentligt forbrug af asbestholdigt materiale.
Arbejdsministeriet finder  

 derfor ikke, at det beskyttelseshensyn, der ligger til grund for den  

 respektive asbestregulering lider skade.
 Herudover er der lagt vægt på, at kredsen har oplyst, at firmaet har  

 udført asbestsaneringsopgaver siden 1986, og at disse ifølge kredsen altid  

 har været korrekt anmeldt og udført.
P.
M.
V.
E.
B.
