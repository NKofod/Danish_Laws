(Hektarstøtteordningen) I medfør af § 1, stk. 1 og 2, § 4, § 5, § 5 a, § 20, stk. 2, § 22, stk. 2  og § 24 i lov om administration af Det  

 Europæiske Fællesskabs forordninger om markedsordninger for landbrugsvarer m.v., jf.
 lovbekendtgørelse nr. 65 af 9. februar 1996, fastsættes:
§ 1.  Bestemmelserne i denne bekendtgørelse vedrører  

 ydelse af støtte til producenter af visse markafgrøder, dvs. korn, oliefrø,  

 oliehør og bælgsæd m.v., og den hermed forbundne ordning for udtagning af  

 jord af produktionen i henhold til Det Europæiske Fællesskabs forordninger,  

 jf.
Rådets forordning (EØF) nr. 1765/92 af 30. juni 1992 med senere  

 ændringer, Rådets forordninger (EØF) nr. 3508/92 af 27. november 1992 med  

 senere ændringer og Kommissionens forordninger om  

 gennemførelsesbestemmelserne.
§ 2.  Alle producenter, der ønsker at deltage i  

 støtteordningen, skal indsende en ansøgning til EU-direktoratet,  

 Kampmannsgade 3, 1780 København V.
Ansøgningen skal indgives på et særligt  

 skema, der fås ved henvendelse i de lokale landbrugscentre eller i  

 EU-direktoratet.
Fristen for indgivelse af ansøgning for det enkelte høstår  

 fastsættes ved bekendtgørelse.
 Stk. 2.  Der indgives en ansøgning for hver bedrift.
 Stk. 3.  Det er en betingelse for ydelse af den i § 1  

 nævnte støtte, at ansøgeren i ansøgningen angiver en konto i et  

 pengeinstitut, hvortil støtten kan overføres.
 § 3.  Med hensyn til basisareal og  

 udbytteregionalisering betragtes Danmark som en region, som er egnet til  

 produktion af de af støtteordningen omfattede afgrøder.
Stk. 2.  Ved anvendelsen af muligheden i henhold til  

 Rådets forordning (EØF) nr. 1765/92, artikel 7, stk. 6, for støtte til  

 jordudtagning, der overstiger udtagningsforpligtelsen, kan producentens eget  

 samlede udtagne areal på en bedrift udgøre indtil 21,6 pct. af det ansøgte  

 støtteberettigede areal.
I forbindelse med overførsel af udtagningspligt, kan  

 det samlede udtagne areal udgøre indtil 50 pct. af det ansøgte  

 støtteberettigede areal i det omfang, der er modtaget udtagningspligt på  

 bedriften.
Stk. 3.  Landbrugs- og Fiskeriministeren kan efter  

 indstilling fra amtsrådene beslutte, at den i stk. 2 nævnte øvre grænse for  

 det samlede udtagne areal inden for de særligt følsomme landbrugsområder  

 (SFL-områder) kan udgøre op til 50 pct. af bedriftens ansøgte  

 støtteberettigede areal.
Amtets indstilling om en højere grænse kan gælde for  

 samtlige eller en begrænset del af SFL-områderne i amtet.
Denne højere grænse  

 vil gælde for alle støtteberettigede arealer beliggende inden for disse  

 områder.
Udtagne arealer ud over 21,6 pct. af det ansøgte støtteberettigede  

 areal skal ligge inden for de omfattede SFL-områder.
 Stk. 4.  Amtsrådene indstiller hvert år senest 1.  

 august, i 1996 dog senest 1. september, til Landbrugs- og Fiskeriministeren  

 om de ønsker, at der skal fastsættes en højere grænse for den samlede  

 udtagning, og i givet fald hvilke SFL-områder den indstillede højere grænse  

 skal omfatte.
 Stk. 5.  I SFL-områder må den særlige ordning for  

 dyrkning af udtagne arealer med henblik på fremstilling af produkter, der  

 ikke primært er bestemt til konsum eller foderbrug ikke anvendes på udtagne  

 arealer, der overstiger 21,6 pct. af det ansøgte støtteberettigede areal.
 § 4.  Den enkelte mark, hvortil der søges godtgørelse,  

 skal bestå af et sammenhængende areal, som er tilsået med samme afgrøde.  

 Marken skal mindst udgøre 0,3 ha, medmindre den på grund af naturlige  

 afgrænsninger eller naboskel ikke kan sammenlægges med andre marker.
 § 5.  Udtagne arealer skal have været dyrket af  

 ansøgeren i de to år forud for ansøgningen, jf. dog stk. 2-4.
Stk. 2.  Der ses bort fra det i stk. 1 nævnte krav ved  

 bedriftsudvidelse ved arv, ændringer i bedriftens jordtilliggender som følge  

 af jordfordeling, ekspropriation eller aftaler på ekspropriationslignende  

 vilkår, samt ved nyetablering.
Ved nyetablering forstås i denne  

 bekendtgørelse overtagelse ved køb, forpagtning eller forpagtningsophør af  

 jord, når den, der overtager jorden ikke i forvejen driver en  

 landbrugsbedrift.
Udvidelse af en bestående bedrift anerkendes ikke som  

 nyetablering.
Stk. 3.  Ved udvidelse af en bestående bedrift kan en  

 del af ansøgerens samlede udtagning opfyldes på de under bedriften inddragne  

 arealer selvom de pågældende arealer ikke har været dyrket af ansøgeren i de  

 2 år forud for ansøgningen.
Denne del kan højst udgøre den pligtige  

 udtagningssats multipliceret med den samlede ansøgte tilskudsberettigede del  

 af de nyinddragne arealer.
 Stk. 4.  Kravet i stk. 1 gælder ikke for arealer, der  

 før overtagelsen var omfattet af en aftale om overført udtagning fra en anden  

 producent, i det omfang ansøgeren har forpligtet sig til at videreføre denne  

 aftale.
Stk. 5.  Der ses bort fra det i stk. 1 nævnte krav, i  

 det omfang arealet er erhvervet eller forpagtet for at opfylde bestemmelserne  

 om harmoni mellem husdyrgødning og areal, jf. senest Miljøministeriets  

 bekendtgørelse nr. 1159 af 19. december 1994 om erhvervsmæssigt dyrehold,  

 husdyrgødning, ensilage m.v.
Ved anvendelse af dette stykke, kan det samlede  

 udtagne areal på den pågældende bedrift, uanset § 3, stk. 2, 1. punktum, ikke  

 overstige udtagningspligten.
 Stk. 6.  Når et areal i et tidligere høstår er godkendt  

 som udtaget areal, anses bestemmelsen i stk. 1, jf. stk. 2-5, for opfyldt for  

 samme areal inden for samme bedrift.
§ 6.  Tilstødende marker med samme afgrøde skal være  

 tydeligt fysisk adskilt, hvis der søges om støtte efter forskellig støttesats  

 for disse marker, eller hvis nogle af markerne indgår i en ansøgning om  

 støtte efter denne ordning, mens andre af markerne danner grundlag for støtte  

 efter andre ordninger.
Adskillelsen skal etableres på en sådan måde, at den  

 ikke kan flyttes i løbet af dyrkningssæsonen.
§ 7.  Ved anvendelse af egen avl af raps- og rybsfrø  

 til udsæd skal der inden udsåningen udtages prøver af udsæden af en af  

 Plantedirektoratets prøvetagere eller af en autoriseret vejer og måler.
De  

 udtagne prøver skal analyseres og godkendes af Plantedirektoratet.
Den  

 godkendte udsæd må anvendes til udsåning frem til den 15. maj det 2. år efter  

 Plantedirektoratets godkendelse.
 Stk. 2.  Producenten betaler alle omkostninger forbundet  

 med prøvetagningen og analysen.
§ 8.  Udtagne arealer skal holdes plantedækket.  

 Plantedækket skal senest være etableret 1. oktober forud for  

 udtagningsperioden.
Plantedækket skal dog ikke være etableret tidligere end  

 14 dage efter høst.
Plantedækket skal etableres på grundlag af fremspirede  

 spildfrø fra tidligere dyrkningsår eller ved udsåning af Stk. 2.  På bedrifter, der er autoriseret til økologisk  

 jordbrug efter Plantedirektoratets bekendtgørelse om økologisk  

 jordbrugsproduktion, kan plantedækket etableres ved udsåning af græsarter i  

 blandinger iblandet mere end 25 pct. kløver.
I dette tilfælde er det en  

 betingelse, at plantedækket tidligst nedpløjes den 1. marts efter  

 udtagningsperiodens ophør.
 Stk. 3.  På arealer, der forbliver udtaget i flere  

 produktionsår, skal der hvert år inden 1. oktober ske eftersåning af områder  

 uden tilstrækkeligt dække.
Stk. 4.  Plantedækket kan slås i løbet af  

 udtagningsperioden, men må ikke slås i perioden 1. maj-30. juni.
Hvis de  

 udtagne arealer er beliggende inden for de afstandskrav, der gælder efter  

 bestemmelserne for certificering af frø, skal plantedækket dog slås inden  

 blomstring på anmodning fra den berørte planteavler.
Plantedækket må  

 endvidere slås i forbindelse med bekæmpelse af flyvehavre, hejrearter, eller  

 giftige ukrudtsarter, når der forinden er indsendt en erklæring til  

 EU-direktoratet om behovet herfor.
Erklæringen skal være underskrevet af en  

 planteavskonsulent.
Plantedækket må slås i hele udtagningsperioden, hvis det igennem hele  

 foråret ved slåning med jævne mellemrum holdes helt kort.
Plantedækket må  

 ikke anvendes til landbrugsmæssige formål.
Stk. 5.  På de udtagne arealer må der ikke fra 1.  

 oktober forud for udtagningsperioden til dennes ophør § 9.  De udtagne arealer skal forblive ude af  

 produktion fra 15. januar forud for produktionsåret til 31. august.
Stk. 2.  Plantedækket på de udtagne arealer skal slås i  

 løbet af en periode på 4 uger forud for udtagningsperiodens ophør.
Slåning  

 kan dog undlades, hvis arealet videreføres som udtaget areal, og hvis  

 plantedækket ikke udnyttes i perioden 1. september til 15. januar.
Stk. 3.  Mekanisk jordbearbejdning kan påbegyndes fra  

 20. oktober.
Hvis der efter udtagningsperioden skal etableres en  

 vinterafgrøde, kan mekanisk jordbearbejdning, tilsåning og gødskning dog  

 påbegyndes fra 15. juli forud for udtagningsperiodens ophør.
 § 10.  Bestemmelserne i §§ 8-9 om plantedække og  

 behandling af arealerne anvendes ikke ved dyrkning af afgrøder på udtagne  

 arealer til fremstilling af produkter, som ikke primært er bestemt til konsum  

 eller foderbrug.
 § 11.  Arealer, som producenten har forpligtet sig til  

 at udtage i en periode på fem produktionsår, jf. artikel 5 i Kommissionens  

 forordning (EF) nr. 762/94, skal forblive ude af produktion fra 15. januar  

 forud for første produktionsår i udtagningsperioden til 31. august i det  

 produktionsår, hvor udtagningsperioden ophører.
Stk. 2.  Producenter, der anvender den i stk. 1  

 omhandlede ordning med udtagning i en periode på fem produktionsår, kan hvert  

 år pr. 31. august udtræde af denne ordning uden krav om tilbagebetaling af  

 nogen del af det modtagne støttebeløb, hvis Stk. 3.  I det sidste år af udtagningsperioden eller ved  

 udtræden før periodens ophør finder bestemmelserne i § 9, stk. 2 og 3  

 tilsvarende anvendelse, jf. dog § 10.
§ 12.  En producent kan aftale at overføre sin  

 udtagningsforpligtelse til en anden producent.
Overførslen kan ske Stk. 2.  Producenter med husdyrproduktion kan desuden  

 aftale at overføre deres udtagningsforpligtelse i det omfang, de ikke råder  

 over tilstrækkelige arealer, som er egnet til udbringning af husdyrgødning,  

 til at opfylde bestemmelserne om harmoni mellem husdyrgødning og areal,  

 senest fastsat ved Miljøministeriets bekendtgørelse nr. 1159 af 19. december  

 1994. EU-direktoratet og Plantedirektoratet kan kræve dokumentation for  

 arealbehovet.
Producenter, der overfører deres udtagningsforpligtelse efter  

 dette stykke, har ikke mulighed for at vælge udtagning efter § 3, stk. 2 og  

 3.
Stk. 3.  De arealer, hvortil udtagningsforpligtelsen  

 overføres, skal opfylde betingelserne for at kunne modtage hektarstøtte, og  

 der skal indgives ansøgning om støtte for arealerne.
De pågældende arealer er  

 undergivet bestemmelserne i §§ 8-9, jf. dog § 10.
 Stk. 4.  Den særlige ordning for dyrkning af udtagne  

 arealer med henblik på fremstilling af produkter, der ikke primært er bestemt  

 til konsum eller foderbrug, må ikke anvendes på arealer, hvortil  

 udtagningspligten er overført efter bestemmelsen i stk. 1, nr. 2.
§ 13.  Producenter, der indgår aftale om overførsel af  

 udtagningspligt, skal meddele dette til EU-direktoratet.
Meddelelsen skal  

 senest indgives i forbindelse med indgivelse af ansøgning om hektarstøtte.  

 EU-direktoratet fastsatter det nærmere indhold af de oplysninger, der skal  

 meddeles.
 Stk. 2.  Ved behandlingen af ansøgninger for bedrifter,  

 der er omfattet af en aftale om overførsel af udtagningspligt, medregnes de  

 ansøgte arealer primært til opfyldelse af denne aftale.
§ 14.  Meddelelse om udtræden af den 5-årige  

 udtagningsordning, jf.
Landbrugsministeriets bekendtgørelse nr. 693 af 18.  

 oktober 1990 om tilskud til udtagning af jord af produktionen, i forbindelse  

 med, at bedriften undergives jordudtagningspligt efter den i § 1 nævnte  

 støtteordning, indgives forud for ansøgning om støtte efter denne ordning i  

 perioden mellem 15. september og 15. december til Strukturdirektoratet,  

 Toldbodgade 29, 1253 København K.
§ 15.  Sker der inden den 15. juli ved ekspropriation  

 eller ekspropriationslignende vilkår rådighedsberøvelse af arealer, der er  

 omfattet af en ansøgning om hektarstøtte, skal EU-direktoratet underrettes  

 herom senest den 15. august samme år.
Underretningen skal ske på en særlig  

 blanket, der fås ved henvendelse i direktoratet.
 Stk. 2.  Underretning efter stk. 1 kan dog undlades,  

 hvis betingelserne for hektarstøtte trods rådighedsberøvelsen stadig er  

 tilstede.
 § 16.  Kontrollen med de omfattede arealer og med  

 høsten m.v. foretages af Plantedirektoratet i form af stikprøvekontrol,  

 herunder ved telemåling, hos de enkelte producenter.
Stk. 2.  Det påhviler producenterne at yde den  

 nødvendige bistand ved kontroleftersyn.
Producenterne skal bl.a. forevise de  

 tilmeldte arealer og de bygninger, hvor høsten opbevares, samt forevise  

 dyrkningsplaner, sædskifte- og gødningsplaner, forretningsbøger og  

 regnskabsmateriale m.v.
 § 17.  Overtrædelse af § 6, § 8, § 9, § 11, stk. 3, §  

 12, stk. 4, § 15, stk. 1 og § 16, stk. 2, straffes med bøde, medmindre højere  

 straf er forskyldt efter kapitel 5 i lov om administration af Det Europæiske  

 Fællesskabs forordninger om markedsordninger for landbrugsvarer m.v.
 Stk. 2.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der efter § 27, stk. 1,  

 i ovennævnte lov pålægges selskabet som sådant bødeansvar.
 Stk. 3.  Er overtrædelsen begået af en kommune eller et  

 kommunalt fællesskab, kan der efter lovens § 27, stk. 2, pålægges kommunen  

 eller det kommunale fællesskab bødeansvar.
§ 18.  Ved grove eller gentagne overtrædelser af § 8,  

 § 9, stk. 2 og 3, 1. punktum, samt § 11, stk. 3, som er supplerende nationale  

 bestemmelser, jf. artikel 3, stk. 3, i Kommissionens forordning (EF) nr.  

 762/94, kan EU-direktoratet beslutte, at godtgørelsen for de udtagne og  

 tilsåede arealer nedsættes eller bortfalder.
Under samme betingelser kan  

 allerede udbetalte støttebeløb kræves tilbagebetalt.
Tilbagebetaling af  

 udbetalte beløb sker i overensstemmelse med § 20, stk. 2, i lov om  

 administration af Det Europæiske Fællesskabs forordninger for landbrugsvarer  

 m.v.
 § 19.  EU-direktoratets afgørelser kan indbringes for  

 Landbrugs- og Fiskeriministeriet (departementet) inden 4 uger efter, at  

 afgørelsen er meddelt ansøgeren.
 § 20.  Bekendtgørelsen træder i kraft den 17. august  

 1996.
 Stk. 2.  Samtidig ophæves Landbrugs- og  

 Fiskeriministeriets bekendtgørelse nr. 958 af 11. december 1995 om ydelse af  

 støtte til producenter af visse markafgrøder.
