Resumé  


  

 En brasiliansk statsborger, A, klagede over, at Justitsministeriet (JMT)  

 stadfæstede Direktoratet for Udlændinges (DFU) beslutning om udvisning af A  

 efter  

 udlændingelovens § 25, stk. 1. Afgørelsen var begrundet med, at A udøvede  

 prostitution.
A blev under opholdet i Danmark ikke meddelt advarsel for  

 overtrædelse af politivedtægten eller meddelt pålæg af politiet i medfør af  

 straffelovens § 199, stk. 1, ligesom A ikke modtog nogen tilkendegivelse fra  

 DFU om, at fortsat prostitution ville medføre udvisning, som det var  

 sædvanlig  

 praksis i sådanne sager.
DFU begrundede efterfølgende fravigelsen med den  

 professionelle karakter, som den ulovlige næring havde haft.
Ombudsmanden fandt, at baggrunden for udvisningsbestemmelsen i  

 udlændingelovens § 25, stk. 1, i væsentligt omfang måtte søges i  

 ordensmæssige  

 hensyn, og at udvisning på grund af prostitution måtte forudsætte, at  

 udlændingen umiddelbart før udvisningsbeslutningen har udøvet og/eller må  

 antages i fremtiden at ville udøve prostitution.
Efter bestemmelsens  

 forarbejder fandt ombudsmanden, at det i almindelighed måtte antages at være  

 en  

 betingelse, at udlændingen allerede er meddelt en advarsel i anledning af  

 prostitutionsudøvelsen, og at udlændingen derefter har fortsat  

 prostitutionsudøvelsen.
A var i den konkrete sag ophørt med at udøve  

 prostitution ca. 1 måned før DFU's afgørelse, og der var ikke holdepunkter  

 for  

 at antage, at A ville genoptage udøvelsen.
På baggrund af dette, sammenholdt  

 med at der ikke var meddelt advarsel, og at der ikke var anført vægtige  

 grunde,  

 der kunne begrunde en fravigelse af sædvanlig praksis, fandt ombudsmanden, at  

 der ikke burde ske udvisning efter udlændingelovens § 25, stk. 1, og  

 henstillede til JMT, at udvisningen blev ophævet.
 Ombudsmanden kritiserede, at en beskrivelse af administrativ  

 praksis og en begrundelse for den skete afvigelse af denne praksis ikke havde  

 været omtalt i begrundelsen for de meddelte afgørelser, jf.  

 forvaltningslovens  

 § 24, stk. 1. (J. nr. 1991-1602-613).
Udvisning efter udlændingelovens § 25, stk. 1, på grund af  

 prostitution.
Begrundelse.
 Den brasilianske statsborger,  

 A, og dennes ægtefælle, som var dansk statsborger, klagede over, at  

 Justitsministeriet ved skrivelse af 9. august 1991 stadfæstede Direktoratet  

 for Udlændinges beslutning af 7. august 1991 om udvisning af A, og at  

 Justitsministeriet  

 ved skrivelse af 16. august 1991 ikke fandt grundlag for at genoptage sagens  

 behandling.
I anledning af A's klage  

 indhentede jeg udtalelser af 11. november og 19. november 1991 fra  

 henholdsvis Direktoratet for Udlændinge og Justitsministeriet.
Disse  

 udtalelser forelagde jeg A ved skrivelse af 21. november 1991 til udtalelse.
 Ved skrivelse af 26. november  

 1991 kommenterede A udtalelserne fra Justitsministeriet og Direktoratet for  

 Udlændinge.
Af sagens akter fremgik  

 bl.a., at Direktoratet for Udlændinge den 15. maj 1991 meddelte baren D, at  

 generalkonsulatet  

 i Rio de Janeiro den 12. april 1991 var blevet bemyndiget til at meddele  

 opholds- og arbejdstilladelse til en række udenlandske artister, herunder A,  

 i  

 6 måneder inden den 15. oktober 1991 som dansere hos D.
A indrejste  

 angiveligt  

 den 21. april 1991 og påbegyndte herefter arbejde ved D.
Den 6. august 1991 kl. 12.55  

 blev A frihedsberøvet i medfør af udlændingelovens § 36. Hun blev i den  

 forbindelse afhørt til politirapport om sine forhold i Danmark, herunder om  

 hun lovligt opholdt sig i landet på baggrund af den meddelte opholds- og  

 arbejdstilladelse.
Hun afgav denne dag og den følgende dag forklaring om, at  

 hun efter indrejsen i Danmark havde taget arbejde i D, og at hun i den  

 forbindelse havde udøvet prostitution med personer, der var gæster på D.
Hun  

 var ophørt med prostitution i slutningen af juni 1991 eller begyndelsen af  

 juli 1991, hvor hun mødte sin ægtefælle.
 Ved skrivelse af 7. august  

 1991 traf Direktoratet for Udlændinge bestemmelse om, at A i medfør af  

 udlændingelovens § 25, stk. 1, og § 32, stk. 1, skulle udvises med  

 indrejseforbud gældende indtil den 1. juli 1994. Direktoratet for Udlændinge  

 anførte i afgørelsen bl.a. følgende:
 "...
 Til politirapport af  

 06.08.1991 har De forklaret, at De udover at danse har udøvet prostitution på  

 et hotel med personer, der var gæster på (D), ligesom aftalen om afviklingen  

 af utugtsforholdene blev aftalt på (D).
 Direktoratet for Udlændinge  

 skal herved meddele, at man har truffet bestemmelse om, at De udvises med  

 indrejseforbud  

 gældende indtil den 01.07.1994 (3 år) i medfør af udlændingelovens § 25, stk.  

 1, § 32, stk. 1 (Justitsministeriets lovbekendtgørelse nr. 462 af 26. juni  

 1987), idet De helt eller delvis har ernæret Dem på ulovlig vis.
 Direktoratets beslutning  

 medfører endvidere, at Deres opholds- og arbejdstilladelse bortfalder, jfr.  

 herved udlændingelovens § 32, stk. 1, jfr. § 21.
 Direktoratet finder ikke, at  

 der foreligger omstændigheder af en sådan art, at udvisningen må antages at  

 virke særlig belastende jfr. udlændingelovens § 26. Direktoratet har herved  

 lagt vægt på, at De ikke med sikkerhed ved om De er gravid, ligesom  

 direktoratet  

 ikke finder, at de angivne ægteskabsplaner er tilstrækkeligt konkretiserede.
..." Ved forkyndelsen af  

 direktoratets afgørelse påklagede A denne til Justitsministeriet.
I en udtalelse af 8. august  

 1991 til Justitsministeriet anførte Direktoratet for Udlændinge bl.a., at  

 direktoratet henholdt sig til den i skrivelsen anførte begrundelse, idet  

 direktoratet bemærkede, at direktoratet "endvidere har lagt vægt på det  

 professionelle præg, den ulovlige næring har haft." Ved skrivelse af 9. august  

 1991 stadfæstede Justitsministeriet afgørelsen fra Direktoratet for  

 Udlændinge.  

 Justitsministeriet anførte i afgørelsen bl.a. følgende:
 "...
 Det fremgår af sagen, at De  

 den 21. april 1991 indrejste her i landet efter at være blevet meddelt  

 opholds-  

 og arbejdstilladelse indtil den 15. oktober 1991 med henblik på arbejde som  

 artist på (D), .....
 Det fremgår endvidere, at De  

 den 6. august 1991 til politirapport har forklaret, at De udover at danse har  

 udøvet prostitution med personer, der var gæster på (D), ligesom aftalen om  

 utugtsforholdene blev indgået på (D).
 I den anledning skal man  

 meddele, at Justitsministeriet efter en gennemgang af sagen ikke finder  

 grundlag for at ændre direktoratets afgørelse, og at man i øvrigt kan  

 tiltræde direktoratets begrundelse for afgørelsen, herunder som anført i  

 direktoratets udtalelse af 8. august 1991.
 Justitsministeriet finder  

 endvidere ikke, at der foreligger omstændigheder som nævnt i udlændingelovens  

 § 26, der gør, at udvisning ikke skal finde sted.
 Justitsministeriet har herved  

 lagt vægt på de i direktoratets afgørelse anførte forhold.
 Endvidere har  

 Justitsministeriet lagt vægt på kortvarigheden af opholdet i Danmark og Deres  

 tilknytning til hjemlandet.
Det pålægges Dem herved at  

 udrejse af Danmark straks." Ved skrivelse af 12. august  

 1991 rettede A's advokat B henvendelse til Justitsministeriet, idet han bl.a.  

 oplyste, at han i Københavns Byret, afdeling for grundlovsforhør, den 9.  

 august var blevet beskikket som advokat for A, som i retsmødet var blevet  

 løsladt.
B anmodede Justitsministeriet om at omgøre Direktoratet for  

 Udlændinges afgørelse, idet B bl.a. anførte, at A's prostitutionsforhold  

 efter praksis maksimalt kunne have begrundet en advarsel, og at forholdene i  

 øvrigt var "forældede", idet A havde indledt et fast samlivsforhold  

 flere måneder forinden.
Den 13. august 1991  

 fremsendte B en erklæring til Justitsministeriet, hvorefter A's senere  

 ægtefælle C oplyste, at han ønskede at indgå ægteskab med A.
Under et møde  

 den  

 16. august 1991 i Justitsministeriet havde B, A og C lejlighed til at  

 redegøre  

 for deres opfattelse af sagen, i hvilken forbindelse B anmodede om  

 genoptagelse  

 af sagens behandling.
Ved skrivelse af 16. august  

 1991 meddelte Justitsministeriet, at ministeriet ikke fandt grundlag for at  

 genoptage sagen.
Justitsministeriet bemærkede herved, at oplysning om muligt  

 ægteskab forelå i forbindelse med Direktoratet for Udlændinges behandling af  

 sagen.
Justitsministeriet kunne i øvrigt henholde sig til begrundelsen i  

 ministeriets afgørelse.
Justitsministeriet pålagde herefter A straks at  

 udrejse af landet.
B anførte i sin skrivelse af  

 27. august 1991 til mig bl.a., at udvisningen af A ikke var lovmedholdelig.
B  

 henviste i den forbindelse til, at A havde haft lovligt ophold og arbejdet  

 som  

 artist indtil udrejsen, og at hun på intet tidspunkt havde været sigtet for  

 noget strafbart forhold eller havde erkendt at have begået ulovligheder under  

 opholdet i Danmark.
Efter B's opfattelse forudsatte udvisningen efter  

 udlændingelovens § 25 straf eller retsbehandling.
B gjorde subsidiært  

 gældende,  

 at udvisningen efter praksis kun iværksættes i gentagelsestilfælde og efter  

 meddelt pålæg eller advarsel.
Ministeriet havde efter B's opfattelse været  

 uberettiget  

 til at fravige praksis og iværksætte en udvisning med et konkret særligt  

 belastende  

 indrejseforbud.
Endelig anførte B, at Justitsministeriet end ikke havde  

 fundet  

 anledning til at anvende udlændingelovens § 26, nr. 2, på trods af den  

 foreliggende forlovelseserklæring m.v.
Direktoratet for Udlændinge  

 henholdt sig i udtalelsen af 9. oktober 1991 til Justitsministeriet til  

 afgørelsen af 7. august 1991 og til det i udtalelsen af 8. august 1991 til  

 Justitsministeriet anførte.
Direktoratet anførte endvidere i udtalelsen  

 følgende:
 "...
 Advokat (B) har i skrivelse  

 af 27.08.1991 anført, at (A) ikke har været sigtet for et strafferetligt  

 forhold, hvorfor udvisningen ikke har hjemmel i udlændingeloven.
Direktoratet skal hertil  

 bemærke, at bestemmelsen i § 25, stk. 1 i praksis blandt andet finder  

 anvendelse på udlændinge, der overtræder politivedtægten ved på offentlige  

 steder at opfordre til utugt.
Udvisningen sker  

  

 normalt  

  

 først, når den pågældende trods meddelt advarsel påny  

 overtræder politivedtægten.
 Afgørelsen om udvisning efter  

 udlændingelovens § 25 træffes af Direktoratet for Udlændinge, jf.  

 udlændingelovens § 46.
Direktoratets afgørelse er  

 truffet under henvisning til, at pågældende helt eller delvis har ernæret sig  

 på ulovlig vis.
Direktoratet har herved lagt vægt på, at pågældende ved  

 politiafhøringen den 06.08.1991 erkendte at have udøvet prostitution.
 Det bemærkes herved, at  

 prostitution ikke anses for lovligt erhverv, jf. herved straffelovens § 199,  

 stk. 2, ligesom det er forbudt på eller ud til en gade eller på andre steder,  

 hvortil der er almindelig adgang, at vise uanstændig opførsel for eksempel  

 ved  

 at opfordre til utugt, jf. herved politivedtægten for København § 5.
Direktoratet har fraveget den  

 normale praksis, hvorefter udvisning normalt først sker, når den pågældende  

 trods meddelt advarsel påny overtræder politivedtægten.
Direktoratet har  

 herved  

 henset til den professionelle karakter, den ulovlige næring har haft.
Da udvisning efter  

 udlændingelovens § 25 sker administrativt, er det direktoratets opfattelse,  

 at  

 det ikke er en betingelse for udvisning, at der er foretaget en egentlig  

 strafferetlig forfølgning af den pågældende.
Det må anses for tilstrækkeligt,  

 at pågældende efter direktoratets skøn helt eller delvis ernærer sig på  

 ulovlig  

 vis.
Da den pågældende har erkendt at have udøvet prostitution, har  

 direktoratet  

 fundet at udvisning kunne ske med hjemmel i udlændingelovens § 25.
Direktoratet skal til advokat  

 (B's) skrivelse af 27.08.1991 endvidere bemærke, at man fortsat ikke finder,  

 at de deri omtalte omstændigheder er af en sådan art, at udvisningen må  

 antages at virke særlig belastende, jf. udlændingelovens § 26." Justitsministeriet henholdt  

 sig i udtalelsen af 19. november 1991 til den trufne afgørelse.
B kommenterede i skrivelse af  

 26. november 1991 til mig Direktoratet for Udlændinges udtalelse og bemærkede  

 i den forbindelse bl.a., at A ikke på noget tidspunkt havde erkendt en  

 overtrædelse  

 af straffelovens § 199, stk. 2. B anførte endvidere, at det var "grebet  

 ud  

 af luften", når direktoratet mente sig i stand til at vurdere flere  

 måneder gamle seksuelle forhold som værende af professionel karakter.
B fandt  

 det betænkeligt, når direktoratet har anvendt dette argument til støtte for  

 en  

 fravigelse af sædvanlig praksis.
Endelig bemærkede B, at til trods for at  

 ægteskab  

 mellem A og C blev indgået relativt kort tid efter udvisningsbeslutningen,  

 havde det været et led i direktoratets begrundelse, at parternes  

 ægteskabsplaner  

 ikke var tilstrækkeligt konkretiseret.
 I et brev til A udtalte jeg  

 følgende:
 "Udlændingelovens § 25,  

 stk. 1, er sålydende:
"En udlænding, som ikke  

 har boet her i landet i længere tid end de sidste 2 år, kan desuden udvises,  

 hvis udlændingen helt eller delvis ernærer sig på ulovlig vis." Udlændingelovens § 32, stk.  

 1, er sålydende:
"En dom, kendelse eller  

 beslutning, hvorved en udlænding udvises, medfører, at udlændingens visum og  

 opholdstilladelse bortfalder, og at udlændingen ikke uden tilladelse på ny må  

 indrejse og opholde sig her i landet (indrejseforbud). Indrejseforbudet kan  

 tidsbegrænses og skal i så fald udløbe en 1. januar eller en 1. juli." Straffelovens § 199 er  

 sålydende:
"§ 199. Hengiver nogen  

 sig til lediggang under sådanne forhold, at der er grund til at antage, at  

 han  

 ikke søger at ernære sig på lovlig vis, skal der af politiet gives ham pålæg  

 om  

 at søge lovligt erhverv inden en fastsat rimelig frist og så vidt muligt  

 anvises ham sådant erhverv.
Efterkommes pålægget ikke, straffes den  

 pågældende  

 med hæfte eller med fængsel indtil 1 år.
Pålægget har gyldighed for 5 år.
Stk. 2. Som lovligt erhverv anses ikke spil, utugt eller understøttelse  

 fra kvinder, der ernærer sig ved utugt." Bestemmelsen i  

 udlændingelovens § 25, stk. 1, der fandt sin endelige formulering under  

 Folketingets behandling af justitsministerens forslag nr.
L 105  

 (folketingsåret  

 1982-83), er en videreførelse af en tilsvarende bestemmelse i § 4, stk. 1,  

 nr.  

 3, jf. § 2, stk. 1, nr. 4, i udlændingeloven fra 1952. Om denne bestemmelse  

 anførte udlændingelovudvalget i betænkningen nr. 882/1979 om  

 udlændingelovgivningen,  

 administrative retningslinier, s. 190 bl.a. følgende:
 "§ 4, stk. 1, nr. 3,  

 jfr. § 2, stk. 1, nr. 4. "Når det må antages, at han helt eller delvis  

 vil  

 ernære sig på ulovlig eller uhæderlig måde, eller hans indrejse (ophold)  

 strider mod hensynet til den offentlige orden eller sundhed, fordi han  

 misbruger  

 beruselsesmidler, herunder euforiserende stoffer".
 a) "helt eller delvis  

 ernærer sig på ulovlig eller uhæderlig måde".
Bestemmelsen blev indført ved  

 udlændingeloven af 1952. I bemærkningerne til lovforslaget er anført, at  

 "bestemmelsen træder i stedet for bestemmelsen i fremmedloven af 1875 om  

 forbud mod, at udenlandske tatere, musikanter og lignende, der vil søge  

 erhverv ved omvandring, tager ophold her i landet.
Man har fundet det  

 hensigtsmæssigt  

 at give bestemmelsen en mere almindelig formulering, således at der lægges  

 vægt på, om den pågældende må formodes at ville ernære sig på ulovlig eller  

 uhæderlig måde".
 Udvisning kommer kun på tale  

 over for udlændinge, der opholder sig her i landet på turistophold eller  

 lignende eller på andet ophold af kortere varighed og som ikke har nærmere  

 tilknytning til landet.
 Bestemmelsen finder navnlig  

 anvendelse på følgende udlændinge:
 1o.  

 Udlændinge, der overtræder politivedtægten  

 ved at falbyde varer på offentlige steder eller ved at drive betleri.  

 Endvidere  

 udlændinge, der falbyder varer ved omførsel i strid med næringsloven.
 2o.  

 Kvinder, der overtræder politivedtægten ved  

 på offentlige steder at opfordre til utugt.
 Ad 1o  

 -2o.  

 Udvisning sker normalt først, når den pågældende trods meddelt advarsel påny  

 overtræder disse bestemmelser.
..." Ifølge betænkning nr.  

 968/1982 om udlændingelovgivningen, udkast til ny udlændingelov, s. 174,  

 tilsigtede udvalget med sit forslag at lovfæste den ordning, der bl.a.  

 omfattede udvisning på grund af, at udlændingen helt eller delvis ernærer sig  

 på ulovlig vis.
Ifølge (A's) forklaring, som  

 er lagt til grund ved Direktoratet for Udlændinges og Justitsministeriets  

 afgørelser,  

 har hun i overensstemmelse med den meddelte opholds- og arbejdstilladelse  

 haft arbejde fra den 21. april 1991 til anholdelsen og den administrative  

 frihedsberøvelse den 6. august 1991 som artist på (D). Hun har ifølge sin  

 forklaring til politirapport den 8. august 1991 udøvet prostitution med  

 personer, der var gæster på (D) fra omkring 1. maj 1991 til slutningen af  

 juni  

 eller begyndelsen af juli 1991, da hun mødte (C). (A) er ikke under opholdet  

 i Danmark meddelt advarsel for overtrædelse af politivedtægten for København  

 eller meddelt pålæg af politiet i medfør af straffelovens § 199, stk. 1,  

 eller  

 modtaget nogen tilkendegivelse fra Direktoratet for Udlændinge om, at fortsat  

 prostitution ville medføre udvisning.
Direktoratet for Udlændinge har i  

 udtalelsen af 11. november 1991 som begrundelse for at have fraveget  

 sædvanlig  

 praksis i sådanne sager henvist til "den professionelle karakter, den  

 ulovlige næring har haft".
Baggrunden for  

 udvisningsbestemmelsen i udlændingelovens § 25, stk. 1, må ifølge lovens  

 forarbejder i væsentligt omfang søges i ordensmæssige hensyn.
På baggrund af  

 bestemmelsens ordlyd - "helt eller delvis ernærer sig" - og dens  

 forarbejder, er det min opfattelse, at udvisning på grund af prostitution på  

 baggrund af hensynet til den offentlige orden som udgangspunkt må forudsætte,  

 at udlændingen umiddelbart før udvisningsbeslutningen har udøvet prostitution  

 og/eller må antages i fremtiden at ville udøve prostitution.
Efter  

 bestemmelsens  

 forarbejder må det yderligere antages i almindelighed at være en betingelse,  

 at udlændingen allerede er meddelt en advarsel i anledning af  

 prostitutionsudøvelsen,  

 og at udlændingen derefter har fortsat prostitutionsudøvelsen.
I den foreliggende sag er (A)  

 ophørt ca. 1 måned før Direktoratet for Udlændinges afgørelse med at udøve  

 prostitution.
Da der ikke er holdepunkter for at antage, at (A) har villet  

 genoptage sin prostitutionsudøvelse, da der ikke i overensstemmelse med  

 sædvanlig praksis er meddelt hende nogen advarsel, og da der ikke er anført  

 vægtige forhold, som kan begrunde en fravigelse af sædvanlig praksis, er det  

 min opfattelse, at der ikke burde være sket udvisning af (A) i medfør af  

 udlændingelovens  

 § 25, stk. 1.
 Jeg har på den baggrund  

 fundet at burde henstille til Justitsministeriet, at udvisningen af (A)  

 ophæves.
 Ifølge forvaltningslovens §  

 24, stk. 1, skal en begrundelse for en afgørelse indeholde en henvisning til  

 de retsregler, i henhold til hvilke afgørelsen er truffet; i det omfang  

 afgørelsen efter disse regler beror på et administrativt skøn, skal  

 begrundelsen  

 tillige angive de hovedhensyn, der har været bestemmende for skønsudøvelsen.
