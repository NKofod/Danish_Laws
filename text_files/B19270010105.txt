 I medfør af §§ 16 og 17 i Lov Nr. 156 af 14. april 1920 om smitsomme  

 Sygdomme hos Husdyrene samt Lov Nr. 75 af 31. Marts 1926 om Mærkning af Heste  

 og klovbærende Dyr, der indføres hertil Landet, fastsættes herved følgende  

 Bestemmelser:
 §1.
 Det er forbudt hertil Landet at indføre eller transitere Kvæg, Faar, Geder  

 og Svin samt andre klovbærende Dyr.
Indførsel hertil Landet fra Sverige, Norge og Island af Kvæg, Faar, Geder  

 og Svin - for Pattegrises Vedkommende se nedenfor - er dog tilladt over  

 Helsingør og København, saafremt Dyrene ved et ved Ankomsten foretaget  

 Sundhedseftersyn befindes sunde og umiddelbart derefter føres til Slagtning  

 paa det offentlige Slagtehus paa Indførselsstedet.
Forinden Bortførsel til  

 Slagtning skal Kvæget af Veterinærpolitiet paa Indførselsstedet forsynes med  

 nummereret Mærke i venstre Øre, medens Svinene skal tatoveres paa venstre Øre  

 med bogstavet »U«.
Kødet af de saaledes slagtede Dyr skal stemples med et Mærke af  

 gentianaviolet Farve, indeholdende Ordet »Udenlandsk« i mindst 20  

 mm høje Bogstaver.
Mærket skal anbringes ved Siden af de i §§ 7 og 8 i  

 Landbrugsministeriet Bekendtgørelse Nr. 320 af 20. December 1924 omhandlede  

 1ste og 2den Klasses Mærker og i et lige saa stort Antal som disse.
 Indførsel af Pattegrise (6-8 Uger gamle) fra Sverige, Norge og Island er  

 tilladt over Helsingør, København og Frederikshavn, saafremt Dyrene ved et  

 paa Indførselsstedet umiddelbart efter Ankomsten foretaget Sundhedseftersyn  

 befindes sunde.
 De med Sundhedseftersynet og Mærkningen af de heromhandlede Dyr forbundne  

 Udgifter skal udredes af Importøren.
§ 2 Indførsel hertil Landet af raa Huder og Skind er kun tilladt fra Sverige,  

 Norge, Island, Finland, Storbritannien og Irland, jfr. § 6, 2det Stk., i  

 Bekendtgørelse Nr. 151 af 12. April 1924 angaaende Indførsel af Husdyr og raa  

 Produkter af disse m.m.
Indførsel af Huder og Skind fra alle Lande er tilladt, saafremt Huderne og  

 Skindene har været vaadsaltet i mindst 14 Dage, og såfremt Sendingen er  

 ledsaget af en Erklæring om den saaledes stedfundne Saltning fra en dertil af  

 Udførselslandets Regering godkendt Dyrlæge, der tillige paa Erklæringen skal  

 angive, at saadan Godkendelse er ham meddelt.
Saadan Erklæring skal dog ikke  

 medfølge, naar Huderne og Skindene indføres fra Tyskland, medmindre  

 Indførselen finder Sted fra Frihavnene i Hamborg, Bremen og Stettin.
 Indførsel af fuldkommen lufttørrede Skind er tilladt fra alle Lande.
§ 3 Denne bekendtgørelse træder straks i Kraft og samtidig ophæves §§ 2 og 15  

 i Landbrugsministeriets fornævnte Bekendtgørelse Nr. 151 af 12. April 1924  

 samt Bekendtgørelse nr. 148 af 18. Marts 1924 angaaende Tuberkulinprøve m.m.  

 paa Hornkvæg, der indføres her til Landet.
Landbrugsministeriet, den 14. Maj 1927 Th.
Madsen-Mygdal.
/Fr.
Danneskiold.
