 Folketinget har ved 3. behandling den 15. december 1994 vedtaget L 66:  

 Forslag til lov om ændring af lov om kommunal aktivering m.fl. love (Ændring  

 af ydelses- og finansieringsregler m.v.).
Lovforslaget er medtaget som bilag til denne orientering.
Teksten svarer  

 til den vedtagne lov.
 Socialministeriet vil senere foretage en revision af vejledningen af 17.  

 januar 1994 om aktiveringsloven.
 Den vedtagne lov indeholder følgende hovedelementer, der træder i kraft  

 den 1. juli 1995:
 - udvidelse af aktiveringspligten for unge under 25 år.
 - forenkling af ydelserne i individuel jobtræning (tidligere særligt  

 tilrettelagt jobtræningsforløb).
 - ret til aktiveringsfrihed i langvarige aktiveringsforløb.
 - forenkling af finansieringsreglerne.
 I den forbindelse henledes opmærksomheden på, at kommunerne senest den 1.  

 april 1995 skal give en orientering om indholdet af de nye ydelsesregler -  

 herunder om de evt. konsekvenser for ydelsens størrelse - til de  

 kontanthjælpsmodtagere, der deltager i et aktiveringstilbud, som først  

 afsluttes efter lovens ikrafttræden den 1. juli 1995.
 Herudover foretages der med virkning fra den 1. april 1995 en ændring af  

 lovens § 12 om udarbejdelse af individuelle handlingsplaner. Ændringen går ud  

 på, at tidspunktet for udarbejdelsen af handlingsplanen ændres fra i dag  

 efter senest 3 måneders kontanthjælp til efter senest 6 måneders  

 kontanthjælp.
 Indholdet af lovens hovedelementer går i korthed ud på følgende:
Udvidelse af aktiveringspligten for unge under 25 år Der foretages en udvidelse af kommunernes aktiveringspligt, der efter de  

 gældende regler omfatter tilbud på mindst 20 timer om ugen i 6 måneder.
Med lovændringen fastsættes det, at de unge under 25 år har ret til et  

 tilbud om beskæftigelses- eller uddannelsesmæssig aktivering i mindst 30  

 timer om ugen i 6 måneder.
Det henstilles samtidig til kommunerne, at der i  

 videst muligt omfang gives aktiveringstilbud på 37 timer om ugen.
Forenkling af ydelserne i individuel jobtræning (tidligere særligt  

 tilrettelagt jobtræningsforløb) Der gennemføres med lovændringen en forenkling af ydelsessystemet, således  

 at alle kontanthjælpsmodtagere - uanset alder - under deltagelse i individuel  

 jobtræning (tidligere særligt tilrettelagt jobtræningsforløb) bliver  

 aktiveret for aktiveringsydelse/oplæringsydelse plus et beskæftigelsestillæg  

 på 15 kr. i timen.
Aktiveringsydelsen/oplæringsydelsen beregnes efter reglerne om brutto-  

 kontanthjælp i § 37 i bistandsloven og efter reglerne om særlig støtte i § 37  

 a i bistandsloven, dog mindst en ydelse svarende til satsen for unge  

 udeboende under 25 år.
Bruttokontanthjælpen og beskæftigelsestillægget  

 begrænses af et loft på 70 kr. pr. time (65,80 kr. efter  

 arbejdsmarkedsbidraget).
 For unge kontanthjælpsmodtagere under 25 år udbetales aktiveringsydelsen  

 som oplæringsydelse.
Lov om ferie, lov om Arbejdsmarkedets Tillægspension og lov om  

 Arbejdsgivernes Elevrefusion gælder ikke ved individuel jobtræning (tidligere  

 særligt tilrettelagt jobtræningsforløb). Dette medfører, at der ikke optjenes  

 ret til ferie og feriepenge, samt at der ikke betales ATP-bidrag og  

 AER-bidrag.
Der skal heller ikke betales arbejdsmarkedsbidrag af ydelserne  

 under deltagelse i individuel jobtræning.
Muligheden for - som efter de gældende regler - at udbetale en godtgørelse  

 efter lovens § 20 i individuel jobtræning opretholdes.
Godtgørelsen kan  

 udbetales, når udgifterne ved deltagelse i den individuelle jobtræning ikke i  

 rimeligt omfang er dækket af beskæftigelsestillægget.
Med lovændringen præciseres det, at aktiveringsydelse/oplæringsydelse,  

 beskæftigelsestillæg og en eventuel § 20-godtgørelse efter aktiveringsloven  

 træder i stedet for alle de overenskomstmæssige vederlag, herunder løn,  

 pension, tillæg mv.
Endvidere præciseres det, at arbejdsvilkårene i øvrigt -  

 bortset fra arbejdstiden - skal svare til de overenskomstmæssige eller de for  

 tilsvarende arbejde sædvanligt gældende.
Ret til aktiveringsfrihed i langvarige aktiveringsforløb Med lovændringen etableres der en pligt for kommunerne til at friholde  

 kontanthjælpsmodtagerne fra aktivering i en periode på mindst 1 måned årligt.  

 Kommunerne skal således sikre, at den samlede varighed af tilbud om  

 aktivering ikke overstiger 11 måneder inden for de seneste 12 måneder.
Det er  

 en forudsætning, at kontanthjælpsmodtageren under aktiveringen ikke er  

 omfattet af lov om ferie.
Det skal tilstræbes, at den aktiveringsfri periode placeres efter aftale  

 med kontanthjælpsmodtageren.
Der kan udbetales kontanthjælp i den  

 aktiveringsfri periode, hvis betingelserne herfor er opfyldt.
Forenkling af finansieringsreglerne Finansieringssystemet forenkles på den måde, at der ydes 50 pct. refusion  

 af alle forsørgelsesydelser, mens driftsudgifter og § 20-godtgørelsen  

 finansieres over puljen i lovens § 26. Omlægningen medfører, at der ikke skal  

 skelnes mellem pligtperiode og ikke-pligtperiode i forbindelse med  

 finansieringen af ydelser og driftsudgifter.
 Aktiveringstilskuddet efter lovens § 25 - svarende til den sparede  

 kontanthjælp - opretholdes alene for personer under 25 år, der under et  

 aktiveringstilbud er berettiget til aktiveringsydelse, og hvor ydelsen falder  

 bort som følge af en udbetalt deltagergodtgørelse i tilbud om aktivering.
