Betænkning afgivet af Europaudvalget den  

 12. maj 2000 Betænkning over Forslag til folketingsbeslutning om  

 flertalsafgørelser i EU på skatte-, social- og  

 arbejdsmarkedsområderne [af  

 Keld Albrechtsen (EL) og Frank Aaen (EL)] Udvalget har behandlet beslutningsforslaget i nogle  

 møder.
 Herefter indstiller et  

flertal (Socialdemokratiets, Venstres, Det Konservative Folkepartis,  

 Centrum-Demokraternes og Det Radikale Venstres medlemmer af udvalget)  

 beslutningsforslaget til  forkastelse.
Et mindretal (Dansk Folkepartis og Enhedslistens  

 medlemmer af udvalget) indstiller forslaget til vedtagelse  

 uændret.
Mindretallet finder, at såfremt forslaget ikke  

 vedtages, og det ender med, at den danske regering godkender den kommende  

 Nice-traktat med bestemmelser om flertalsafgørelser på skatte-,  

 social- og arbejdsmarkedsområderne, så bør der afholdes  

 folkeafstemning herom i Danmark.
Under Folketingets 1. behandling af  

 nærværende beslutningsforslag den 27. april 2000 tilkendegav  

 udenrigsministeren: »Vi har hele tiden sagt, at sådanne ændringer  

 som f.eks.
Kommissionens sammensætning, ændring af  

 stemmevægte og øget overgang til kvalificerede  

 flertalsafgørelser ikke udløser en folkeafstemning.
Og det er  

 der intet som helst grundlag for at påstå i henhold til den  

 danske grundlov.« Regeringens tilkendegivelse er efter mindretallets  

 opfattelse et brud med den demokratiske sædvane, som har været  

 gældende i Danmark siden 1986. I 1986 blev EF-pakken sendt til  

 folkeafstemning, selv om der ikke var tale om suverænitetsafgivelse i  

 grundlovens forstand.
Siden 1986 har det altså været  

 sædvane, at væsentlige ændringer af Danmarks forhold til EU  

 skal godkendes af befolkningen ved en folkeafstemning.
Kun mindre tekniske  

 traktatændringer som for eksempel tildeling af stemmevægte i  

 forbindelse med optagelse af nye lande kan efter sædvane finde sted  

 uden folkeafstemning.
Mindretallet finder, at den danske befolkning har krav  

 på, at sædvane ikke brydes, og at væsentlige  

 ændringer af forholdet mellem EU og Danmark også i fremtiden kun  

 kan ske med befolkningens samtykke.
Og indførelse af  

 flertalsafgørelser på områder, som i dag afgøres  

 med enstemmighed, er naturligvis en væsentlig ændring af  

 forholdet mellem Danmark og EU.
Et andet mindretal  

 (Socialistisk Folkepartis medlem af udvalget) stemmer hverken for eller imod  

 beslutningsforslaget.
Mindretallet henviser i den forbindelse til  

 mindretallets bemærkninger ved forslagets 1. behandling den 27. april  

 2000.
Carsten Koch (S)  

  Klaus Hækkerup (S)  Per Kaalund (S)  

  Claus Larsen-Jensen (S) fmd.  

  Jens Peter Vernersen (S)  Anne Baastrup (SF)  

 Mimi Jakobsen (CD)  Elisabeth Arnold (RV) nfmd.  

  Keld Albrechtsen (EL)  Charlotte Antonsen (V)  

  Eva Kjer Hansen (V)  Svend Erik Hovmand (V)  

  Jens Kirk (V) Pia Christmas-Møller (KF)  

  Henning Grove (KF)  Kristian Thulesen Dahl (DF)  

  Lene Espersen (KF) Kristeligt Folkeparti og Frihed 2000 havde ikke medlemmer  

 i udvalget.
