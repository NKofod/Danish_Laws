 Vedrørende overenskomst af 11. septemper 1979 mellem finansministeriet og  

 Kvindeligt Arbejderforbund i Danmark.
 Finansministeriet har den 11. september for så vidt angår spørgsmålet om  

 godtgørelse for indgreb i på forhånd fastlagte fridage udtalt som følger:
»For så vidt angår spørgsmålet om godtgørelse for indgreb i en på  

 forhånd fastlagt fridag efter de for tjenestemænd gældende regler, bemærkes,  

 at der i overenskomstens § 6 vedrørende tillægsbetaling er foretaget en  

 udtømmende opregning af de fra tjenestemandssystemet afledte særlige ydelser,  

 der kan komme til udbetaling til de af overenskomsten omfattende  

 medarbejdere.
Godtgørelse for indgreb i en på forhånd fastlagt fridag er ikke  

 omtalt i den nævnte bestemmelse og kan således ikke ydes efter  

 overenskomsten.
Opmærksomheden henledes i denne forbindelse på følgeskrivelsen til  

 overenskomsten, ad § 1, stk. 3, hvoraf fremgår, at overenskomstens parter er  

 enige om, at der om fornødent kan foretages ændringer i allerede  

 bekendtgjorte tjenestelister, idet der dog inden sådanne ændringer foretages,  

 skal ske underretning til de berørte medarbejdere.« Hvilket herved meddeles til orientering.
E.B Nanna Jensen.
 Kriminalforsorgens anstalter, afdelinger, pensioner samt  

 arrestinspektører.
