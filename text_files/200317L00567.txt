Ændringsforslag stillet den 30. april 2004 uden for  

 betænkningen Ændringsforslag til 2. behandling af Forslag til lov om  

 forsikringsformidling [af  

 økonomi‑ og erhvervsministeren (Bendt Bendtsen)] Af  

 	  

    

  

 økonomi- og erhvervsministeren:
Til § 28 13)  

  

 I  

  

 stk. 1, nr. 3,  

  

 ændres », §§ 276-290 om formueforbrydelser eller af  

 den finansielle lovgivning« til: »eller §§ 276-290 om formueforbrydelser«.
[Ændring af de forbrydelsestyper, der skal fremgå af ansattes  

 straffeattester] Til § 37 14)  

  

 Efter stk. 1 indsættes som nyt  

 stykke:
»Stk. 2.  

  

 Underagentvirksomheden eller administrationsselskabet skal over for  

 forsikringsagentvirksomheden  

 eller administrationsselskabet erklære, at den  

 eller de personer i underagentvirksomheden eller i administrationsselskabet,  

 der er ansvarlige for forsikringsformidlingen, besidder den fornødne  

 generelle  

 viden om forsikringsformidling, de  

 personer, der som ansatte i underagentvirksomheden er direkte beskæftiget med  

 forsikringsformidlingen, besidder en passende viden om de  

 forsikringsprodukter,  

 der formidles, og personkredsen  

 omfattet af nr. 1 og 2 ikke er under konkurs og over for arbejdsgiveren har  

 fremvist  

 straffeattest uden indførsel om ubetingede frihedsstraffe i 4 måneder eller  

 derover for overtrædelse af straffelovens § 171 om dokumentfalsk eller §§  

 276-290 om formueforbrydelser.« Stk. 2-6 bliver herefter stk. 3-7.
[Teknisk korrektion og konsekvens af ændringsforslag nr. 13] Bemærkninger Til nr. 13 Med ændringsforslaget begrænses omfanget af de oplysninger,  

 forsikringsagentvirksomheden eller administrationsselskabet skal erklære sig  

 om  

 i forhold til ansatte m.fl.
 Ændringsforslaget skyldes, at Justitsministeriet har gjort  

 opmærksom på, at lovforslaget i den foreliggende form vil nødvendiggøre en  

 væsentlig ændring af bekendtgørelse nr. 218 af 27. marts 2001 om behandling  

 af  

 personoplysninger i Det Centrale Kriminalregister (kriminalregisteret).
Efter § 11 i bekendtgørelsen om kriminalregisteret omfatter de  

 såkaldte »private straffeattester« alene overtrædelser af straffeloven,  

 lovgivningen om euforiserende stoffer eller udenlandske afgørelser om  

 overtrædelse af tilsvarende love.
De private straffeattester indeholder  

 således  

 ikke oplysning om afgørelser, der alene vedrører overtrædelser af den  

 finansielle lovgivning.
En ændring af reglerne vil indebære ikke ubetydelige  

 administrative vanskeligheder  idet udstedelse af de i lovforslaget  

 nævnte  

 straffeattester af edb-tekniske grunde i givet fald skulle håndteres manuelt  

   

 og vil samtidig indebære en principiel fravigelse af kriminalregisterets  

 generelle  

 opbygning.
Dette skal sammenholdes med, at Justitsministeriet har oplyst, at  

 der er meget få afgørelser (formentlig højst 3 i de seneste 5 år), der  

 udelukkende vedrører overtrædelser af den finansielle lovgivning, og hvor der  

 idømmes ubetinget fængsel i 4 måneder eller derover.
 Det foreslås på den baggrund, at den foreslåede bestemmelse i §  

 28, stk. 1, nr. 3, ændres således, at den straffeattest de pågældende  

 personer  

 skal fremvise er i overensstemmelse med de eksisterende regler om private  

 straffeattester.
Til nr. 14 Som konsekvens af ændringsforslag nr. 13 stilles dette  

 ændringsforslag i stedet for ændringsforslag nr. 6 i betænkningen, som  

 samtidig  

 ønskes taget tilbage.
