Kendelse fra Pressenævnet i sag nr.  

 1/1995 [A] har på egne og på 8 tidligere Claus Kettel  

 medarbejderes vegne klaget til Pressenævnet over, at bladet  

 Ingeniøren har afvist at bringe et dementi i anledning af en artikel i  

 Ingeniøren nr. 48, der blev offentliggjort den 2. december 1994.
I artiklen, der havde overskriften "Kemi åbner  

 dørene - Kemikerpar med tre kemikerbørn mener, at ingen  

 uddannelse giver så mange muligheder som netop deres.
Men karrieren  

 kommer ikke af sig selv, især ikke for kvinderne", hed det bl.a.:
 "Det mener ægteparret  Lotte  Hummer (55) og  Jan  

  Hummer (57), der begge blev kemi-civilingeniører i 1963.
 ....
 Nedtur.
Det var i 1991, netop på et tidspunkt, da  Jan havde  

 mulighed for at overtage instrumentfirmaet Claus Kettel.
I stedet blev det  

 mig, der købte aktiemajoriteten og blev administrerende  

 direktør.
Pengene fik jeg ved at opsige min pension i Dansk  

 Ingeniørforenings Pensionskasse.
Virksomheden var dårligere end ventet, så det  

 første år gik med at få den strikket sammen til tre  

 bæredygtige afdelinger.
Så snuppede et par medarbejdere de bedste  

 agenturer, og endnu en rekonstruktion var nødvendig.
Jeg arbejdede som  

 død og djævel, for jeg ville vise, at jeg kunne klare  

 opgaven.
Derfor følte jeg det som et stort nederlag, da det endte med  

 betalingsstandsning og konkurs.
Samtidig ramte det mig hårdt, at mange  

 af medarbejderne nærmest virkede ligeglade, og nogle direkte var  

 illoyale." Klageren har fremlagt skrivelse af 20. december 1994 til  

 Ingeniøren, hvoraf bl.a. fremgår:
 "På vegne af en kreds af tidligere Claus Kettel  

 medarbejdere, skal vi hermed tilkendegive vores utilfredshed med  

 artiklen.
 I afsnittet nedtur omtales vi som uvederheftige personer,  

 der snuppede agenturerne fra  Lotte  Hummer og i øvrigt var dovne og  

 uloyale.
 Dette er direkte i modstrid med sandheden, sagen var den,  

 at  Lotte  Hummer, i stedet for at betale leverandørerne, brugte  

 pengene på at ændre firmaets image, med nyt udstillingsmateriale,  

 brevpapir m.m., udgifter der beløb sig til flere hundrede tusinde.
 Dette betød, at flere af de store  

 leverandører en efter en opsagde firmaet som distributør, nogle  

 af disse valgte at starte egen afdeling i Danmark, andre at lade deres kontor  

 i Stockholm overtage styringen, og hvad er så mere naturligt, end at  

 den ansvarlige sælger og tekniker følger med.
 Der stod firmaet så med en alt for stor  

 administration og uden indtægtsgivende produkter, dette prøvede  

 vi forgæves at forklare fru Hummer, men hendes stædighed  

 forbød hende at lytte til medarbejderne, og derfor måtte hun  

 gå i betalingsstandsning.
 Her startede så illoyaliteten - men det var ikke  

 medarbejderne, der var illoyale overfor firmaet, men firmaet, der var illoyal  

 overfor leverandører og offentlige myndigheder.
 Inventar blev solgt til  Jan  Hummers virksomhed for  

 mindre end det reelt kostede os at sende det til hans firma i Norge,  

 agenturer blev solgt, selvom man end ikke havde tilladelse til noget  

 sådant, og flere blev solgt under falske forudsætninger.  

 Eksempelvis blev flere af vore leverandører oplyst om, at undertegnede  

 fulgte med, og at skiftet reelt ingen betydning havde, andre agenturer blev  

 solgt til Kontram, som så i en periode kaldte sig Kontram Claus Kettel,  

 for ellers kunne man ikke bibeholde agenturerne.
Vi skal derfor bede Dem dementere disse urigtigheder om de  

 tidligere medarbejdere.
Vi kan eventuelt tage et møde om sagen, hvor  

 De kan møde nogle af de medarbejdere, der er berørt af  

 artiklen." Af bladets svar den 21. december 1994 fremgår  

 bl.a.:
"Redaktionen finder ikke, at der er grundlag for at bringe  

 et "dementi" af  Lotte  Hummers udtalelser, sådan som De ønsker.  

 Dels fordi hun vedstår, hvad hun er citeret for i artiklen, dels fordi  

 der synes at være tale om en sag, hvor påstand står over  

 for påstand.
I øvrigt er  Lotte  Hummers bemærkninger ikke  

 rettet mod navngivne personer, hvorfor det vil være umuligt for bladets  

 læsere at opfatte hendes kritik som specielt møntet på Dem  

 m.fl.
Vi skønner derfor, at et eventuelt efterspil  

 bør foregå blandt de involverede parter og ikke i  

 Ingeniørens spalter." Herefter fremsendte klageren følgende "dementi",  

 som han ønskede bragt i bladet:
 "I vores artikel i Ingeniøren/job nr. 48 havde vi  

 en artikel skrevet af  Annette  Hartung i samarbejde med Fru  Lotte  

  Hummer.
Heri var et afsnit om perioden 91-92, hvor  Lotte  Hummer  

 var ejer af firmaet Claus Kettel A/S, og man kunne ud fra de oplysninger, vi  

 havde fået af fru  Hummer få den opfattelse, at medarbejderne  

 havde stjålet agenturerne fra firmaet, ligesom der også var  

 direkte beskyldninger om dovenskab og illoyalitet fra medarbejdernes side,  

 disse påstande er der ved nærmere undersøgelser ikke  

 belæg for, hvorfor vi hermed undskylder at have bragt disse i  

 bladet." Bladet afslog at bringe "dementiet".
 Til støtte for klagen har [A] gjort gældende,  

 at der er tale om udokumenterede oplysninger, som er direkte i modstrid med  

 sandheden, og at artiklen har berørt klageren personligt.
I en udtalelse om klagen har Ingeniøren  

 anført, at der ikke er tale om navngivne medarbejdere.
Det  

 fremgår endvidere tydeligt, at der ikke refereres til alle  

 medarbejderne, hvorfor det ikke kan antages, at oplysningerne vil være  

 egnet til at påføre klager skade af betydning.
For så vidt  

 angår oplysningerne i artiklen om, at mange af medarbejderne  

 nærmest virkede ligeglade, og at nogle direkte var illoyale, er dette  

 subjektive vurderinger, hvorfor der alene af den grund ikke er krav på  

 genmæle.
Bladet har endvidere anført, at klagernes forslag  

 til genmæle ikke opfylder betingelserne i lovens § 38, da forslaget er  

 udformet som et dementi affattet af bladet.
Det må fremgår, at  

 der er tale om klagerens opfattelse af sagen.
 Følgende nævnsmedlemmer har deltaget i sagens  

 behandling: Axel Kierkegaard, Hans Dam, Ulrik Holmstrup og Ole Malmqvist.
 Pressenævnet udtaler:
 Selvom der ikke i artiklen refereres til alle tidligere  

 medarbejdere i Claus Kettel firmaet, er antallet af disse medarbejdere efter  

 det oplyste så begrænset, at omtalen i artiklen findes at kunne  

 påføre klager skade i medieansvarslovens forstand.
Udtalelserne i artiklen om, at mange af medarbejderne  

 nærmest virkede ligeglade, og at nogle direkte var illoyale, må  

 betegnes som  Lotte  Hummers subjektive vurdering.
Klager har derfor ikke  

 krav på genmæle over for disse udtalelser.
Udtalelsen "så snuppede et par medarbejdere de  

 bedste agenturer", må anses som en faktisk oplysning.
Da berettigelsen  

 af denne udtalelse ikke er dokumenteret, har klager krav på  

 genmæle, og Ingeniøren pålægges i henhold til  

 medieansvarslovens § 39 at offentliggøre følgende:
 "Genmæle.
 I en artikel i Ingeniøren nr. 48, der udkom den 2.  

 december 1994, oplyste den daværende direktør for firmaet Claus  

 Kettel, at et par tidligere medarbejdere "snuppede ... de bedste agenturer".  

 Dette er udokumenteret.
[A] på egne og på [B]s, [C]s, [D]s, [E]s,  

 [G]s, [H]s og [I]s vegne." Afsagt den 9. februar 1995.
