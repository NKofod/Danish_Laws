Et selskabs henvendelse til offentligheden med tilbud om køb og salg  

 af suspenderede, børsnoterede aktier var i strid med børsmæglerselskabers og  

 pengeinstitutters m.fl.'s eneret i henhold til § 4 Efter forhandling i medfør af fondsbørslovens § 47 med et selskab, der  

 dels i en af selskabet udgivet publikation, der blev sendt til 16-17.000  

 kunder, dels via annoncer i dagbladene tilbød sig som køber og sælger af  

 suspenderede, børsnoterede aktier, erklærede selskabet, at det ville ophøre  

 med at rette henvendelse til offentligheden vedrørende børsnoterede  

 værdipapirer, da det er i strid med børsmæglerselskabers og pengeinstitutters  

 m.fl.'s eneret i medfør af fondsbørslovens § 4. Da selskabet altid handlede  

 over egenbeholdningen af værdipapirer, var der ikke tale om krænkelse af  

 Københavns Fondsbørs' eneret til at sammenføre købs- og salgstilbud  

 vedrørende børsnoterede aktier.
