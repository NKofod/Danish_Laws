God revisorskik Den   28. januar 1998 -  afsagde Revisornævnet i  

 sagen j. nr. 97-31.600   Iulian Christian Stoica og Susanne Stoica mod  

 registreret revisor Jørgen Møller Christensen og registreret  

 revisor Per Riis - sålydende KENDELSE:
Ved kendelse afsagt den 2. december 1996 af  

 Disciplinærnævnet for Registrerede Revisorer (sag nr.
R-4/1996)  

 blev registreret revisor Jørgen Møller Christensen og  

 registreret revisor Per Riis på baggrund af en klage fra Iulian  

 Christian Stoica og Susanne Stoica hver pålagt en bøde på  

 5.000 kr. for at have tilsidesat god revisorskik.
De indklagede blev frikendt  

 for en række klagepunkter.
 Disciplinærnævnet fandt de indklagede skyldige  

 i at have undladt at sikre sig, at de fornødne tilladelser til  

 omlægning af koncernens regnskabsår var eller ville blive  

 indhentet, hvorved de indklagede ikke har levet op til god revisorskik.
 Ved skrivelse af 25. februar 1997 har de indklagede ved  

 deres advokat i medfør af lov om registrerede revisorer § 11 b  

 rettidigt indbragt kendelsen for Revisornævnet og nedlagt påstand  

 om frifindelse subsidiært advarsel.
 Klagerne er ved Revisornævnets skrivelse af 9. april  

 1997 opfordret til at fremkomme med en udtalelse, jf. § 7, stk. 1, i  

 bekendtgørelse om Revisornævnet.
 Sagen er behandlet på et møde i  

 Revisornævnet den 4. december 1997 med deltagelse af formanden og 4  

 medlemmer, jf. lov om registrerede revisorer § 11 d, stk. 2, jf. lov om  

 statsautoriserede revisorer § 19, stk. 3, 1. pkt.
 Indklagedes advokat har i skrivelse af 4. juni 1997  

  blandt andet anført:
 "                          ..
Det forhold, at mine klienter ved indsendelsen af  

 ansøgningen om sambeskatningen den 4. juli 1995 ikke nærmere  

 kontrollerede, om advokat Steen Rønne havde indhentet alle  

 nødvendige tilladelser i forbindelse med den ultimo 1993  

 gennemførte omlægning af REKA Kontormaskiner A/S´  

 regnskabsår, kan ikke indebære, at mine klienter har tilsidesat  

 god revisorskik.
Mine klienter ville i øvrigt i juli 1995 alene kunne  

 have gjort det, de gjorde få måneder senere, da det blev  

 konstateret, at tilladelsen til omlægningen manglede, nemlig  

 foranledigede at der blev ansøgt om dispensation.
 Realiteten i nærværende sag er under alle  

 omstændigheder, om mine klienter har tilsidesat god revisorskik ved  

 ikke at kontrollere det af advokat Steen Rønne udførte arbejde  

 i forbindelse med den på ekstraordinær generalforsamling den 28.  

 december 1993 vedtagne omlægning af REKA Kontormaskiner A/S´  

 regnskabsår.
 Som anført i min skrivelse af 25. februar  

 d.å. er det min klare opfattelse, at mine klienter ikke herved kan  

 anses for at have tilsidesat reglerne om god revisorskik.
." Indklagedes advokat anførte endvidere i skrivelse  

 af 29. september 1997:
" at   mine klienter alene skulle ansøge om  

 tilladelse til sambeskatning, hvilken ansøgning først skulle  

 indsendes halvandet år efter omlægningen af regnskabsåret i  

 forbindelse med indsendelse af selvangivelse, at   mine klienter har indgivet ansøgningen  

 om tilladelse til sambeskatning rettidigt, og at   Stevns Kommune den 21. august 1995 telefonisk  

 meddelte mine klienter, at der ikke var ansøgt om tilladelse til  

 omlægning af regnskabsåret, hvilket kommunen imidlertid alene  

 anså for en formalitet.
Mine klienter ansøgte den 23. august  

 1995 kommunen om tilladelse til omlægning af regnskabsåret.
Den  

 24. oktober 1995 meddelte Stevns Kommune telefonisk mine klienter, at  

 kommunen ikke havde beføjelse til at bevilge omlægningen.
Stevns  

 Kommune havde på dette tidspunkt allerede været i kontakt med  

 selskabet, som således direkte fra kommunen havde fået meddelelse  

 om, at kommunen ikke kunne give tilladelse til omlægning af  

 regnskabsåret.
. " Klagernes advokat har i skrivelse af 5. maj 1997 blandt  

 andet anført:
 "                      .
Det gøres derfor principalt gældende, At   Stevns Revision A/S efter aftale med advokat Steen  

 Rønne og klager skulle tage sig af selskabernes  

 sambeskatningsforhold, at   Stevns Revision A/S ikke var klar over at der skulle  

 indleveres ansøgning til skatte- myndighederne om ændring af  

 regnskabsår, hvilket forhold klart konstituerer en  

 tilsidesættelse af god revisorskik.
 Særligt for så vidt angår det forhold,  

 at det af de indklagede nu bestrides, at de indklagede efter aftale skulle  

 forestå anmeldelse af ændringer i Reka Kontormaskiner A/S´  

 regnskabsår over for myndighederne, gøres det gældende, at  

 dette helt klart er tilfældet, idet dette naturligt lå i det  

 opdrag, de indklagede modtog fra min kunde.
Subsidiært gøres det i øvrigt i den  

 forbindelse gældende, at selvom de indklagede måtte have den  

 opfattelse, ikke at have været pligtig hertil, har de undladt at  

 rådgive mine kunder og advokat Steen Rønne herom, uagtet at  

 dette efter de indklagedes egne angivelser i brevet af 19. marts 1996 (bilag  

 2) var deres opgave.
Rådgivning herom er ganske enkelt ikke sket, idet  

 ingen af revisorerne har været bekendt med reglerne herom.
 Der er således i denne henseende handlet i eklatant  

 strid med god revisionsmæssig skik, for hvilket der nedlægges  

 påstand om, at der bør tildeles reg. revisor Per Riis og reg.  

 revisor Jørgen Møller en bøde, hvis størrelse  

 bør fastlægges efter nævnets skøn    ..
 .
Det bestrides at de indklagede i den forbindelse med rette  

 kan henvise til ikke at være pligtig at kontrollere andre  

 professionelle rådgiveres arbejde, idet det herom gøres  

 gældende, at det helt oplagt var de indklagedes pligt at rådgive  

 om, og assistere med faglig viden.
Det bemærkes i den forbindelse, at  

 de indklagede har oppebåret et ikke ubetydeligt vederlag herfor,  

 hvilket efter forholdene gøres gældende at måtte betragtes  

 som en skærpende omstændighed.
 Det gøres derfor i den henseende gældende, at  

 der foreligger en tilsidesættelse af god revisorskik, hvorfor de  

 indklagede også af denne årsag bør tildeles en  

 bøde, hvis størrelse det gøres gældende  

 nærmere bør fastlægges efter Nævnets  

 skøn.
" I skrivelse af 24. juni 1997 anførte klagernes  

 advokat blandt andet:
 "                    ..
 Idet referat af det passerede under generalforsamling den  

 28. 12. 1993 og det efterfølgende bestyrelsesmøde af samme dato  

 vedlægges, bemærkes, at det på mødet den 28. 12.  

 1993 var vedtaget, at overdragelsen af hele virksomheden Reka I/S skulle  

 overgå til selskabsform, og det bemærkes i den sammenhæng,  

 at det var revisor Jørgen Møller, der foranledigede denne model  

 opstillet, ligesom det var ham der over for bestyrelsen forelagde den  

 fremtidige koncernstruktur.
" Ingen af parterne gav møde i sagen.
 Sagen er herefter afgjort på det foreliggende,  

 skriftlige grundlag.
 Revisornævnets bemærkninger:
Som sagen er oplyst, må Revisornævnet  

 lægge til grund, at revisor Jørgen Møller Christensen  

 deltog i møderne den 28. december 1993, hvor de relevante beslutninger  

 om omlægning af regnskabsår og sambeskatning blev truffet.
Uanset  

 at der i møderne deltog advokat, der blev valgt som formand for  

 bestyrelserne, har der påhvilet revisor et ansvar for, at klienten blev  

 rådgivet i tilstrækkeligt omfang, og et medansvar for, at der  

 blev indgivet de relevante anmeldelser og ansøgninger, herunder  

 vedrørende omlægning af regnskabsår.
Revisor Jørgen  

 Møller Christensen findes ikke at have opfyldt sin pligt i så  

 henseende.
I dette omfang har han ikke levet op til god revisorskik.
 Som anført i Disciplinærnævnets  

 kendelse er regnskaberne udarbejdet i forventning om, at advokaten havde  

 indhentet de nødvendige tilladelser til omlægning af  

 regnskabsår.
Revisor Per Riis har underskrevet regnskaberne uden at  

 sikre sig, at de nødvendige tilladelser forelå.
I dette omfang  

 har han ikke levet op til god revisorskik.
 Sanktionen for hver af de indklagede findes at kunne  

 fastsættes til en advarsel.
 I øvrigt stadfæstes kendelsen.
 I medfør af Bekendtgørelsen om  

 Revisornævnet § 11, stk 3, er det bestemt, at kendelsen skal  

 offentliggøres.
 Thi bestemmes:
 Disciplinærnævnets kendelse ændres  

 således, at revisorerne Jørgen Møller Christensen og Per  

 Riis hver tildeles en advarsel.
Bilag Under denne sag har Iulian Christian Stoica og Susanne Stoica ved  

 skrivelse af 13. februar 1996 anmodet nævnet om at tage stilling til en  

 klage over registreret revisor Jørgen Møller Christensen og  

 registreret revisor Per Riis.
 Erhvervs- og Selskabsstyrelsen har oplyst, at Jørgen Møller  

 Christensen og Per Michael Riis blev optaget i Revisorregisteret henholdsvis  

 den 30. december 1982 og den 12. december 1989.
Det fremgår af sagen, at klagerne i 1993 besluttede at overdrage  

 virksomheden, REKA I/S, der var beskæftiget med handel med  

 kontormaskiner i Danmark og Rumænien, til et selskab.
Virksomheden  

 skulle opdeles således, at virksomheden med salg af kontormaskiner til  

 Rumænien og den øvrige del af virksomheden skulle overdrages til  

 hver sit selskab, der skulle ejes af et holdingselskab.
I december 1993 blev  

 der med bistand fra advokat Steen Rønne indkøbt 3  

 skuffeselskaber; 2 anpartsselskaber og 1 aktieselskab.
De indklagede  

 revisorer bistod klagerne med etableringen af selskabskonstruktionen.  

 På en generalforsamling den 28. december 1993 blev de 3 selskabers  

 navne ændret til henholdsvis REKA Holding ApS, REKA Kontormaskiner A/S  

 og REKA Business System ApS.
Det blev på samme generalforsamling  

 besluttet at ændre regnskabsåret for aktieselskabet til det samme  

 regnskabsår som de 2 anpartsselskaber, således at sambeskatning  

 mellem selskaberne kunne finde sted.
Advokat Steen Rønne fremsendte  

 til Erhvervs- og Selskabsstyrelsen registreringsblanket for aktieselskabet  

 med regnskabsåret angivet i overensstemmelse med det ændrede  

 regnskabsår, ligesom han indgav anmeldelse herom til told- og  

 skatteregionen.
Bestyrelsen i de 3 selskaber, REKA Holding ApS, REKA  

 Kontormaskiner A/S og REKA Business System ApS, bestod af advokat Steen  

 Rønne samt klagerne.
Klageren, Iulian Stoica, var tillige  

 direktør i selskaberne.
 De indklagede anmodede ved skrivelse af 4. juli 1995 skatteforvaltningen i  

 Stevns kommune om sambeskatning for selskaberne, hvilket blev afslået  

 under henvisning til, at der ikke var søgt om omlægning af  

 regnskabsåret for aktieselskabet hos ligningsmyndighederne.
 De indklagedes advokat, advokat Svend Erik Holm, har under sagen oplyst,  

 at der efterfølgende er søgt om ændring af  

 aktieselskabets regnskabsår, og at det forventes, at  

 ligningsrådet giver tilladelse hertil.
 De indklagede bistod endvidere klagerne med økonomisk  

 rådgivning, bogføring samt udarbejdelse af årsregnskaber  

 for 1993/94 og 1994/95.
 I regnskabet pr. 1. april 1994 for REKA Business System ApS har de  

 indklagede i revisionspåtegningen af 15. december 1994  

 anført:
" Under omsætningsaktiver er anført mellemregningskonto med I/S  

 kr. 2.217.080,-. Dette I/S består af Iulian og Susanne Stoica, der er  

 tale om et lån til direktions- og bestyrelsesmedlemmer der er i strid  

 med anpartsselskabslovens paragraf 84.
 ".
Regnskabet er underskrevet af samtlige bestyrelsesmedlemmer og selskabets  

 direktør, Iulian Stoica.
Det blev dog indsendt til Erhvervs- og  

 selskabsstyrelsen alene med underskrift fra Susanne Stoica.
På baggrund  

 af revisionspåtegningen i regnskabet foretog Erhvervs- og  

 Selskabsstyrelsen anmeldelse til politiet, hvilket blev meddelt klagerne ved  

 skrivelse af 15. februar 1995. Efter afhøring af klagerne indstillede  

 politiet efterforskningen vedrørende overtrædelse af den  

 daværende anpartsselskabslovs § 84, stk. 1, og Erhvervs- og  

 Selskabsstyrelsen afsluttede den 22. marts 1995 behandlingen af sagen efter  

 den 22. marts 1995 at have modtaget en erklæring fra indklagede Per  

 Riis om, at selskabet havde modtaget tilgodehavendet med tillæg af  

 renter.
 Klagerne har anført følgende klagepunkter:
 1) at de indklagede ikke har søgt om sambeskatning for REKA  

 Business System ApS og REKA Kontormaskiner A/S.
 2) at de indklagede ikke har ændret regnskabsåret for  

 REKA Kontor-maskiner A/S.
 3) at de indklagede til Erhvervs- og Selskabsstyrelsen har  

 afleveret udkast til regnskab for REKA Business System ApS med  

 påtegning om et ulovligt lån, uagtet at regnskabet ikke var  

 vedtaget af  bestyrelsen eller den administrerende direktør.
 4) at de indklagede har fremsendt uspecificerede regninger.
 5) at de indklagede har udvist passivitet, således at de af  

 dem begåede fejl kan være årsag til virksomhedens  

 lukning.
 Der har under sagen været afholdt møde i nævnet den 9.  

 maj 1996, hvor klageren, Iulian Christian Stoica, og de indklagede gav  

 møde og afgav forklaring.
Iulian Christian Stoica har bl.a. forklaret, at Susanne Stoica  

 fulgte revisorens anvisninger med hensyn til underskrift på regnskabet  

 for REKA Business System ApS, mens han var bortrejst.
Revisoren burde have  

 ventet på hans hjemkomst, således at han kunne underskrive.  

 Oplysningen om det ulovlige anpartshaverlån var forkert, men han skrev  

 under senere, fordi den regnskabsmæssige situation var presserende.  

 Udsendelsen af regnskabet alene med bestyrelsesformandens telefoniske  

 godkendelse var ikke en tilfredsstillende godkendelse af det ulovlige  

 anpartshaverlån.
I øvrigt forelå der ikke et  

 anpartshaverlån, idet midlerne stod på kontoen i den Danske Bank  

 den 7. marts 1994, dog i Susanne Stoicas navn og ikke i selskabets navn.
Der  

 stod både private midler og selskabets midler på kontoen, hvilket  

 skyldtes, at hun personlig kunne opnå en bedre forrentning end  

 selskabet kunne.
Den Danske Bank har senere bekræftet, at midlerne ikke  

 tilhørte I/S.
De havde anmodet om overflytning af midlerne til  

 selskabet, forinden regnskabet blev sendt ind, men det skete imidlertid ikke.
Indklagede, Per Riis, har bl.a. forklaret, at han flere gange overfor  

 Susanne Stoica gjorde opmærksom på, at lånet ville blive  

 omtalt i påtegningen.
Det blev endvidere i forbindelse med stiftelsen  

 adskillige gange gjort klart, at de likvide midler skulle holdes adskilt fra  

 private midler.
Indklagede, Jørgen Møller Christensen, har bl.a.  

 forklaret, at selskabet blev indkøbt i slutningen af 1993. Advokat  

 Steen Rønne ændrede vedtægterne og foretog anmeldelse til  

 told og skat.
Der blev ikke talt om ændring af regnskabsåret.  

 Indklagede opfattede det således, at advokat Rønne skulle  

 sørge herfor, hvilket advokat Rønne i øvrigt har  

 medgivet var en fejl ikke skete.
Det var de indklagedes opfattelse, at det  

 ikke var klagernes opgave at foretage anmeldelsen om ændring af  

 regnskabsåret, men at det var en rådgiveropgave.
Det er korrekt,  

 at regnskabet blev sendt ind til Erhvervs- og Selskabsstyrelsen kun  

 underskrevet af Susanne Stoica.
Det var med bestyrelsesformanden, advokat  

 Steen Rønnes telefoniske godkendelse, at det blev indsendt på  

 denne måde på den sidste dag for at undgå  

 tvangsopløsning.
Regnskabet blev senere underskrevet i uændret  

 form.
 Klageren har under mødet frafaldet klagepunkt 4 vedrørende  

 det af de indklagede fakturerede arbejde.
De indklagede har vedrørende de enkelte klagepunkter  

 anført, Ad pkt. 1) Der blev søgt rettidigt om sambeskatning, men  

 denne kunne ikke gennemføres som følge af, at  

 ansøgningen om ændring af regnskabsåret manglede.
 Ad pkt. 2)  Det erkendes, at der er begået en fejl i  

 forbindelse med ændringen af regnskabsåret for REKA  

 Kontormaskiner A/S, men fejlen er begået af advokat Steen Rønne,  

 der forestod indkøbet af skuffeselskaberne, ligesom han forestod  

 ændring af vedtægterne, herunder anmeldelse af  

 ændringerne.
Ad pkt. 3) Det blev adskillige gange i løbet af  

 regnskabsåret 1993/94 påtalt, at bogføringen var  

 forsømt, og den blev først rekonstrueret efter  

 regnskabsårets udløb.
På det tidspunkt, hvor det var  

 muligt at gennemføre revisionen, blev det konstateret, at de  

 betydelige kontante midler, som tilhørte det ene af  

 anpartsselskaberne, var indsat på klagernes personlige bankkonto.
Der  

 blev fremsat mundtlige påkrav over for klagerne, og  

 bestyrelsesformanden blev orienteret, uden at det førte til, at  

 midlerne blev overflyttet til selskabets konto inden afslutningen af  

 revisionen.
Regnskabet blev herefter forsynet med påtegningen om det  

 ulovlige anpartshaverlån.
Både klageren, Iulian Stoica, og de  

 øvrige bestyrelsesmedlemmer i Reka Business System ApS har  

 efterfølgende underskrevet regnskabet for 1993/94, hvor det  

 udtrykkeligt i revisionspåtegningen er anført, at en  

 mellemregningskonto på 2.217.080 kr. er et lån i strid med  

 anpartsselskabsloven.
 Ad pkt. 5) De indklagede har bestridt dette klagepunkt.
 Disciplinærnævnet skal udtale:
 Ad klagepunkt 1 og 2:
Efter de foreliggende oplysninger, herunder fra bestyrelsesformanden,  

 advokat Steen Rønne, lægger nævnet til grund, at koncernen  

 bestod af tre selskaber, og at koncernens ledelse ønskede, at disse  

 selskaber skulle sambeskattes.
Imidlertid havde aktieselskabet et  

 regnskabsår, der afveg fra regnskabsåret for anpartsselskaberne.  

 På en generalforsamling i aktieselskabet den 28. december 1993 blev det  

 derfor besluttet at ændre dette selskabs regnskabsår.
 Det lægges videre til grund, at de indklagede derpå  

 udarbejdede regnskaber for koncernens selskaber pr. 1. april 1994 baseret  

 på sambeskatning og et harmoniseret regnskabsår.
 Nævnet finder, at det derfor har påhvilet de indklagede at  

 sikre sig, at de fornødne tilladelser hertil forelå eller ville  

 blive indhentet.
 For så vidt angår den efter selskabsskattelovens § 31  

 nødvendige tilladelse til sambeskatning, må det lægges til  

 grund, at de indklagede ved skrivelse af 4. juli 1995 rettidigt  

 ansøgte herom.
 Nævnet frifinder derfor de indklagede for den under punkt 1 rejste  

 klage.
 Hvad derimod angår den efter selskabsskattelovens § 10  

 fornødne tilladelse til omlægning af regnskabsår, må  

 det efter de indklagedes oplysninger lægges til grund, at de  

 udarbejdede regnskaberne i forventning om, at advokat Steen Rønne  

 havde indhentet tilladelser, men uden at sikre sig, at dette var sket.
 Herved har de indklagede efter nævnets opfattelse ikke levet op til  

 god revisorskik, og den under punkt 2 rejste klage anses derfor for  

 berettiget.
 Ad klagepunkt 3:
 Det lægges til grund, at de indklagede indsendte regnskabet  

 til Erhvervs- og Selskabsstyrelsen på den sidste dag for rettidig  

 indgivelse og for at undgå tvangsopløsning i tilfælde af  

 fristoverskridelse, at  Iulian Stoicas underskrift ikke kunne  

 indhentes, idet han var i udlandet, at Susanne Stoica havde  

 underskrevet regnskabet, at indsendelsen skete med  

 bestyrelsesformandens telefoniske godkendelse samt, at den samlede  

 bestyrelse senere underskrev regnskabet i uændret form.
Under disse omstændigheder finder nævnet ikke grundlag for at  

 fastslå, at de indklagede ubeføjet har indsendt det  

 pågældende regnskab til Erhvervs- og Selskabsstyrelsen.
Som  

 følge heraf frifindes de indklagede på dette punkt.
 Ad klagepunkt 4:
 Punktet er frafaldet af klagerne.
 Ad klagepunkt 5:
Nævnet finder ikke grundlag for at fastslå, at de indklagede -  

 ud over det om klagepunkt 2 anførte - har begået fejl eller  

 udvist manglende omhu ved udførelsen af deres hverv som registrerede  

 revisorer.
Nævnet frifinder således de indklagede for den under  

 punkt 5 rejste klage.
o0o Efter det anførte finder nævnet alene, at den under punkt 2  

 nævnte klage er berettiget, mens de indklagede i øvrigt  

 frifindes.
I medfør af § 11 a, stk. 1, i lov om registrerede revisorer  

 pålægger nævnet herefter hver af de indklagede en  

 bøde på 5.000 kr.
 T h i   b e s t e m m e s :
 De indklagede, registreret revisor Jørgen Møller Christensen  

 og registreret revisor Per Riis, pålægges hver en bøde  

 på 5.000 kr.
