 Arbejdsformidlingskontorerne.
 Arbejdsmarkedsnævnene.
I Vederlag Med virkning fra 1/4 1978 fastsættes følgende retningslinier for ydelse af  

 vederlag:
A.
Arbejdsmarkedsnævnsformænd og formandssuppleanter.
Til formændene og til disses suppleanter for så vidt de ved formandens  

 forfald leder møder udbetales et grundbeløb x) på kr. 445,- pr. møde i nævn  

 eller underudvalg, hvortil kommer taktreguleringstillæg.
Pr. 1/4 1978 udgør  

 det samlede vederlag kr.
Det bemærkes, at der ikke udover vederlaget kan ydes dagpenge.
Eventuelt  

 allerede udbetalte dagpenge for møder afholdt efter 1/4 1978 bedes  

 tilbagebetalt eventuelt ved fradrag i vederlagsydelserne.
------------------- I nævnte grundbeløb er der med virkning fra 1/4 1978 medregnet  

 dyrtidstillæg og midlertidigt tillæg.
Endvidere er regulering foretaget i  

 overensstemmelse med finansministeriets cirkulære af 10. april 1978 om  

 omregning.
 Det herefter fremkomne nye beløb udgør kr. 445,- + taktreguleringstillæg  

 kr. 22,12, i alt kr. 467,12.
 Vederlaget reguleres i henhold til tabel 2 A, finansministeriets  

 lønoversigter.
Endvidere skal det oplyses, at der herudover til formændene udbetales et  

 fast årligt vederlag på kr. 7.475,- i grundbeløb, hvortil kommer  

 taktreguleringstillæg.
Pr. 1/4 1978 udgør det samlede vederlag kr. 8.686,50.
 I tilfælde hvor arbejdsmarkedsnævsformændene og disses suppleanter er  

 ansatte ved statsamterne eller Københavns Overpræsidium, ydes time- og  

 dagpenge i henhold til finansministeriets cirkulære af 25/4 1978. Formænd og  

 formandssuppleanter der er ansat ved statsamterne eller Københavns  

 Overpræsidium kan ikke oppebære vederlag, jfr. indenrigsministeriets  

 skrivelse af 26/1 1978 (bilag nr. 1).
B.
Medlemmer og suppleanter.
 Til nævnenes øvrige medlemmer og suppleanter udbetales til udgangen af  

 september 1978 som hidtil dagpenge i overensstemmelse med de i  

 arbejdsdirektoratets cirkulære af 2. april 1971 givne regler.
 Beløbene udgør pr. 1/4 1978 kr. 167,76 for møder af under 4 timers  

 varighed og kr. 269,47 for møder af over 4 timers varighed.
 Med virkning fra 1. oktober 1978 bortfalder den hidtidige  

 vederlagsordning for medlemmer af arbejdsmarkedsnævn og disses suppleanter,  

 jfr. arbejdsministeriets skrivelse af 27/6 1978 (vedlagt som bilag nr. 2).
 Til medlemmer og suppleanter, som deltager i møder i stedet for medlemmer,  

 ydes der med virkning fra 1. oktober 1978 for forberedelse af og deltagelse i  

 møder i nævnene et samlet vederlag der for møder af indtil 4 timers varighed  

 for tiden udgør kr. 174,26. For møder af mere end 4 timers varighed udgør  

 vederlaget det dobbelte beløb.
 Vederlagene reguleres som anført i bilag 2.
 II Befordringsgodtgørelse.
 Ved deltagelse i møder i arbejdsmarkedsnævn og underudvalg vil der  

 endvidere kunne ydes befordringsgodtgørelse efter følgende regler:
A.
Offentlige transportmidler For befordring med offentlige transportmidler ydes fuld godtgørelse af  

 billetprisen.
B.
Eget befordringsmiddel Statsansatte For benyttelse af eget befordringsmiddel ydes der til statsansatte og  

 andre på hvilke de i finansministeriets cirkulære af 23. februar 1978  

 fastsatte regler finder anvendelse godtgørelse efter de i nævnte cirkulære  

 fastsatte regler (jfr. bilag nr. 3).
 Man skal henlede opmærksomheden på, at der såfremt det drejer sig om  

 tjenestemænd eller andre på hvem finansministeriets cirkulærebestemmelser  

 kommer i anvendelse gælder den i cirkulærets § 3, stk. 2, indeholdte regel  

 om, at befordringsgodtgørelse fra flere statslige eller andre offentlige  

 myndigheder højst kan oppebæres med den høje takst for ialt 12.000 km i et  

 finansår. (For finansåret 1/4 - 31/12 1978 dog kun for 9.000km).
 Ikke-statsansatte.
 Til formænd, medlemmer og suppleanter, der enten ikke deltager i  

 nævnsmøderne som led i deres tjenstlige arbejde eller som led i deres  

 ansættelsesforhold eller for hvem det ovenfor nævnte cirkulære af 23/2 1978 i  

 øvrigt ikke finder anvendelse, udbetales befordringsgodtgørelse med højeste  

 takst for tiden 108 øre pr. km.
III.
Budgettering.
 Med henblik på en ændring i budgetteringen således at vederlag til formænd  

 for arbejdsmarkedsnævnene (konto 02) og mødediæter til medlemmer af  

 arbejdsmarkedsnævnene (konto 06) fra regnskabsåret 1979 skal budgetteres af  

 de enkelte arbejdsmarkedsnævn inden for den tildelte budgetramme, skal man  

 anmode nævnene om at udarbejde et særligt budget over dels hvor stort et  

 beløb, der vil medgå til afholdelsen af ovennævnte udgifter for den  

 resterende del af 1978, dels hvor meget disse udgifter vil beløbe sig til i  

 1979.
 Beløbene bedes angivet i løn- og prisniveau pr. 1. januar 1978 og bedes  

 indsendt til landsarbejdsnævnet senest den 1. oktober 1978.
 P.D.V.
 E.B.
Inga Mørkegaard sekretær De nævnte bilag 1, 2 og 3: indenrigsministeriets skrivelse af 26. januar  

 1978, arbejdsministeriets skrivelse af 27. juni 1978 og finansministeriets  

 cirkulære af 23. februar 1978, er her udeladt.
