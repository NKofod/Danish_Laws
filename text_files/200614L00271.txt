Betænkning afgivet af Arbejdsmarkedsudvalget den 7. februar  

 2007 Betænkning over Forslag  

 til lov om ændring af lov om en aktiv beskæftigelsesindsats,  

  

 lov om ansvaret for styringen af den aktive beskæftigelsesindsats,  

  

 lov om arbejdsløshedsforsikring m.v., lov om aktiv socialpolitik,  

  

 integrationsloven, lov om statens voksenuddannelsesstøtte og lov om  

 godtgørelse  

 ved deltagelse i erhvervsrettet voksen- og efteruddannelse (Velfærdsreformen  forstærket indsats for at nedbringe  

 ledigheden m.v.) [af beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 4 ændringsforslag til  

 lovforslaget.
2. Udvalgsarbejdet Lovforslaget blev fremsat den 13. december 2006 og var til 1.  

 behandling den 11. januar 2007. Lovforslaget blev efter 1. behandling henvist  

 til behandling i Arbejdsmarkedsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og beskæftigelsesministeren sendte den 13. november 2006 dette udkast  

 til udvalget, jf. alm. del  bilag 62. Den 13. december 2007 sendte  

 beskæftigelsesministeren  

 de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Havne- og Terminalarbejdernes Landsklub.
 Beskæftigelsesministeren har over for udvalget kommenteret den  

 skriftlige henvendelse.
Deputationer Endvidere har Havne- og Terminalarbejdernes Landsklub mundtligt  

 over for udvalget redegjort for sin holdning til lovforslaget.
Spørgsmål Udvalget har stillet 1 spørgsmål til beskæftigelsesministeren  

 til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod det  

 under nr. 1 stillede ændringsforslag og for de under nr. 2-4 stillede  

 ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

  

 beskæftigelsesministeren,  

  

 tiltrådt af et  

  

 flertal  

  

 (V, S, DF, KF og RV):
 1)  

  

 Efter nr. 24 indsættes som nyt  

 nummer:
 »01.  

  

 I  

  

 § 36  

  

 indsættes som  

  

 stk. 6:
»Stk. 6.  

  

 Beskæftigelsesministeren  

 kan fastsætte regler om udarbejdelse af grundlaget for vurderingen af, om der  

 er eller kan forventes mangel på arbejdskraft, jf. stk. 4, nr. 2.«« [Bemyndigelse til beskæftigelsesministeren] Af  

 	  

  

 beskæftigelsesministeren,  

  

 tiltrådt af  

  

 udvalget:
 2)  

  

 De i  

  

 nr. 27  

  

 foreslåede paragraffer benævnes: »§ 67 d, § 67 e og § 67 f«.
[Konsekvens af lov nr. 1540 af 20. december 2006] 3)  

  

 I den under  

  

 nr. 50  

  

 foreslåede affattelse af  

  

 §  

 127, stk. 1, nr. 2,  

  

 ændres »og 67 c« til: », 67 c og 67 f«.
[Konsekvens af lov nr. 1540 af 20. december 2006] Til § 2 4)  

  

 I den under  

  

 nr. 4  

  

 foreslåede affattelse af  

  

 §  

 56  

 a, stk. 2,  

  

 ændres »jf. kapitel 4« til: »jf. kapitel  

 2  

 a  

 i lov om en aktiv beskæftigelsesindsats«.
[Konsekvensændring] Bemærkninger Til nr. 1 I det fremsatte lovforslag foreslås det i § 1, nr. 52, at  

 forlænge den særlige adgang til tilbud om vejledning og opkvalificering af  

 længere varighed end 6 uger frem til 1. januar 2009.
 Det er bl.a. en betingelse for at give disse tilbud om  

 længerevarende vejledning og opkvalificering, at tilbuddet kvalificerer til  

 beskæftigelse inden for et område, hvor der er eller kan forventes mangel på  

 arbejdskraft, jf. den gældende § 36, stk. 4, nr. 2.
Som led i overvågningen af udviklingen på arbejdsmarkedet  

 udarbejder beskæftigelsesregionerne på grundlag af retningslinjer fra  

 Arbejdsmarkedsstyrelsen en oversigt over beskæftigelsesmulighederne i  

 regionen.  

 Oversigten omfatter 5 lister, der vedrører: Mindre gode  

 beskæftigelsesmuligheder.  

 Gode beskæftigelsesmuligheder.
Paradoksproblemer.
Mangel på arbejdskraft.  

 Mangel på arbejdskraft af en tværgående og strukturel karakter.
Listerne skal understøtte det daglige arbejde i jobcentrene.  

 Medarbejderne i jobcentrene skal have konkret og detaljeret information om  

 beskæftigelsesmulighederne inden for regionen til brug for vejledning af  

 arbejdssøgende og målretning af de lediges jobsøgning.
Listerne skal konkret  

 anvendes i forhold til en række beskæftigelsespolitiske indsatsområder som  

 flaskehalsbevillingen,  

 bevilling af flyttehjælp og voksenlærlingeordningen.
Der vil endvidere blive  

 fastsat regler om, at de også skal anvendes ved vurdering af, hvor hyppigt  

 der  

 skal være kontaktsamtaler med den ledige.
Er der tale om ledige med  

 kvalifikationer  

 inden for områder med mangel på arbejdskraft, skal kontakten være hyppigere  

 end  

 hver 3. måned.
Der vil ligeledes blive fastsat regler om, at listerne skal  

 anvendes  

 ved vurderingen af, om der kan ydes tilskud til opkvalificering i forbindelse  

 med større afskedigelser.
Det er her en betingelse, at der er tale om  

 opkvalificering inden for områder, hvor der er eller kan forventes mangel på  

 arbejdskraft.
 For at sikre en ensartet og forenklet administration i  

 jobcentrene foreslås det, at beskæftigelsesministeren bemyndiges til også at  

 fastsætte regler om udarbejdelse af grundlaget for vurderingen i den gældende  

 §  

 36, stk. 4, nr. 2, om at tilbud i den første ledighedsperiode om  

 længerevarende  

 vejledning og opkvalificering skal kvalificere til beskæftigelse inden for  

 områder, hvor der er eller kan forventes mangel på arbejdskraft.  

 Bemyndigelsen  

 vil blive anvendt til at fastsætte, at det bliver obligatorisk for  

 jobcentrene  

 at anvende listerne om mangel på arbejdskraft og mangel på arbejdskraft af en  

 tværgående og strukturel karakter ved vurderingen af, om et tilbud  

 kvalificerer  

 til beskæftigelse inden for områder, hvor der er eller kan forventes mangel  

 på  

 arbejdskraft.
Til nr. 2 og 3 Der er alene tale om konsekvensændringer af paragrafnumre som  

 følge af ændringen af lov om en aktiv beskæftigelsesindsats ved lov nr. 1540  

 af  

 20. december 2006.
Til nr. 4 Der er alene tale om en konsekvensændring som følge af, at  

 bestemmelserne om inddragelse af andre aktører i det fremsatte lovforslag er  

 foreslået flyttet fra lov nr. 522 af 24. juni 2005 om ansvaret for og  

 styringen  

 af den aktive beskæftigelsesindsats til lov om en aktiv  

 beskæftigelsesindsats,  

 jf. lovforslagets § 1, nr. 7, og § 2, nr. 1-3.
Charlotte Antonsen (V)   

 Ulrik Kragh (V)  

  

  fmd.  

  

 Tina Nedergaard (V)   

 Marion Pedersen (V)   

 Jens Vibjerg (V)   

 Bent Bøgsted (DF)   

 Colette L.
Brix (DF)   

 Lars Barfoed (KF)   

 Jakob Axel Nielsen (KF)   

 Thomas Adelskov (S)   

 Kirsten Brosbøl (S)   

 Jytte Andersen (S)  

  

  nfmd.  

  

 Anne‑Marie Meldgaard (S)   

 Lone Møller (S)   

 Elisabeth Geday (RV)   

 Ole Sohn (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 105 Bilagsnr.
Titel 1 Høringssvar og høringsnotat, fra beskæftigelsesministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Henvendelse af 25/1-07 fra Havne- og Terminalarbejdernes  

 Landsklub 5 Ændringsforslag fra beskæftigelsesministeren 6 1. udkast til betænkning Oversigt over spørgsmål og svar vedrørende L 105 Spm.nr.
