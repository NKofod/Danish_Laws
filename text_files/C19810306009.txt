 Arbejdsformidlingskontorerne.
 De statsanerkendte arbejdsløshedskasser.
 Under hensyntagen til at ydelser, der udbetales i henhold til reglerne om  

 mobilitetsfremmende ydelser, er B-skattepligtige, skal direktoratet, efter  

 anmodning fra statsskattedirektoratet i henhold til skattekontrollovens § 8  

 D, oplyse, at arbejdsformidlingskontorerne - med virkning for året 1981 og  

 senere - skal meddele de skattelignende myndigheder oplysning om de i et  

 kalenderår ydede mobilitetsfremmende ydelser til arbejdssøgende.
 Direktoratet vil senere meddele retningslinier for AF-kontorernes  

 indberetninger til de skattelignende myndigheder.
 Direktoratet skal samtidig indskærpe, at der såvel ved orientering om som  

 ved udbetaling af mobilitetsfremmende ydelser enten skriftligt eller  

 mundtligt skal gives oplysning til den arbejdssøgende om, at ydelserne er  

 B-skattepligtige, og at der vil blive meddelt skattemyndighederne oplysning  

 om udbetalte beløb til den enkelte arbejdssøgende.
 P.D.V.
