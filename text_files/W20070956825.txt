Landsskatteretskendelse  

 vedr.
F.m.b.a. - ejer af 60% af børsnoteret selskab - erhvervsmæssig drift Klagen angår, at foreningen A  

 som ejer af 60 % af det børsnoterede selskab B A/S er anset for at udøve  

 erhvervsmæssig virksomhed i relation til selskabsskattelovens § 1, stk. 1,  

 nr.  

 6, jf. § 1, stk. 4, med derfor følgende ansættelse af skattepligtig indkomst.
Landsskatterettens afgørelse Indkomståret 2002 - Skattepligtig  

 indkomst Selskabsrevisionen har ansat  

 indkomsten til 917 tkr.
Landsskatteretten ændrer  

 indkomsten til 0. For så vidt C G/S i år 2002 er omdannet til A f.m.b.a., er  

 det lagt til grund, at ansættelsen alene angår A f.m.b.a Indkomståret 2003 - Skattepligtig  

 indkomst Selskabsrevisionen har ansat  

 indkomsten til -3.937 tkr.
 Landsskatteretten ændrer  

 indkomsten til 0.
Indkomståret 2004 Selskabsrevisionen har ansat  

 indkomsten til 1.269 tkr.
 Landsskatteretten ændrer  

 indkomsten til 0.
Sagens oplysninger C G/S var til og med den 18.  

 april 2002 skattepligtig i henhold til selskabsskattelovens § 1, stk. 1, nr.  

 5  

 (gensidig forsikringsforening). Med regnskabsmæssig virkning fra den 1.  

 januar  

 2002 blev skadesforsikringsporteføljen og de 100 % ejede datterselskaber,  

 samt  

 tilhørende aktiver og passiver solgt til det børsnoterede datterselskab B  

 A/S.  

 Overdragelsen skete som en skattepligtig overdragelse.
Som betaling for  

 overdragelsen modtog C G/S et kontant vederlag på 200 mio. kr. samt aktier i  

 B  

 A/S for 288 mio. kr.
 I forbindelse med vedtagelse  

 af overdragelsen af skadesporteføljen blev det besluttet, at C G/S skulle  

 omdannes til en forening med begrænset ansvar, A f.m.b.a.
 B har meddelt  

 skattemyndigheden, at A f.m.b.a. er skattepligtig efter selskabsskattelovens  

 §  

 1, stk. 1, nr. 6, og da der ikke er nogen erhvervsmæssig aktivitet, er der  

 ikke  

 opgjort en skattepligtig indkomst og indsendt selvangivelse.
 A f.m.b.a.s indtægter består  

 ifølge det oplyste bl.a. af renter vedrørende vederlaget fra det  

 skattepligtige  

 salg i 2002 (fra C G/S til B A/S), forrentning af koncerninterne  

 mellemregninger samt renter af bankindeståender.
Det fremgår af årsrapporterne  

 for 2002, 2003 og 2004, at foreningen ejer aktier i B A/S svarende til 60 %  

 af  

 selskabets aktier, herunder for året 2002 for nominelt 1.073.917.280 kr.  

 aktier. Årets resultat (før skat) udgør hhv. 293 mio. kr., 211 mio. kr. og  

 292  

 mio. kr.
Foreningens aktiver er følgende (i mio. kr.):
2002 2003 2004 Aktier  

 i B A/S Indlån  

 i kreditinstitutter Tilgodehavende  

 hos tilknyttede virksomheder Kassebeholdning  

 og anfordringstilgodehavender Periodeafg./Tilgodehavende  

 renter I  

 alt 1.734 202 1.937 1.960 180 18 2.158 2.225 180 1 11 6 2.423 Kontantbeholdningen for år  

 2002 på 202 mio. kr. er stillet til sikkerhed for afgivne forpligtelser.
Der  

 er  

 ifølge det oplyste tale om en garanti på 210 mio. kr., der blev stillet over  

 for B A/S i forbindelse med overdragelsen af forsikringsporteføljen fra C G/S  

 til B A/S.
Garantien var stillet vedrørende et tilgodehavende krav over for  

 3.  

 mand, som var omtvistet, og der var indledt voldgiftssag herom.
Ifølge vedtægter for A  

 f.m.b.a. vedtaget af Repræsentantskabet den 18. april 2002 er medlemmerne af  

 foreningen  

 de til enhver tid værende forsikringstagere i de selskaber i B A/S Koncernen,  

 der indtegner skadesforsikringer.
Medlemmerne hæfter ikke for foreningens  

 forpligtelser og er ikke forpligtet til at betale kontingent eller foretage  

 andre indbetalinger til foreningen.
Foreningens ledelse består af en  

 delegeret  

 forsamling (Repræsentantskabet), en bestyrelse (Tilsynsrådet) samt en  

 direktion.  

 Medlemmerne af foreningen vælger Repræsentantskabet, der vælger foreningens  

 bestyrelse.
Denne vælger, grundet aktiemajoriteten, bestyrelsen i selve  

 forsikringsselskabet.
 Om foreningens formål hedder  

 det i vedtægternes § 3:
 Foreningens formål er at  

 opretholde og videreføre virksomheden som finansiel virksomhed gennem  

 ejerskabet af aktiemajoriteten i B A/S og derved  direkte eller  

 indirekte   

 eje aktier i et eller flere selskaber, der driver finansiel virksomhed,  

 herunder forsikringsvirksomhed og bankvirksomhed samt anden virksomhed, som  

 efter Tilsynsrådets skøn står i forbindelse hermed.
 I tilfælde af foreningens opløsning  

 - bortset fra opløsning i forbindelse med fusion eller sammenlægning   

 skal  

 foreningens formue udloddes til foreningens medlemmer på tidspunktet for  

 opløsningen.  

 Udlodningen skal ske i forhold til den af de enkelte medlemmer betalte præmie  

 i  

 de sidste 5 år før opløsningen.
 I relation til den  

 skattemæssige behandling af A f.m.b.a. for de af sagen omhandlede indkomstår  

 er  

 der enighed mellem foreningen og skattemyndigheden om, at foreningen er  

 omfattet af selskabsskattelovens § 1, stk. 1, nr. 6.
Under sagens behandling for  

 skattemyndighederne har et revisionsfirma i brev af 11. august 2005  

 talmæssigt  

 opgjort den skattepligtige indkomst for foreningen for indkomstårene 2002,  

 2003  

 og 2004 til hhv. 917 tkr., -3.937 tkr. (i brevet anført -3.938 tkr.) og 1.269  

 tkr.
Det er dog ifølge brevet opfattelsen, at foreningen ikke driver  

 erhvervsmæssig virksomhed, således at foreningens indtægter heller ikke er  

 skattepligtige.
 Foreningen er registreret i  

 Erhvervs- og Selskabsstyrelsen som en forening med begrænset ansvar, og  

 foreningen er registreret i medfør af lov om erhvervsmæssige virksomheder  

 (LEV). Herom hedder det i brevet af 11. august 2005:
Vi har indhentet oplysninger  

 til brug for sagen.
Ved overdragelsen af alle skadesforsikringsaktiviteterne  

 til B A/S blev det drøftet med selskabets advokat, om det var  

 hensigtsmæssigt,  

 efter indhentet tilladelse fra Finanstilsynet, at lade foreningen registrere  

 i  

 Erhvervs- og Selskabsstyrelsen efter retningslinierne i LEV, uanset at denne  

 lov efter advokatens og Finanstilsynets opfattelse ikke finder anvendelse på  

 A  

 f.m.b.a., da LEV § 5, stk. 1, udtrykkeligt foreskriver, at loven ikke gælder  

 for juridiske enheder, der er undergivet tilsyn af Finanstilsynet.
Det blev  

 dog  

 besluttet på foranledning af advokaten at registrere foreningen af følgende  

 årsager.
·  

  

 	  

 En registrering af foreningens vedtægter og  

 dermed også af bestemmelserne om, at foreningens ansvar er begrænset til  

 foreningens formue, og at medlemmerne ikke hæfter for foreningens gæld, ·  

  

 	  

 Bekræftelse af registrering ved offentlig  

 myndighed, hvilket vil gøre det lettere at dokumentere foreningens eksistens  

 og  

 juridiske identitet over for udenlandske myndigheder mv., og ·  

  

 	  

 Muligheden for at få en tegningsudskrift  

 og anden praktisk dokumentation for tegningsrettigheder mv. Skattemyndighedens  

 afgørelse ToldSkat Selskabsrevisionen  

 (nu SKAT, Store Selskaber  Kontrol) har ansat A f.m.b.a.´s  

 skattepligtige  

 indkomst for indkomstårene 2002, 2003 og 2004 til hhv. 917 tkr., -3.937 tkr.  

 og  

 1.269 tkr., hvilket er i overensstemmelse med opgørelserne i brevet af 11.  

 august 2005 fra revisionsfirmaet.
 Udgangspunktet er, at A  

 f.m.b.a. er en juridisk enhed, der er omfattet af selskabsskattelovens § 1,  

 stk. 1, nr. 6.
 I og med at foreningens  

 formål er at opretholde og videreføre virksomhed, som finansiel virksomhed  

 gennem ejerskabet af aktiemajoriteten i B A/S, og derved direkte og indirekte  

 eje aktier i et eller flere selskaber, der driver finansiel virksomhed, anses  

 dette for erhvervsmæssig virksomhed efter selskabsskattelovens § 1, stk. 1,  

 nr.  

 6, jf. § 1, stk. 4.
 Opfattelsen af, at foreningen  

 driver erhvervsmæssig virksomhed, syntes understøttet af Højesterets dom i  

 sagen SKM2004.297.H vedrørende advokat- og revisoromkostninger og Højesterets  

 dom i TfS 1993.49, hvor en fond drev erhvervsmæssig virksomhed, idet fonden  

 varetog den overordnede styring af anpartsprojekter, og dermed blev beskattet  

 af bl.a. renter.
 På baggrund af de faktuelle  

 forhold omkring foreningens formålsparagraf og virke er det opfattelsen, at  

 der  

 er en sådan forbindelse mellem det erhvervsmæssige formål med virksomheden,  

 aktiviteten og det totale afkast af værdipapirer- og kontantbeholdningen, at  

 dette skal indgå i den erhvervsmæssige, og dermed skattepligtige aktivitet  

 efter selskabsskattelovens § 1, stk. 1, nr. 6, jf. § 1, stk. 4.
 Begrundelsen er nærmere  

 uddybet i sagsfremstillingen, herunder er der er citeret uddrag fra  

 forarbejderne  

 til selskabsskattelovens § 1, stk. 1, nr. 6.
SKAT, Store Selskaber   

 Kontrol har bl.a. vedrørende klagen til Landsskatteretten bemærket, at det er  

 forholdet - at det øverste moderselskab repræsenteres af en forening omfattet  

 af selskabsskattelovens § 1, stk. 1, nr. 6, der har aktiemajoriteten - der er  

 atypisk, og ikke det forhold at medlemskabet aktiveres automatisk.
Vedrørende  

 foreningens varetagelse af medlemmernes interesser er det opfattelsen, at der  

 ikke umiddelbart kan være harmoni mellem medlemmernes interesser (at tegne  

 forsikringer til fordelagtig pris) og foreningens interesser (at modtage  

 udbytte fra datterselskaber, hvori forsikringerne tegnes). Der består herved  

 et  

 misforhold, som netop fremhæver det atypiske i den valgte organisationsform.
K  

  

 lagerens påstand og  

 argumenter Der er nedlagt påstand om, at  

 A f.m.b.a. for de pågældende indkomstår ikke har indkomst til beskatning,  

 idet  

 foreningen hverken direkte eller indirekte driver erhvervsmæssig virksomhed.
SKATs fortolkning af  

 selskabsskattelovens § 1, stk. 1, nr. 6, og beskatningen kan ikke tiltrædes.  

 I  

 A f.m.b.a. foregår ikke aktiv udøvelse af virksomhed, og foreningen har  

 heller  

 ingen ansatte.
Foreningen deltager hverken direkte eller indirekte i  

 aktiviteten i B A/S, og passivt ejerskab af aktieposten på 60  

 % i selskabet gør ikke foreningen  

 erhvervsdrivende.
Det delvise personsammenfald i ledelsen er derfor også uden  

 betydning.
 Foreninger, der er  

 skattepligtige efter selskabsskattelovens § 1, stk. 1, nr. 6, er subjektivt  

 fuldt skattepligtige, men objektivt omfatter skattepligten alene indtægt ved  

 erhvervsmæssig virksomhed samt fortjeneste eller tab ved afhændelse,  

 afståelse  

 eller opgivelse af formuegoder, der har eller har haft tilknytning til den  

 erhvervsmæssige virksomhed, jf.  

 § 1,  

 stk. 4.
I cirkulære nr. 136 af  

 7.11.1988 til selskabsskatteloven punkt 52  54 er der nærmere redegjort  

 for  

 omfanget af skattepligten for en forening omfattet af selskabsskattelovens §  

 1,  

 stk. 1, nr. 6. Cirkulæret nævner, at aktieudbytter og aktieavancer samt  

 renteindtægter og kursgevinster vil være skattefrie, medmindre der er tale om  

 næringsvirksomhed.
Renter af erhvervsmæssig driftskapital skal dog medregnes  

 ved opgørelsen af et eventuelt overskud ved erhvervsmæssig virksomhed,  

 ligesom  

 tilsvarende renteudgifter vil kunne fradrages.
Der er ikke støtte i ordlyden  

 i selskabsskattelovens § 1, stk. 1, nr. 6, § 1, stk. 4, i forarbejderne til  

 disse bestemmelser, i domspraksis eller administrativ praksis for at anse  

 holdingforeninger for per definition at udøve erhvervsvirksomhed ved  

 holdingfunktionen.
I selskabsskattelovens § 1, stk. 4, hedder det:
Som  

 indtægt ved erhvervsmæssig virksomhed for de i stk. 1, nr. 6, omhandlede  

 foreninger mv. betragtes indtægt ved næringsvirksomhed eller anden  

 forretningsvirksomhed, herunder indtægt ved drift, udlejning eller  

 bortforpagtning af fast ejendom.
I tilfælde, hvor der er tillagt en forening  

 mv. en ret til andel i overskuddet af en erhvervsvirksomhed, som ikke drives  

 af  

 den pågældende forening selv, betragtes den heraf flydende indtægt ligeledes  

 som erhvervsmæssig indtægt for foreningen mv . Denne tydelige definition af,  

 hvad der ligger i begrebet indtægt ved erhvervsmæssig virksomhed, må antages  

 at  

 være  

 udtømmende  

.  

  

 Det må  

 således netop have været lovgivers intention at skabe klarhed over, hvilke  

 indtægter der kan anses for at være erhvervsmæssige.
Det er således en  

 almindelig  

 erkendelse i juridisk metode, at anvendelse af detailregulering nødvendigvis  

 må  

 føre til  

 modsætningsslutninger.
Det står klart, at  

 holdingvirksomhed ikke kan være omfattet af den citerede ordlyd, idet der  

 ganske enkelt ikke er støtte herfor efter en almindelig sproglig fortolkning  

 heraf.
En modsætningsslutning fra selskabsskattelovens § 1, stk. 4, må  

 således  

 føre til, at indtægter, der tilkommer foreningen som følge af renteafkast,  

 kursgevinster og udbytter fra datterselskabet, ikke kan anses for at være  

 erhvervsmæssige  

 i den forstand, der forudsættes i selskabsskattelovens § 1, stk. 1, nr. 6,  

 jf.  

 § 1, stk. 4. En sådan fortolkning stemmer også godt overens med det klare  

 almindelige udgangspunkt om, at renter og udbytter som udgangspunkt ikke er  

 indtægter fra erhvervsmæssig virksomhed, med mindre renterne og udbytterne  

 vedrører fordringer og aktier, som indgår i foreningens omsætningsformue, jf.  

 LV 2005 S.C.1.4.-l.5. og punkt. 52 i cirkulære nr. 136 af 7.11. 1988.
Forud for indførelsen af  

 fondsbeskatningsloven gjaldt selskabsskattelovens bestemmelser også for  

 fonde.  

 Praksis vedrørende forståelsen af begrebet erhvervsmæssig er  

 derfor  

 analyseret i Betænkning om fonde nr. 970/1982, s. 266 ff. og særligt s. 272  

 ff,  

 vedrørende begrebet i selskabsskatteloven.
Fra den skatteretlige litteratur  

 vedrørende fortolkningen af selskabsskattelovens § 1, stk. 1, nr. 6 er der i  

 øvrigt henvist til Borum i Juristen 1964, s. 458 og Aage Michelsen i RR 1973,  

 s  

 215 ff. og s. 220 ff.
Betænkningen og artiklerne er nærmere gennemgået i  

 repræsentants  

 indlæg til Landsskatteretten af 28. september 2006.
 Forståelsen af virksomhedsbegrebet  

 i Højesterets dom i SKM2004.297.H kan ikke bruges analog på foreninger  

 omfattet  

 af selskabsskattelovens § 1, stk. 1, nr. 6. Højesterets begrundelse for at  

 tillade  

 fradrag for rådgiveromkostninger efter ligningslovens § 8 J i forbindelse med  

 en aktieombytning var bl.a.:
Ifølge  

 aktieselskabslovens  

 §  

 1, stk. 1, og anpartsselskabslovens §1, stk.  

 1, skal aktie- og anpartsselskaber være erhvervsdrivende, og det er i  

 selskabsretten anerkendt, at kravet herom er opfyldt, også for så vidt angår  

 selskaber, hvis virksomhed alene består i at besidde aktier eller anparter i  

 et  

 eller flere datterselskaber.
Udgangspunktet må på denne baggrund være, at  

 sådanne moderselskaber også anses for erhvervsdrivende ved anvendelsen af de  

 skatteretlige regler.  

 .
Højesteret har kun udtalt sig om ligningslovens § 8 J, og at  

 denne skal forstås således, at samtlige aktie- og anpartsselskaber er at anse  

 for erhvervsdrivende i henseende til fradragsretten efter denne bestemmelse.  

 Derimod har Højesteret ikke taget stilling til, om erhvervsdrivende  

 virksomheder, som er registreret efter lov om visse erhvervsdrivende  

 virksomheder,  

 tillige pr. automatik vil være omfattet af bestemmelsen.
Højesteret har til  

 skatteyders gunst valgt en lempelig fortolkning af ligningslovens § 8 J i  

 modsætning til skattemyndighedernes restriktive fortolkning.
Det er hverken  

 forvaltningsretligt  

 acceptabelt eller i overensstemmelse med almindelige  

 lovfortolkningsprincipper,  

 såfremt en sådan begunstigende fortolkning tillægges bebyrdende virkning for  

 skatteyderne ved fortolkningen af helt andre skatteregler.
Hertil kommer af  

 stor vigtighed, at Højesterets præmisser indeholdt følgende udsagn:
Da der hverken i  

 ordlyden af ligningslovens  

 §  

 8  

 J, i forarbejderne til bestemmelsen eller i oplysningerne om selskabets  

 virksomhed er holdepunkter for et modsat resultat, må etableringen af Johnson  

 Holding ApS herefter anses for en etablering af en erhvervsvirksomhed,  

 således  

 at selskabet i medfør af bestemmelsen kan fradrage udgifter til advokat og  

 revisor afholdt i forbindelse med etableringen  Dommen må derfor tages til  

 indtægt for det standpunkt, at der i mangel af andre holdepunkter anlægges en  

 fortolkning, der svarer til den civilretlige fortolkning af begrebet som  

 forudsat i anpartsselskabsloven.
I det foreliggende tilfælde vedrørende  

 fortolkningen af selskabsskattelovens § I, stk. 1, nr. 6, jf. § 1. stk. 4, må  

 det konstateres, at der netop findes andre holdepunkter, derved at lovgiver  

 faktisk har indført en udtømmende definition af erhvervsmæssig virksomhed,  

 når  

 det drejer sig om indkomstopgørelse i foreninger mv. omfattet af  

 selskabsskattelovens § 1, stk. 1, nr. 6.
Selvom det er almindeligt  

 antaget, at erhvervsvirksomhedsbegrebet fortolkes i store træk ensartet,  

 konstaterer Hanne Søgaard Hansen i Festskrift til Ole Bjørn, 2004, s. 273 ff  

 (s. 284), at der er stor forskel på den konkrete begrebsanvendelse inden for  

 forskellige områder af skatteretten.
Forfatteren finder, at disse forskelle  

 til  

 en vis grad kan forklares med, at virksomhedsbegrebet er elastisk og retter  

 sig  

 ind efter den aktivitet, der konkret skal bedømmes.
Tilsvarende finder  

 Kristian  

 Nørskov Stridsen & Flemming Schøiler i TfS 2001, 373, at begrebet næppe  

 generelt  

 kan antages at være entydigt i skattelovgivningen, hvorfor man må være varsom  

 med præjudiciel anvendelse af praksis vedrørende andre bestemmelser i  

 skattelovgivningen.
Vedrørende SKAT  

 sagsfremstilling bemærkes, at SKAT påpeger, at det er en meget atypisk  

 organisering  

 med en medlemsforening, som man pr. automatik bliver medlem af ved tegning af  

 en forsikring.
Dette kan ikke tiltrædes, jf. herved Landsskatterettens  

 afgørelse i TfS 2002, 6. Desuden er det almindeligt i forbindelse med  

 gensidige  

 forsikringsselskabers omdannelse til aktieselskaber, at forsikringstagerne  

 bevarer/nye forsikringstagere indtræder i medlemskabet af den overliggende  

 forening.  

 SKAT´s tvivl om, hvorvidt foreningen varetager medlemmernes interesse, er  

 uden  

 betydning for sagen, men der er absolut ikke modsatrettede interesser i at  

 arbejde for medlemmernes optimale forsikringsbetingelser og samtidig have et  

 passivt ejerskab af aktier i forsikringsselskabet, tværtimod.
SKAT har givet udtryk for, at  

 det ikke har været hensigten med selskabsskattelovens § 1, stk. 1, nr. 6, at  

 man skulle organisere ejerskabet af en børsnoteret virksomhed som en  

 forening,  

 og at bestemmelsen er en opsamlingsbestemmelse, således at det er muligt at  

 beskatte indtægt af erhvervsmæssig virksomhed i foreninger mv. på lige fod  

 med  

 selskaber og personlig virksomhed.
Bestemmelsen fungerer ganske rigtigt som  

 en  

 opsamlingsbestemmelse på den måde, at hvis foreningen, fonden, institutionen  

 eller lignende ikke kan placeres i en af de andre bestemmelser i  

 selskabsskatteloves  

 § 1, beskattes den efter lovens § 1, stk. 1, nr. 6. SKATs opfattelse, at det  

 ikke har været hensigten med bestemmelsen, at en forening helt eller delvis  

 skulle kunne eje et aktieselskab uden at blive skattepligtig af udbytte mv.,  

 mangler realitet.
Lovbestemmelsen og cirkulæret afgrænser jo netop, hvad der  

 er  

 skattepligtig indkomst.
SKAT har henvist til  

 lovforslaget fremsat 26. november 1959, hvor det af bemærkningerne fremgår,  

 at  

 der så vidt muligt skal ske ligelig beskatning af indtægt ved erhvervsmæssig  

 virksomhed, uanset om aktiviteten foregår i forenings- eller selskabsregi.  

 Det  

 er opfattelsen, at SKATs afgørelse netop trækker i den modsatte retning, idet  

 SKAT vil beskatte udbytter, der i øvrigt ville være skattefrie for et selskab  

 med samme ejerandel som foreningen.
I en næringssituation skal der ske  

 udbyttebeskatning, idet selskabsskattelovens § 13, stk. 1, nr. 2, ikke finder  

 anvendelse for foreninger omfattet af selskabsskattelovens § 1, stk. 1, nr.  

 6,  

 men for A f.m.b.a. er der netop ikke tale om en sådan situation.
 Foreningens registrering i  

 Erhvervs- og Selskabsstyrelsen - forening med begrænset ansvar - og efter  

 retningslinier i lov om erhvervsmæssig virksomhed er uden skattemæssig  

 relevans, men skal ses som et forsøg på fra foreningens side på en relevant  

 måde at kommunikere og dokumentere foreningens retlige forhold til  

 omverdenen.
 SKAT har nævnt, at  

 kontantbeholdningen på 202 mio. kr. er stillet til sikkerhed for afgivne  

 forpligtelser.  

 Garantien er alene forbundet med den skete overdragelse af  

 forsikringsvirksomheden og som led i fastsættelsen af overdragelsesvilkårene,  

 herunder overdragelsessummen.
SKAT´s udtalelse SKAT,  

 Store Selskaber - Service har indstillet indkomstansættelserne for  

 indkomstårene 2002, 2003 og 2004 stadfæstet.
 Det  

 er gjort gældende, at foreningen, som ejer aktieposten på 60 % i det  

 børsnoterede selskab C A/S, må anses for at have indtægt ved erhvervsmæssig  

 virksomhed.
 Det  

 må tillægges vægt, hvordan foreningens konkrete (erhvervsmæssige) aktivitet  

 udøves, samt i hvilken selskabsstruktur og med hvilket formål  

 holding-foreningen udøver sine aktiviteter, jf. herved begrundelsen i  

 afgørelsen samt udtalelsen til Landsskatteretten fra SKAT, Store selskaber  

   

 Kontrol.
Det  

 er supplerende bemærket, at det af ledelsesberetningen for A f.m.b.a.  

 fremgår,  

 at foreningen i lighed med de øvrige aktionærer vil fokusere på, at B  

 A/Sdrives  

 på rentabelt grundlag, og at foreningen ønsker at oparbejde en selvstændig  

 formue ved siden af aktieposten i C A/S.
Repræsentantskabet i foreningen  

 vælges  

 af skadesforsikringstagerne i C A/S Koncernen, og Tilsynsrådet, der udgør  

 bestyrelsen i foreningen, vælges af Repræsentantskabet.
Direktionen i A  

 f.m.b.a. udgøres af den administrerende direktør for B A/S, ligesom formanden  

 for foreningens Tilsynsråd er den samme, som er formand for Tilsynsrådet for  

 B  

 A/S.
 Det  

 er endvidere til dokumentation af foreningens reelle erhvervsmæssige karakter  

 bemærket, at det fremgår af årsrapporten for foreningen, at A f.m.b.a.  

 Koncernen er omfattet af reglerne omkring kapitaldækning i lov om finansiel  

 virksomhed § 36. Finansiel virksomhed er pr. definition erhvervsmæssig  

 virksomhed.
 Dette  

 sammenholdt med, at foreningens medlemmer tvangsmæssigt er  

 skadesforsikringstagerne i et datterselskab, hvilket datterselskab ubestridt  

 udøver erhvervsmæssig virksomhed, må medføre, at aktiviteten i A f.m.b.a.  

   

 efter en konkret vurdering af bl.a. formål, aktivitet og ledelsessammenfald  

 mellem forening og underliggende driftsselskaber  reelt må  

 karakteriseres som  

 erhvervsmæssig virksomhed.
Selskabsskattelovens  

 § 1, stk. 1, nr. 6, jf. § 1, stk. 4, er udformet således, at der er anført  

 eksempler på, hvad man dengang i 1960, da bestemmelsen blev indsat,  

 betragtede  

 som erhvervsmæssig virksomhed.
Lovbestemmelsen er ikke udformet således, at  

 erhvervsmæssig virksomhed kun foreligger i de i loven anførte eksempler,  

 nemlig  

 indtægt ved næringsvirksomhed eller anden forretningsvirksomhed, herunder  

 indtægt ved drift, udlejning eller bortforpagtning af fast ejendom.  

 Bestemmelsen giver mulighed for at fortolke, hvad der anses for indtægt ved  

 erhvervsmæssig virksomhed.
Dette ses af cirkulære nr. 136 af 7.11.1988. I  

 punkt  

 52 anføres Til erhvervsmæssig indtægt betragtes også entreindtægter,  

 annonceindtægter, reklameindtægter, indtægter ved bankospil og lotteri  

  .
Landsskatterettens  

 bemærkninger og begrundelse Det lægges som ubestridt til  

 grund, at A f.m.b.a. er omfattet af selskabsskattelovens § 1, stk. 1, nr. 6.
Ifølge selskabsskattelovens §  

 1, stk. 1, nr. 6, jf. § 1, stk. 4, er A f.m.b.a. derfor skattepligtig af  

 indtægter  

 fra erhvervsmæssig virksomhed.
Ifølge punkt 52  54 i cirkulære nr. 136  

 af 7.  

 november 1988 er indtægter i form af aktieudbytter og avancer,  

 renteindtægter  

 og kursgevinster skattefri for foreninger, medmindre der er tale om indtægter  

 erhvervet ved næringsvirksomhed.
 A f.m.b.a.s indtægter  

 udgøres i det væsentlige af renter fra vederlaget ved salget af aktiver til B  

 A/S, koncernmellemværender og bankindeståender.
Tre retsmedlemmer, herunder  

 retsformanden, bemærker, at der hverken i ordlyden af selskabsskattelovens §  

 1,  

 stk. 1, nr. 6, jf. 1, stk. 4, eller i forarbejderne til bestemmelserne er  

 holdepunkter for at anse foreningens ejerskab af aktierne i B A/S for  

 erhvervsmæssig virksomhed i relation til bestemmelserne.
Foreningens  

 renteindtægter, herunder fra koncernmellemværender og bankindeståender, kan  

 derfor ikke anses for erhvervet ved næringsvirksomhed.
 Disse retsmedlemmer kan  

 herefter tiltræde, at den skattepligtige indkomst for hvert af indkomstårene  

 2002, 2003 og 2004 ændres til en ansat indkomst på 0. For indkomstår 2002 er  

 det, for så vidt C G/S i dette år er omdannet til  

 a.m.b.a., lagt til grund, at ansættelsen  

 alene angår A f.m.b.a.
 Et retsmedlem finder, at det  

 i overensstemmelse med skattemyndighedens opfattelse kan tiltrædes, at de  

 påklagede indkomstansættelser stadfæstes.
 Der træffes afgørelse efter  

 stemmeflertallet.
