 Revisor udarbejdede et regnskab i strid med årsregnskabsloven Idømt  

 bøde 20000 kr.
 Udskrift af Revisornævnets kendelsesprotokol.
År 1994, den 7. marts blev der i sagen 92-55.383 - registreret revisor  

 Gunnar Smith afsagt sålydende I skrivelse med bilag af 24. september 1992 har Erhvervs- og  

 Selskabsstyrelsen anmodet Revisornævnet om i medfør af § 11 i  

 lovbekendtgørelse nr. 57 af 19. januar 1989 om registrerede revisorer at tage  

 stilling til, om registreret revisor Gunnar Smith som revisor for Peter Agger  

 Anlægsgartner og Havekonsulent ApS har udvist den omhu og nøjagtighed som  

 hvervet som registreret revisor kræver, og om han har handlet i  

 overensstemmelse med god revisorskik, jf. lovens § 8, stk. 1.
 Indklagede er født den 3. september 1921 og er registreret som revisor den  

 3. april 1974. Han driver selvstændig virksomhed som revisor i Århus.
Til bedømmelse af klagen har Erhvervs- og Selskabsstyrelsen indsendt  

 årsregnskabet for 1. juli 1989 - 30. juni 1990 for ovennævnte anpartsselskab.  

 Regnskabet foreligger i to versioner.
Den ene version er modtaget af  

 Erhvervs- og Selskabsstyrelsen den 30. august 1991, den anden version er  

 modtaget af styrelsen den 5. november 1991. Versionerne benævnes herefter  

 henholdsvis R1 og R2.
 Begge versioner er forsynet med samme revisionspåtegning, men det fremgår  

 ikke, om den sidste erstatter den første, eller hvilken af dem, revisor anser  

 for den endelige.
 Anpartsselskabet havde i følge såvel R1 som R2 ultimo regnskabsåret en  

 negativ formue på 236.763,- kr.
I R1 balancerer balancesummen ikke, og den negative formue er holdt uden  

 for balancen.
I R2 har indklagede aktiveret den negative formue, hvorved  

 balancesummen balancerer med 300.115 kr.
 Selskabets aktivmasse ultimo juni 1990 var 63.352 kr., og med dette beløb  

 skal status balancere.Selskabets egenkapital skal fremkomme ved fra  

 aktivmassen, 63.352 kr., at trække selskabets gæld, der i følge såvel R1 som  

 R2 var 174.379 kr., hvorved egenkapitalen bliver negativ med 111.027 kr.
 I medfør af skema for balance i kontoform i § 10 i lov om visse selskabers  

 aflæggelse af årsregnskab m.v., jf. lovbekendtgørelse nr. 436 af 20. juni  

 1989 , der var gældende på tids punktet for regnskabsaflæggelsen, skal under  

 passiverne først anføres egenkapitalen, og herunder anføres først  

 indskudskapitalen som oprindeligt indbetalt.
Den oprindelig indbetalte indskudskapital i anpartsselskabet var 80.000  

 kr., hvorfra skal trækkes de overførte resultater fra foregående år og årets  

 resultat.
Disse udgjorde ifølge R1 og R2 ialt 205.736,- kr.
Resultatet af  

 denne subtraktion skal blive lig med den negative egenkapital som ovenfor  

 nævnt minus 111.027 kr., men såvel i R1 som i R2 er summen af de overførte  

 resultater fra foregående år og af årets resultat, anført med minus 125.730  

 kr.
Forskellen mellem 125.730 kr. og 111.027 kr. er 14.703 kr., hvorved  

 passivsidens balancesum ville blive 48.649 kr. sammenholdt med aktivmassens  

 63.352 kr.
 Erhvervs- og Selskabsstyrelsen påpeger i sin klageskrivelse de ovenfor  

 beskrevne forhold og anfører videre:
 »En gennemgang af regnskabet i øvrigt viser følgende andre forhold,  

 der er i strid med årsregnskabsloven:
 - Årsregnskabet er uoverskueligt, jf. ÅRL § 4, stk. 1.
 - Opstillingen er i strid med opstillingsskemaerne i bekendtgørelse nr.  

 533 af 13. juni 1990 om opstilling af årsregnskaber og koncernregnskaber og  

 om udarbejdelse af koncernregnskaber, jf. ÅRL § 5, stk. 1.
 - Der mangler sammenligningstal, jf. § 3 i bekendtgørelsen.
- Noter om anvendt regnskabspraksis og bevægelse i egenkapital mangler,  

 jf. ÅRL § 42 og 55.« Endvidere anfører Erhvervs- og Selskabsstyrelsen, at revisionspåtegningen  

 mangler oplysning om, hvorvidt regnskabet er aflagt i overensstemmelse med  

 lovgivningens og eventuelle vedtægters krav til regnskabsaflæggelsen, og at  

 revisionspåtegningen henviser til » en ikke offentliggjort  

 årsberetning«.
 Erhvervs- og Selskabsstyrelsen gør i klageskrivelsen opmærksom på, at  

 påtegningen har karakter af en »blank« påtegning og styrelsen  

 mener, at revisor i en revisionskonklusion skulle have taget forbehold for  

 værdiansættelse, ligesom anlægsværdien burde være nedskrevet endnu mere.
 Under sagens behandling for nævnet har indklagede ikke besvaret  

 Revisornævnets anbefalede henvendelser i henhold til § 8 i bekendtgørelsen  

 for Revisornævnet,og indklagede er således ikke fremkommet med oplysninger  

 eller indlæg, der afsvækker det i klageskrivelsen anførte.
 Revisornævnet anser det herefter ved det fremlagte bilagsmateriale bevist,  

 at indklagede har udført sit hverv som revisor i strid med § 8, stk. 1, i lov  

 om registrerede revisorer, jf. nu lovbekendtgørelse nr. 322 af 18. maj 1993.
 Revisornævnet anser det således også bevist, at årsregnskabet for 1989/90  

 for Peter Agger Anlægsgartner og Havekonsulent ApS er aflagt i strid med  

 årsregnskabsloven, nu bekendtgørelse nr. 533 af 13. juni 1990 om opstilling  

 af årsregnskaber og koncernregnskaber og om udarbejdelse af koncernregnskaber  

 både ved opstillingen af regnskabet og ved at mangle sammenligningstal, og at  

 regnskabet mangler noter som foreskrevet i § 42 i årsregnskabsloven, samt at  

 revisionspåtegningen mangler de i § 1, stk. 2, i bekendtgørelse nr. 121 af  

 23. februar 1989 om revisors påtegninger krævede oplysninger om, hvorvidt  

 regnskabet er aflagt i overensstemmelse med lovgivningens og eventuelles  

 vedtægters krav til regnskabsaflæggelsen.
 Det bemærkes, at der til begge regnskabsversioner er knyttet en  

 årsberetning, underskrevet af selskabets direktør, men at denne årsberetning  

 ikke opfylder årsregnskabslovens krav.
 Det er imidlertid bestyrelsens ansvar at sørge for, at årsberetningen  

 medsendes til Erhvervs- og Selskabsstyrelsen, så den kan blive  

 offentliggjort.
Ved således at have tilsidesat sine pligter som registreret revisor findes  

 indklagede at have forskyldt en bøde i medfør af § 11, stk. 2, i den på  

 forseelsestidspunktet gældende lov om registrerede revisorer  

 (lovbekendtgørelse nr. 57 af 19. januar 1989), nu lovbekendtgørelse nr. 322  

 af 18. maj 1993 § 11 a, stk. 1, jf. lov nr. 1003 af 19. december 1992 § 3,  

 stk. 2, og straffelovens § 3, stk. 1. Bøden fastsættes til kr. 20.000,- Udskriftens rigtighed bekræftes.
 Revisornævnet, den 7. marts 1994.
Winkler Kromann, sekr.
