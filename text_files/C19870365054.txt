Att.: Afdelingen for uddannelsesaftaler RUNDSKRIVELSE Idet direktoratet henviser til sin rundskrivelse af 18. december 1986,  

 skal man påny erindre om, at tilskud til lære- og praktikpladser formelt set  

 ophører med udgangen af 1987, således forstået, at uddannelsesaftalerne skal  

 være indgået og underskrevet af begge parter senest den 31. december 1987.
Reelt ophører kontorernes behandling af tilskudsansøgninger først med  

 udgangen af marts måned 1988, jfr.
AER-bekendtgørelsens § 25.
Direktoratet har fået en række henvendelser om, hvorvidt  

 uddannelsesforholdet ligeledes skal være påbegyndt inden udgangen af 1987.  

 Dertil kan oplyses, at der ikke i bekendtgørelsen er angivet en frist, der  

 relaterer sig til uddannelsesforholds påbegyndelsesdato.
Fristerne er alene -  

 i lighed med overgangen fra tilskud på kr. 30.000 til kr. 15.000 - knyttet  

 til datoen for uddannelsesaftalens indgåelse samt rettidig indlevering af  

 tilskudsansøgning.
 På baggrund af ovennævnte telefoniske henvendelser skal direktoratet for  

 god ordens skyld anføre, at der ikke ganske kan afvises, at kontorerne må  

 indstille sig på, at der i lighed med perioden: overgangen fra 1985 til 1986  

 (hvor tilskuddet blev reduceret) også ved overgangen fra 1987 til 1988 (til  

 og med udgangen af marts 1988) må forventes et vist øget pres på kontorerne  

 for så vidt angår ansøgning om tilskud til lære- og praktikpladser for de  

 kommende år.
 Kontorerne bedes være forberedt på denne situation.
 P.D.V.
 E.B.
