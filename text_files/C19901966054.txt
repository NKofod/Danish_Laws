(Til Den Sociale Ankestyrelse, samtlige  

 amtsankenævn, Københavns Kommune, Frederiksberg Kommune,  

 Kommunernes Landsforening, Amtsrådsforeningen og  

 Indenrigsministeriet) 1. Ifølge § 9 i lov om Den Sociale Ankestyrelse, jf.  

 Socialministeriets bekendtgørelse nr. 530 af 13. august 1986, kan  

 Ankestyrelsens afgørelser gå ud på afvisning, stadfæstelse, ophævelse eller  

 ændring af den påklagede afgørelse.
Ankestyrelsen kan endvidere hjemvise  

 sagen til fornyet behandling eller henvise den til behandling hos en  

 myndighed, der ikke tidligere har truffet afgørelse i sagen.
Ifølge § 18 b i den sociale styrelseslov, jf.
Socialministeriets  

 bekendtgørelse nr. 174 af 14. marts 1990, kan amtsankenævnets afgørelser gå  

 ud på afvisning, stadfæstelse, ophævelse eller ændring af den påklagede  

 afgørelse.
Nævnet kan endvidere hjemvise sagen til fornyet behandling eller  

 henvise den til behandling hos en myndighed, der ikke tidligere har truffet  

 afgørelse i sagen.
Socialministeriet henstiller, at ankeinstanserne hjemviser de sager, hvori  

 kommunalbestyrelsernes afgørelser påtænkes omgjort, til fornyet hurtig  

 behandling i kommunen.
Der opnås herved, at der på grundlag af  

 ankemyndighedens baggrund for hjemvisningen og kommunalbestyrelsens  

 lokalkendskab, kan træffes en ny afgørelse i sagen så tæt på borgeren som  

 muligt.
2. Socialministeriet har foretaget en ændring i  

 bekendtgørelse nr. 119 af 28. marts 1985 af forretningsorden for Den Sociale  

 Ankestyrelse samt af bekendtgørelse 120 af 28. marts 1985 af forretningsorden  

 for amtsankenævn med henblik på, at skøn kun tilsidesættes, hvis det er  

 ulovligt eller åbenbart urimeligt.
Bekendtgørelserne, som træder i kraft  

 dagen efter offentliggørelsen i Lovtidende, vedlægges. (* 1) 3. Som yderligere led i aftalen er Socialministeriet  

 blevet bedt om at henlede opmærksomheden på, at de vejledninger,  

 Socialministeriet udsender, har til formål at orientere om forståelsen og  

 anvendelsen af den sociale lovgivning med baggrund i de forarbejder, der  

 ligger til grund herfor.
Disse vejledninger skal selvsagt alene betragtes som  

 hjælpemidler for de sociale myndigheder og ikke som bindende forskrifter.
