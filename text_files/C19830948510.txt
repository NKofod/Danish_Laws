(beskyttelsesrum) (Til samtlige kommunalbestyrelser og  

 Civilforsvarskommissionen for Storkøbenhavn) Efter § 1 i Indenrigsministeriets bekendtgørelse nr. 395 af 8. juli 1982  

 skal kommunalbestyrelsen i en civilforsvarsplan redegøre for, hvorledes  

 kommunens civilforsvar vil blive dimensioneret under krig, herunder om  

 beskyttelsesrum for kommunens befolkning.
Ifølge civilforsvarsstyrelsens opgørelser er der i store dele af landet et  

 utilstrækkeligt antal beskyttelsesrum for befolkningen.
For at sikre  

 muligheden for i fremtiden at kunne etablere beskyttelsesrum i områder med en  

 lav beskyttelsesrumsdækning skal Civilforsvarsstyrelsen foreslå, at der i  

 forbindelse med udarbejdelse og vedtagelse af kommunale lokalplaner  

 reserveres jordarealer til civilforsvarsmæssige formål (beskyttelsesrum).
 I henhold til lov nr. 287 af 26. juni 1975 om kommuneplanlægning § 18,  

 stk. 1, nr. 2, kan der i en lokalplan optages bestemmelser om »områdets  

 anvendelse, herunder om, at nærmere angivne arealer forbeholdes til  

 offentlige formål«, hvilket eksempelvis kan være civilforsvarsmæssige  

 formål (beskyttelsesrum).
 Reservation af arealer til civilforsvarsmæssige formål (beskyttelsesrum)  

 kan endvidere ske i forbindelse med reservation af arealer til andre  

 offentlige formål, f.eks. grønt område, park.
Reservation af privatejede arealer til civilforsvarsmæssige formål  

 (beskyttelsesrum) kan ligeledes finde sted i forbindelse med gennemførelsen  

 af en lokalplan, men i så fald kan ejeren i henhold til kommuneplanlovens §  

 32 eller en analog anvendelse af denne bestemmelse forlange, at kommunen  

 overtager de reserverede arealer.
Det samme gør sig gældende, såfremt f.eks.  

 en del af en større boligbebyggelses friarealer i en lokalplan reserveres til  

 civilforsvarsmæssige formål (beskyttelsesrum), medmindre reservationen sker  

 efter særlig aftale.
 Arealer, som reserveres til civilforsvarsmæssige formål (beskyttelsesrum),  

 skal angives (afgrænses) entydigt i den pågældende lokalplan, og  

 reservationen kan eksempelvis ske ved bestemmelser i lokalplanen med følgende  

 indhold:
»Område ..... må kun anvendes til offentlige, civilforsvarsmæssige  

 formål (beskyttelsesrum)» eller »Område ..... udlægges til offentlige formål og må kun anvendes til  

 park og lignende rekreative anlæg.
Inden for området kan dog indtil .....  

 kvadratmeter anvendes til etablering af beskyttelsesrum.« eller »Inden for det med ..... markering afmærkede område kan der dog  

 etableres beskyttelsesrum.« Det kan oplyses, at der i forbindelse med gennemførelsen af lokalplaner i  

 nogle kommuner allerede i dag i det omfang, der er behov, optages  

 bestemmelser om reservation af jordarealer til civilforsvarsmæssige formål.
 Civilforsvarsstyrelsen skal henlede opmærksomheden på, at man meget gerne  

 ser, at kommunalbestyrelsen tager spørgsmålet om civilforsvarsmæssige  

 foranstaltninger, herunder beskyttelsesrum for kommunens befolkning, op til  

 overvejelse i forbindelse med udarbejdelsen af kommuneplaner i  

 overensstemmelse med kommuneplanlovens § 2 og § 3.
 Når arealer reserveres til civilforsvarsmæssige formål, beder  

 Civilforsvarsstyrelsen om orientering herom.
 P.D.V.
