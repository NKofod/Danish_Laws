 Et medlem havde sideløbende med et ansættelsesforhold på fuld tid på  

 en opera undervist 2 ugentlige timer på en musikskole.
 Efter arbejdsophøret på operaen anmodede medlemmet om supplerende  

 dagpenge.
 Ankenævnet fandt ikke grundlag for at betinge medlemmets dagpengeret  

 af, at der forelå frigørelsesattest, idet nævnet lagde vægt på arbejdets  

 karakter, hvorefter musikundervisningen efter aftale med eleven kunne  

 placeres på hvilket som helst tidspunkt i ugen, og at medlemmet under  

 engagementet på operaen havde placeret undervisningen på musikskolen på sine  

 fridage.
 Et medlem var i perioden fra den 14. august til den 5. december 1990  

 fuldtidsbeskæftiget på en opera.
Ifølge ansættelsesaftale af 6. september 1990 blev medlemmet fra den 1.  

 september 1990 til den 15. juni 1991 ansat ved en musikskole med 2 timer  

 ugentlig.
Medlemmet var omfattet af en overenskomst, hvorefter timelønnede  

 musikskolelærere kunne opsige ansættelsesforholdet med en måneds varsel til  

 udgangen af en måned.
 Den 21. marts 1991 modtog kassens regionskontor frigørelsesattest udstedt  

 af musikskolen, og under henvisning til dagældende bekendtgørelse nr. 315 af  

 17. maj 1989 meddelte regionskontoret, at medlemmet først kunne modtage  

 dagpenge fra modtagelsesdatoen.
Medlemmet anførte, at undervisningstimerne lå efter normal arbejdstids  

 ophør i tidsrummet fra kl. 17.00 til kl. 19.00, og at der var tale om  

 enkeltmandsundervisning, således at undervisningstiden efter aftale med  

 eleven kunne placeres på hvilket som helst tidspunkt i ugen og dermed  

 indpasses i medlemmets øvrige arbejde.
Da medlemmet var engageret på en  

 opera, placerede medlemmet undervisningstimerne på sine fridage.
 Hovedkontoret tiltrådte regionskontorets afgørelse, idet hovedkontoret  

 lagde vægt på, at medlemmet havde et opsigelsesvarsel på musikskolen, samt at  

 den fulde normale arbejdstid inden for medlemmets arbejdsområde som  

 skuespiller var alle ugens dage med en arbejdstid, der ikke var begrænset af  

 dagtimerne.
Dansk Skuespillerforbund anførte på medlemmets vegne, at kassen burde have  

 oplyst medlemmet om kravet om frigørelsesattest, da medlemmet indsendte sit  

 første dagpengekort.
Endvidere tilbageviste forbundet, at skuespilleres  

 arbejdsdage var alle dage hele dagen og gjorde særligt opmærksom på, at  

 medlemmet kunne planlægge undervisningstiden individuelt, da der var tale om  

 enkeltmandsundervisning.
 Direktoratet for Arbejdsløshedsforsikringen tiltrådte, at medlemmet ikke  

 var berettiget til supplerende dagpenge i perioden fra den 6. december 1990  

 til den 20. marts 1991, idet direktoratet lagde vægt på, at kassen havde  

 modtaget medlemmets frigørelsesattest senere end 14 dage efter  

 ansættelsesforholdets påbegyndelse, og at fristen for indsendelse af  

 frigørelsesattest var ufravigelig.
I klagen anførte Dansk Skuespillerforbund på medlemmets vegne, at der på  

 baggrund af medlemmets overenskomstmæssige arbejdstid og medlemmets mulighed  

 for selvstændigt at tilrettelægge tidspunkterne for undervisningen ikke havde  

 været grundlag for at kræve frigørelsesattest.
Forbundet henviste til, at  

 forholdet måtte betragtes på lige fod med fritidsundervisning.
 Arbejdsmarkedets Ankenævn fandt ikke, at der var grundlag for at betinge  

 medlemmets dagpengeret af, at der forelå frigørelsesattest i henhold til §  

 20, stk. 1, i dagældende bekendtgørelse nr. 315 af 17. maj 1989.
 Ankenævnet lagde vægt på arbejdets karakter, hvorefter musikundervisningen  

 efter aftale med eleven kunne placeres på et hvilket som helst tidspunkt i  

 ugen, og at medlemmet under engagementet på operaen havde placeret  

 undervisningen ved musikskolen på sine fridage.
 Ankenævnet ændrede således Direktoratet for Arbejdsløshedsforsikringens  

 afgørelse.
