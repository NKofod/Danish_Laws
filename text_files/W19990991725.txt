Kendelse fra Pressenævnet i sag nr.  

 29/1994 En mand har klaget over nogle artikler i Morgenavisen  

 Jyllands-Posten den 19. januar, den 20. januar, den 10. februar, den 5. april  

 og den 6. april 1994, idet han finder, at bladet har overtrådt god  

 presseskik.
Han har endvidere klaget over, at Jyllands-Posten har givet ham  

 afslag på en anmodning om genmæle.
 Artikelserien blev præsenteret i en artikel den 19.  

 januar med overskriften "[efternavn]-affæren", der blev indledt  

 således:
"I byen Chester i England bor den 40-årige dansker  

 på et lejet værelse.
Han er arbejdsløs og får  

 440 kr. om ugen i bistandshjælp.
 I følge Danmarks fjerdestørste  

 pengeinstitut, Jyske Bank, har [navn] skjult millioner af kroner, som han  

 bedrog banken for, da han gennem fire år var direktør for Jyske  

 Bank i Gibraltar.
 "Vrøvl," siger [navn]:
"Jeg har ikke en krone." Det er påstandene i en af de særeste  

 historier, der nogen sinde har udspillet sig i en dansk bank." Det hed endvidere bl.a. i artiklen:
 "Hele sagen drejer sig om syv lån på i alt 295  

 mio. kr.
 I de to transaktioner, som Jyllands-Posten  

 foreløbig har forsøgt at kortlægge, endte i alt 92 mio.  

 kr. i andre selskaber end dem, lånene på papiret var bevilget  

 til.
 I de selskaber, hvor pengene havnede, var Jyske Banks  

 tidligere Gibraltar-direktør, [navn], både direktør og  

 personlig hovedaktionær.
 Selv om det ser sådan ud, er det måske ikke et  

 fældende bevis.
Som led i Jyske Banks normale forretninger på  

 Gibraltar, blev der nemlig oprettet hundredvis af skuffeselskaber.
I mange af  

 dem var [navn] både direktør og aktionær som  

 stråmand for de virkelige ejere, der ønskede anonymitet og  

 dermed muligheden for skattefrihed.
Men den normale procedure var, at  

 kun var i besiddelse af en aktie.
 Mønstret gentager sig i de selskaber, der modtog  

 pengene fra de syv udlån, og som Jyske Bank kalder bedrageri.
Bankens vanskelige opgave bliver at overbevise retten om,  

 at [navn] og hans formodede medsammensvorne i disse selskaber ikke blot er  

 stråmand, men også dem, der reelt ejer selskaberne, og dermed fik  

 pengene - hvilket alle de stævnede i dag benægter." I en anden artikel den 19. januar hed det bl.a.:
 "Anonymiteten bag skuffeselskaberne er en alvorlig ulempe  

 for Jyske Bank i dag.
 Den gør det vanskeligt for banken at bevise, at den  

 har ret i sin anklage om, at [navn] var medejer af de selskaber, der modtog  

 flere hundrede millioner kroner i udlån.
 Foreløbig har Jyske Bank ikke haft held med sin  

 anklage ved Londons High Court of Justice, hvortil banken indgav sin  

 stævning i august 1992.
 I første omgang blev [navn] af retten pålagt  

 at afgive en edsvoren erklæring om, hvad han ejede.
 Da [efternavn] ikke nævnte de selskaber, som banken  

 hævdede, at han havde tømt flere hundrede millioner kroner af  

 bankens penge over i, forsøgte banken i retten at føre bevis  

 for, at [navns] erklæring var urigtig.
Det lykkedes ikke.
Retten fandt i første omgang  

 ikke bankens påstande bevist.
I 1993 forsøgte Jyske Bank at  

 fremme sagen gennem en såkaldt "summary judgement", en summarisk  

 retssag, som kan føre til en dom, hvis de stævnede ikke har  

 noget reelt forsvar mod anklagerne.
 Efter at have modtaget et forsvarsskrift fra [navn], trak  

 Jyske Bank i sidste øjeblik sit ønske om summary judgement  

 tilbage, fordi sagen ikke kunne gennemføres på den tid, der var  

 til rådighed.
 Bankens advokater fik en næse af dommeren i High  

 Court, fordi de ikke tidligere havde indset, at sagen var for omfattende til  

 en summarisk retssag.
I stedet satser Jyske Bank nu på, at få  

 hovedsagen for retten i begyndelsen af 1995." I en artikel ligeledes den 19. januar blev klageren  

 citeret for følgende udtalelser om den af Jyske Bank anlagte  

 retssag:
 "[Navn] afviser påstanden som absurd og  

 galimatias.
"Maren i kæret tror måske, at en  

 bankdirektør kan snige sig ind om aftenen og tage to store sække  

 penge med, når alle andre er gået.
Men sådan foregår  

 det ikke i en bank," siger han.
 Han henviser til, at udlån blev gennemgået af  

 kreditafdelingen, af eksterne og interne revisorer samt godkendt af Jyske  

 Bank Gibraltars bestyrelse, hvor bl.a.  Kaj  Steenkjær og  Hans  

  Møller  Christensen var placeret.
 Kaj  Steenkjær og  Hans  Møller  Christensen  

 er i dag Jyske Banks to topchefer.
"Det er en kæmpe-illusion, når man  

 forsøger at bilde folk ind, at jeg kunne have omgået alle disse  

 kontrolinstanser.
Desuden var der jo grænser for, hvor stort et  

 lån jeg kunne bevilge uden at spørge bestyrelsen.
Det var jo  

 trods alt ikke nogen Mickey Mouse-bank," siger [efternavn]." I artiklerne den 19. januar blev omtalt to tilfælde,  

 hvor klageren angiveligt havde sørget for, at lån ydet af banken  

 havnede i selskaber, som klageren kontrollerede.
Om disse to tilfælde  

 blev klageren citeret således:
"Det er en fornærmelse mod min intelligens at  

 hævde, at lånene til Villacourt og Sospa er bedrageri fra min  

 side.
Hvis det var tilfældet, ville jeg da ikke være så dum  

 at lade mit navn figurere i offentlige selskabsregistre i England og  

 Luxembourg." Af artiklen den 20. januar fremgik, at klageren, da han  

 forlod sin stilling i Jyske Bank, skulle være  

 investeringsrådgiver for et engelsk selskab Daylex Ltd.
I direktionen  

 for dette selskab skulle sidde en person, som Jyske Bank har stævnet i  

 samme sag som klageren.
Klageren blev citeret således:
"Det er ret almindeligt, at medarbejdere, der forlader  

 Jyske Bank, ansættes hos bankens kunder.
Men mine arbejdsmuligheder  

 blev ødelagt, da Jyske Bank anlagde sag mod mig, og gjorde alt for at  

 ødelægge mit rygte hos alle forretningsforbindelser," siger Af artiklen den 10. februar fremgik, at et ejendomsselskab  

 ejet af Jyske Bank var erklæret konkurs, og at bankens direktør  

 i Gibraltar var sat i husarrest i følge en kendelse fra en spansk  

 domstol.
Det hed i artiklen, at direktøren var "kommet i klemme, fordi  

 han efterfulgte [efternavn] som eneadministrator for Los  

 Hidalgos-selskabet." Artiklerne den 5. og 6. april handlede om, at en gruppe  

 danske investorer havde købt en stor udstykning på den spanske  

 solkyst for penge lånt i Jyske Bank, Gibraltar.
Omkring to  

 måneder efter købet havde klageren i følge artiklen meldt  

 sig med en køber til udstykningen.
De danske investorer solgte  

 området med en fortjeneste på 18 mio. kr.
Senere fandt de ud af,  

 at køberen, som var ukendt for dem, havde betalt ca. 20 mio. kr. mere.  

 De danske investorer mener i følge artiklen derfor, at klageren  

 beholdt et skjult salær på ca. 20 mio. kr.
I artiklen den 6.  

 april 1994 bestred klageren, at beløbet skulle være havnet i et  

 selskab, som han kontrollerede.
Under sagens behandling i Pressenævnet har klageren  

 udformet et genmæle betegnet "Rettelse", hvori han indledningsvis  

 redegør for, på hvilke punkter bladet efter hans opfattelse har  

 overtrådt god presseetik.
Det hedder heri bl.a.:
 "Artiklerne der blev bragt den 19. og 20. januar  

 beskæftiger sig bl.a. med et af Jyske Bank (Gibraltar) Ltd.'s  

 engagementer i Storbritannien, engagementet med Villacourt-gruppen samt  

 relationer til det Luxembourg-registrerede selskab Sospa Holdings.
Af artiklerne fremgår ikke, at en lang række  

 af, hvad der fremtræder som ubestridte fakta, af [navn] i samtaler med  

 Jyllands-Posten er blevet bestridt, ligesom artiklerne indeholder en  

 række ukorrekte og udokumenterede oplysninger, der har givet artiklerne  

 et misvisende og fordrejet billede af de faktiske forhold.
Hertil kommer, at  

 man fra Jyllands-Posten's side har undladt i tilstrækkelig grad, at  

 udvise den nødvendige kontrol mod sine nyhedskilder, bl.a. under  

 henseende til, at man har undladt at undersøge dokumenterbare  

 informationer modtaget fra enkelte af sagens parter.
Man undlader  

 således fra Jyllands-Postens side at oplyse, at aktierne i Villacourt Construction  

 Ltd. - efter [navn]s opfattelse - alene var noteret på navn i kraft af  

 egenskab af direktør i Jyske Bank (Gibraltar) Ltd. og for, at  

 varetage bankens interesser i henhold til bankens normale procedure.
 ...
 at oplyse, at [navn] f.s.v. angår  

 ejerforholdene i det Luxembourg-registrerede selskab, Sospa Holdings havde  

 tilkendegivet, at der allerede i 1990 var udstedt ihændehaveraktier i  

 selskabet, således at de registrerede ejerforhold på ingen  

 måde reflekterede de faktiske.
 ...
 Artiklerne indeholder tillige følgende ukorrekte  

 oplysninger af faktisk karakter:
 Der anføres fejlagtigt i artiklerne, at [navn]  

 skulle have været direktør i de omhandlede selskaber.
 Der anføres fejlagtigt, at "den normale procedure  

 var, at [navn] kun var i besiddelse af en aktie" i de selskaber, der som led  

 i Jyske Bank (Gibraltar) Ltd.'s normale procedure blev oprettet.
Der anføres fejlagtigt, at årsagen til, at  

 Jyske Bank (Gibraltar) Ltd. trak sin begæring om "Summary Judgement"  

 tilbage, var "fordi sagen ikke kunne gennemføres på den tid, der  

 var til rådighed." Der anføres fejlagtigt, at  Michael  Metcalf er  

 ejer af en aktie i Sospa Holdings.
 ...
 Jyllands-Posten har tillige i en artikel den 10. februar  

 1994 med overskriften "Dansk bankchef i spansk husarrest" tilkendegivet, at  

 "Bankdirektør  Jens  Lauritzen er kommet i klemme, fordi han  

 efterfulgte [efternavn] som eneadministrator for Los Hidalgos-selskabet".
Da de i artiklen omhandlede begivenheder alene skyldes  

 dispositioner foretaget efter [efternavn] forlod sin stilling i Jyske Bank  

 (Gibraltar) Ltd. - forhold der tidligere er blevet beskrevet i div. artikler  

 i Jyllands-Posten - giver omhandlede artikel det fejlagtige indtryk, at  

 skulle være involveret i Jyske Bank (Gibraltar) Ltd.'s  

 nuværende problemer." I en udtalelse om klagen har Jyllands-Posten  

 anført, at bladets omtale af den store og komplicerede sag kun  

 indeholder korrekte oplysninger, og at bladet har bestræbt sig på  

 at klargøre og videregive klagerens synspunkter på sagen.  

 Artiklerne bygger i følge udtalelsen på omfattende research i  

 selskabsregistre i England, Luxembourg, Isle of Man og Gibraltar, langvarige  

 og talrige interviews med klageren og mange andre kilder samt på  

 reportagerejser til England, Spanien og Gibraltar.
Oplysningerne om klagerens aktieposter i Villacourt  

 Construction Ltd. og Sospa Holding S.A. er således indhentet i  

 henholdsvis det engelske og det luxembourgske selskabsregister.
Artiklernes  

 oplysninger om klagerens aktieandele svarer til registrenes udvisende pr.  

 december 1993. Bladet vil dog medgive, at det kan betegnes som en fejl, at  

 klageren i enkelte tilfælde betegnes som direktør.
Der er tale  

 om en oversættelse af det engelske registers oplysning om, at klageren  

 er medlem af "board of directors". Dette burde rettelig have været  

 oversat til "bestyrelsesmedlem", men bladet finder, at denne fejl er af  

 bagatelagtig karakter.
 Jyllands-Posten har endelig anført, at  

 formålet med formuleringen i artiklen den 10. februar om  

 direktør  Jens  Lauritzens problem er at præcisere, at han ikke  

 har andel i de selskabsopbygninger, der har ført til den  

 nuværende sag.
 Følgende nævnsmedlemmer har deltaget i sagens  

 behandling: Else Mols, Hans Dam, Ulrik Holmstrup og Preben  

 Sørensen.
 Pressenævnet udtaler:
 Jyllands-Posten har i artiklerne, der hviler på et  

 omfattende researcharbejde, videregivet Jyske Banks og klagerens centrale  

 synspunkter i den sag, som banken har anlagt mod bl.a. klageren.  

 Pressenævnet finder derfor ikke, at bladet har overtrådt god  

 presseskik.
Da klageren således i vidt omfang er kommet til orde  

 i artiklerne, kan Pressenævnet af den grund tiltræde, at bladet  

 har givet klageren afslag på genmæle.
Det bemærkes dog  

 tillige, at det ønskede genmæle - af klageren betegnet Rettelse  

 - ikke opfylder formkravene i medieansvarslovens § 38, stk. 1, idet det ikke  

 er begrænset til de faktiske oplysninger i artiklerne om klageren.
 Afsagt den 18. august 1994.
