Strakspåbud  

 om åndedrætsværn ved højtryksspuling Arbejdsmiljøklagenævnet har på møde den 30. august 2005  

 behandlet virksomhedens klage over Arbejdstilsynets strakspåbud af den 6.  

 oktober 2004 om brug af åndedrætsværn ved arbejde med højtryksrenseanlæg.
Nævnet traf følgende A F G Ø R E L S E Arbejdsmiljøklagenævnet er enig i, at der skal anvendes  

 åndedrætsværn med friskluftforsyning ved højtryksrensning af tanke udendørs.
 Arbejdsmiljøklagenævnet fastholder således  

 Arbejdstilsynets afgørelse af 6. oktober 2004.
B E G R U N D  

 E L S E Arbejdsmiljøklagenævnet har ved afgørelsen lagt til  

 grund, at der arbejdes med et tryk på mellem 75 og 200 bar ved  

 højtryksrensningen.
På tidspunktet for besøget arbejdedes der med ca. 200  

 bar.
 Arbejdsmiljøklagenævnet har ved afgørelsen lagt vægt  

 på, at den ansatte er udsat for indånding af aerosoler, og at man ikke i  

 forbindelse med aerosoler frembragt ved højtryksrensning af udendørs  

 overflader  

 kan undgå at disse vil indeholde skadelige stoffer.
 Ligeledes vil sådanne aerosoler kunne trænge ind i  

 luftvejene med risiko for de ansattes sikkerhed og sundhed til følge.
 Da man ikke ved afrensning af overflader kan fastslå  

 hvilke skadelige stoffer indåndingsluften vil kunne indeholde, er  

 friskluftforsynet åndedrætsværn nødvendigt.
 Arbejdsmiljøklagenævnet finder desuden, at de ansatte  

 er udsat for skadelige påvirkninger selvom arbejdet foregår i det fri, og der  

 ikke anvendes rengøringsmidler i vandet der anvendes til højtryksrensning.
Arbejdsmiljøklagenævnet henviser til §§ 38 og 77, stk. 1 i lov om arbejdsmiljø, jf.  

 lovbekendtgørelse nr. 784 af 11. oktober 1999.
 § 16 i Arbejdstilsynets bekendtgørelse nr. 559 af 17.  

 juni 2004 om arbejdets udførelse.
På klagenævnets vegne fuldmægtig Kopi til   

  

 Arbejdstilsynet,  

 Postboks 1228, 0900 København C.
   


XX  

.
 De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller i forbindelse med udtalelse  

 til virksomhedens klage sagen på følgende måde:
 Arbejdstilsynet har besøgt virksomheden XX hos YY den  

 16. september 2004.
 Ved besøgene talte Arbejdstilsynet med driftsleder   og  

 ansatte  . Arbejdstilsynet var repræsenteret ved tilsynsførende  .
Under besøget blev det konstateret, at de ansatte  

 anvendte et højtryksrenseanlæg til at afrense udendørstanke på ovenstående  

 adresse.
Det blev oplyst, at tankene skulle renses og males for bl.a. at  

 fjerne  

 algebelægningen på tankene.
 Det blev endvidere oplyst, at der bliver anvendt et  

 tryk på mellem 75 og 200 bar, og at der på besøgstidspunktet blev anvendt et  

 tryk på ca. 200 bar.
 Den 6. oktober 2004 fremsendte Arbejdstilsynet  

 strakspåbud om brug af åndedrætsværn ved arbejde med højtryksrenseanlæg til  

 XX.  

 Virksomheden påbydes at sikre, at de ansatte ikke udsættes for en  

 sundhedsskadelig påvirkning fra de aerosoler, der bliver dannet under  

 højtryksrensningen, og at de ansatte skal anvende friskluftforsynet  

 åndedrætsværn under arbejdet med højtryksrensningen.
 Det fremgår af strakspåbudet, at Arbejdstilsynet senest  

 den 12. oktober 2004 skal have modtaget meddelelse om, hvordan påbudet er  

 efterkommet.
 Arbejdstilsynet rykker for tilbagemeldingen i brev af  

 den 15. oktober 2004.
 Arbejdstilsynet modtog tilbagemelding fra XX den 15.  

 oktober 2004, hvoraf det fremgår, at Arbejdstilsynets påbud efterfølgende er  

 blevet overholdt, og at de ansatte er blevet instrueret.
 I brev af 2. november 2004 meddelte virksomheden, at  

 den ønsker at påklage påbudet.
Den 11. november 2004 fremsendte Arbejdstilsynet en  

 kvitteringsskrivelse på modtagelsen af klagen. 2. Arbejdstilsynets  

 afgørelse Arbejdstilsynet traf den 6. oktober 2004 følgende  

 afgørelse:
Påbud om brug af åndedrætsværn ved arbejde med  

 højtryksrenseanlæg (Arbejdsmiljøproblem nr.: 136213) Arbejdstilsynet har besøgt XX hos YY den 16. september  

 2004. Ved besøget talte Arbejdstilsynet med driftsleder   og ansatte  .
Beskrivelse Under besøget blev det konstateret, at de ansatte  

 anvendte et højtryksrenseanlæg til at afrense udendørstanke på ovenstående  

 adresse.  

 Det blev oplyst at tankene skal renses og males for bl.a. at fjerne  

 algebelægningen på tankene.
 Det blev oplyst at der bliver anvendt et tryk på mellem  

 75 og 200 bar.
 Det blev ligeledes oplyst, at på besøgstidspunktet blev  

 der anvendt et tryk på ca. 200 bar.
Vurdering Arbejdstilsynet vurderer, de ansatte bliver udsat for  

 en sundhedsskadelig påvirkning fra de aerosoler (væskedråber), der bliver  

 dannet af det høje tryk.
Vurderingen sker ud fra at der når der bliver  

 anvendt  

 et tryk på 200 bar vil der blive dannet meget små aerosoler.
Disse aerosoler  

 vil højst sandsynlig indeholder rester af den belægning og de alger der river  

 sig løs fra overfladen.
Påbud Virksomheden skal sikre at de ansatte ikke udsættes for  

 en sundhedsskadelig påvirkning fra de aerosoler, der bliver dannet under  

 højtryksrensningen.
De ansatte skal anvende friskluftforsynet åndedrætsværn  

 under arbejdet med højtryksrensning.
 Påbudet skal efterkommes  

  

 straks.
 Hvis påbudet ikke efterkommes inden fristen, vil der  

 normalt blive indgivet politianmeldelse eller fremsendt administrativt  

 bødeforelæg.
Hjemmel for påbud -  

 	  

 Arbejdsministeriets  

 lovbekendtgørelse nr. 784 af 11. oktober 1999 af lov om arbejdsmiljø, som  

 ændret ved lov nr. 331 af 16. maj 2001, lov nr.. 437 af 10. juni 2002 og lov  

 nr. 425 af 9. juni 2004 § 38 og 77,stk.l.
 -  

 	  

 Beskæftigelsesministeriets  

 bekendtgørelse nr. 559 af 17. juni 2004 om arbejdets udførelse § 16.
Vejledning Til yderligere vejledning vedlægges At-meddelelse nr.  

 4.04.18 om Arbejde med højtryksrenseanlæg.
Tilbagemelding Arbejdstilsynet skal senest tirsdag den 12. oktober  

 2004 have modtaget meddelelse om, hvordan påbudet er efterkommet.
Meddelelsen  

 skal gives skriftligt på vedlagte tilbagemeldingsblanket.
 Pligten til at foretage tilbagemelding er fastsat efter  

 Arbejdstilsynets bekendtgørelse nr. 235 af 3. juni 1977 om tilsynsbog og  

 tilsynsrapporter, samt arbejdsmiljølovens § 76, stk. 1.
Orientering af  

 ansatte Alle berørte sikkerheds- og tillidsrepræsentanter skal  

 gøres bekendt med påbudet, jf. arbejdsmiljølovens § 18.
Klage over påbud Arbejdstilsynets afgørelse kan inden 4 uger indbringes  

 for Arbejdsmiljøklagenævnet efter arbejdsmiljølovens § 81.
 Klage indsendes til:
 Arbejdstilsynet, Hjulmagervej 8, 7100 Vejle.
Klage over dette straks-påbud har ikke opsættende  

 virkning.
Det betyder, at påbudet skal efterkommes straks, selv om der  

 klages. 3. Klagen til  

 Arbejdsmiljøklagenævnet XX fremsendte ved brev af 2. november 2004 følgende  

 klage:
Vedrørende deres besøg hos XX 16. september, hvor et  

 strakspåbud blev udstedt i forbindelse med højtryksrensning.
Dette påbud gik  

 ud  

 på at vi ikke måtte arbejde uden friskluftudstyr.
 Vi mener ikke at have overtrådt lovgivningen i  

 forbindelse med vores arbejde, heller ikke efter at have nærlæst det af jer  

 modtagne materiale.
 Vi kan ikke se jeres bemyndigelse til at afsige denne  

 kendelse.
Vinden og de runde tanke sørger på behørig vis for, at  

 de eventuelle omtalte aerosoler ville blive blæst væk. 4. Arbejdstilsynets  

 udtalelse Arbejdstilsynets Tilsynskreds 3 kom i brev af 11. marts  

 2005 med følgende udtalelse til klagen.
 Udtalelse i klage over påbud om brug af åndedrætsværn  

 ved arbejde med højtryksrenseanlæg (arbejdsmiljøproblem nr. 136213).
 Arbejdstilsynet har modtaget vedlagte klage fra XX,  

 over Arbejdstilsynets afgørelse af 2. november 2004 om påbud om brug af  

 åndedrætsværn ved arbejde med højtryksrenseanlæg (arbejdsmiljøproblem nr.  

 136213).
Sagens indhold Arbejdstilsynet har besøgt virksomheden XX hos YY den  

 16. september 2004.
Ved besøgene talte Arbejdstilsynet med driftsleder   og  

 ansatte . Arbejdstilsynet var repræsenteret ved tilsynsførende  

  .
Under besøget blev det konstateret, at de ansatte  

 anvendte et højtryksrenseanlæg til at afrense udendørstanke på ovenstående  

 adresse.
Det blev oplyst, at tankene skulle renses og males for bl.a. at  

 fjerne  

 algebelægningen på tankene.
 Det blev endvidere oplyst, at der bliver anvendt et  

 tryk på mellem 75 og 200 bar, og at der på besøgstidspunktet blev anvendt et  

 tryk på Ca. 200 bar.
 Den 6. oktober 2004 fremsendte Arbejdstilsynet  

 strakspåbud om brug af åndedrætsværn ved arbejde med højtryksrenseanlæg til  

 XX.  

 Virksomheden påbydes at sikre, at de ansatte ikke udsættes for en  

 sundhedsskadelig påvirkning fra de aerosoler, der bliver dannet under  

 højtryksrensningen, og at de ansatte skal anvende friskluftforsynet  

 åndedrætsværn  

 under arbejdet med højtryksrensningen.
 Det fremgår af strakspåbudet, at Arbejdstilsynet senest  

 den 12. oktober 2004 skal have modtaget meddelelse om, hvordan påbudet er  

 efterkommet.
 Arbejdstilsynet rykker for tilbagemeldingen i brev af  

 den 15. oktober 2004.
 Arbejdstilsynet modtog tilbagemelding fra XX den 15.  

 oktober 2004, hvoraf det fremgår, at Arbejdstilsynets påbud efterfølgende er  

 blevet overholdt, og at de ansatte er blevet instrueret.
 I brev af 2. november 2004 meddelte virksomheden, at den  

 ønsker at påklage påbudet.
 Den 11. november 2004 fremsendte Arbejdstilsynet en  

 kvitteringsskrivelse på modtagelsen af klagen.
Klagens indhold I brev af 2. november 2004 klager XX over  

 Arbejdstilsynets strakspåbud af den 6. oktober 2004 om brug af åndedrætsværn  

 ved arbejde med højtryksrenseanlæg.
 Klager anfører, at:
-  

 	  

 virksomheden ikke  

 mener at have overtrådt lovgivningen i forbindelse med deres arbejde, heller ikke efter at have nærlæst det af  

 Arbejdstilsynet modtagne materiale.
 -  

 	  

 virksomheden ikke kan  

 se, at Arbejdstilsynet har bemyndigelse til at afsige strakspåbudet.
 -  

 	  

 virksomheden er af den  

 opfattelse, at vinden og de runde tanke på behørig vis sørger for at  

 aerosoler  

 bliver blæst væk.
Arbejdstilsynets  

 sagsbehandling Arbejdstilsynet har på ny gennemgået sagen og har i den  

 forbindelse nogle kommentarer til sagsforløbet:
 Arbejdstilsynet besøger virksomheden den 16. september  

 2004, og strakspåbudet er dateret den 6. oktober 2004. Det er ikke  

 Arbejdstilsynets sædvanlige praksis, at der går længere end ca. en uge fra et  

 strakspåbud gives mundtligt, og til der foreligger en skriftlig afgørelse.  

 Strakspåbudet blev ved en fejl ikke afsendt før den 6. oktober 2004.
 Strakspåbudet blev afgivet mundtligt under besøget,  

 hvilket også fremgår af besøgsmeddelelsen af 16. september 2004.
 Arbejdstilsynet skal beklage den lange sagsbehandling.
 Ydermere skal Arbejdstilsynet gøre opmærksom på, at  

 Arbejdstilsynets journal nr. er ændret fra 2004.00.38910 til 2005.00.27708  

 ved  

 årsskiftet.
 Arbejdstilsynets  

 vurdering Regler og praksis:
Af Arbejdsministeriet bekendtgørelse nr. 559 af 17.  

 juni 2004 § 16 fremgår det, at unødig påvirkning fra stoffer og materialer  

 skal  

 undgås.
Derfor skal påvirkningen fra stoffer og materialer under arbejdet  

 nedbringes så meget, som det er rimeligt under hensyntagen til den tekniske  

 udvikling.
Endvidere skal fastsatte grænseværdier overholdes.
Praksis fremgår af At-meddelelse nr. 4.04.18 om Arbejde  

 med højtryksrenseanlæg.
Af meddelelsen fremgår det bl.a., at ved arbejde med  

 højtryksrenseanlæg med et tryk på over 25 bar skal det under brugen sikres,  

 at  

 de ansatte ikke udsættes for unødig påvirkning fra stoffer og materialer.  

 Dette  

 kan bl.a. ske ved at benytte egnede personlige værnemidler.
Det fremgår  

 endvidere, at det sikreste er at benytte luftforsynet åndedrætsværn.  

 Begrundelse herfor er, at der ofte kan være tvivl om luftforureningens art,  

 fordi det kan være svært at afgøre, hvad der river sig løs fra de bestrålede  

 overflader.
 Arbejdstilsynets vurdering  

 og indstilling:
 Det er derfor Arbejdstilsynets vurdering, at  

 virksomheden påbydes, at sikre at de ansatte ikke udsættes for en  

 sundhedsskadelig påvirkning i forbindelse med den aerosoldannelse, der finder  

 sted ved tilbageslaget fra højtryksrenseren.
 Hertil kommer, som en forværrende faktor, at resterne fra  

 den belægning, der slås løs, også indeholder aerosoler.
 Klager anfører, at de ikke mener at have overtrådt  

 lovgivningen i forbindelse med arbejdet, heller ikke efter at have nærlæst  

 det  

 materiale, Arbejdstilsynet har udleveret.
 Arbejdstilsynet skal gøre opmærksom på, at da de  

 ansatte ikke var iført åndedrætsværn ved højtryksrensning af tankene, har  

 virksomheden overtrådt lovgivningen i forbindelse med det udførte arbejde.
 Klager anfører endvidere, at de ikke kan se  

 Arbejdstilsynets bemyndigelse til at afsige kendelsen.
Af Arbejdsmiljølovens § 72, stk. 1, nr. 6 fremgår det,  

 at Arbejdstilsynet har til opgave at påse, at loven og de forskrifter,  

 der  

 gives med hjemmel i loven overholdes,  Endvidere fremgår det af § 77, stk. 1, at  

 Arbejdstilsynet kan påbyde, at forhold, der strider mod loven eller mod  

 regler  

 eller afgørelser i medfør af loven, bringes i orden straks eller inden en  

 frist.
 Arbejdstilsynets bemyndigelse til at afsige strakspåbud  

 fremgår således af de to ovennævnte bestemmelser.
 Afslutningsvis anfører klager, at vinden og de runde  

 tanke på behørig vis sørger for, at de eventuelle aerosoler vil blive blæst  

 væk.
 Hertil skal Arbejdstilsynet anføre, at vinden og de  

 runde tanke ikke er en tilstrækkelig effektiv foranstaltning til at sikre, at  

 de ansatte ikke udsættes for en sundhedsskadelig påvirkning fra aerosolerne.
Såfremt vinden skal kunne blæse aerosolerne væk, skal  

 der være tale om en meget kraftig vind, som altid skal være til stede.
Det  

 kan  

 oplyses, at der var svag vind på dagen for Arbejdstilsynets besøg.
Ydermere bliver det regntøj, de ansatte er iført, vådt  

 i forbindelse med arbejdet.
Der er derfor ingen tvivl om, at også de ansattes  

 ansigter bliver udsat for påvirkninger.
For så vidt angår de runde tanke, er det  

 Arbejdstilsynets vurdering, at der vil forekomme tilbageslag uanset formen på  

 tankene.
Specielt ved store tanke kan der være tale om arealer på tankene,  

 der  

 ikke runder særligt meget.
Samlet er det derfor Arbejdstilsynets vurdering, at  

 afgørelsen bør fastholdes, således at virksomheden pålægges at sikre, at de  

 ansatte ikke udsættes for en sundhedsskadelig påvirkning fra de aerosoler,  

 der  

 bliver dannet under højtryksrensningen.
De ansatte skal anvende  

 friskluftforsynet åndedrætsværn under arbejdet med højtryksrensning. 5. Nyt efter klagen Sekretariatet foretog på baggrund af nævnets ønske  

 yderligere indkaldelse af oplysninger fra Arbejdstilsynet ved brev af 5. juli  

 2005:
 Høring i sagen  

 vedrørende brug af åndedrætsværn ved højtryksspuling.
 I forbindelse med Arbejdsmiljøklagenævnets behandling  

 af sagen på møde den 28. juni 2005 blev sagen udsat, idet nævnet ønsker  

 yderlige oplysninger i sagen.
 Arbejdsmiljøklagenævnet ønsker nærmere besked om hvilke  

 skadelige stoffer, de pågældende aerosoler eventuelt kunne indeholde.
 Desuden ønsker nævnet oplyst, om der er løsrives  

 belægninger i form af maling eller andet fra tankene ved højtryksspulingen.
Med henblik på Arbejdstilsynets oplysninger om, at der  

 skulle være alger på tankene, ønsker nævnet oplyst, i hvilket omfang dette er  

 tilfældet. Arbejdstilsynet svarede ved brev af 18. juli 2005:
Supplerende udtalelse i klage over Arbejdstilsynets  

 afgørelse i sag om XX, AMKs j.nr. 5900029-05 Arbejdsmiljøklagenævnet beder i brev af 5.juli 2005  

 Arbejdstilsynet om yderligere oplysninger i sagen vedrørende XX klage over  

 Arbejdstilsynets afgørelse af 2. november 2004 om brug af åndedrætsværn ved  

 højtryksspuling.
 Arbejdsmiljøklagenævnet  

 ønsker:
-  

 	  

 nærmere besked om hvilke skadelige stoffer, de pågældende  

 aerosoler eventuelt kunne indeholde -  

 	  

 oplyst, om der løsrives belægninger i form af maling eller andet  

 fra tankene ved højtryksspulingen Af Arbejdstilsynets tidligere fremsendte udtalelse af  

 11. marts 2005, side 3, 2. afs. fremgår det, at der ofte kan være tvivl om  

 luftforureningens art, da det kan være svært at afgøre, hvad der river sig  

 løs  

 fra de bestrålede overflader.
Arbejdstilsynet kan dog oplyse, at der ved  

 højtryksrensning ved tryk på 75 til 200 bar vil der dannes respirable dråber.  

 Jo højere tryk, jo flere respirable dråber.
Disse små dråber vil trænge ned i  

 lungerne, og såfremt de er under 7 mymeter, vil de trænge helt ned i  

 alveolerne.
Små dråber vil således være sundhedsskadelige at indånde, selv  

 hvis  

 det er rene vanddråber.
Men der er ikke tvivl om, at nogle af de dråber, der  

 bliver dannet, vil indeholde rester af belægningen og den almindelige snavs,  

 der er på tankene.
 Konsekvensen af at indånde aerosoler er, at de ansatte  

 får luftvejssygdomme, som f.eks. kemisk lungebetændelse.
 Arbejdstilsynet kan oplyse, at der kan dannes  

 respirable dråber selv ved 25 bar.
Endelig kan det oplyses, at idet der bliver  

 højtryksrenset med så stort et tryk, som er tilfældet i denne sag, så vil der  

 skulle anvendes åndedrætsværn, uanset hvad der er på overfladen.
Det  

 afgørende  

 for hvorvidt arbejdet udføres sundhedsmæssigt fuldt forsvarligt, er således  

 hvilket tryk, der højtryksrenses med.
Endvidere  

  

 ønsker  

 nævnet -  

 	  

 oplyst, i hvilket omfang deler tilfældet, alder skulle være  

 alger på tankene:
Af Arbejdstilsynets tidligere fremsendte udtalelse af  

 11. marts 2005, side 1, 4. afs. fremgår det, at det under besøget blev  

  

 oplyst,  

 at tankene skulle renses og males for bl.a. at fjerne algebelægningen på  

 tankene.
Tankene blev således højtryksrenset for at fjerne algebelægninger og  

 andre urenheder.
Arbejdstilsynets tilsynsførende kunne konstatere, at  

 der var belægninger på tankene, og at der nogle steder var mere belægning end  

 andre steder.
Dog er det ikke vurderet, præcist hvor mange procent af  

 belægningen, der var alger.
Foruden direkte belægninger vil der også være hel del  

 snavs på tankene, da de er placeret udendørs. 6. Regler Lov om  

 arbejdsmiljø, jf. lovbekendtgørelse nr. 784 af 11. oktober 1999.
 § 38.  

  

 Arbejdet  

 skal planlægges, tilrettelægges og udføres således, at det sikkerheds- og  

 sundhedsmæssigt er fuldt forsvarligt.
 Stk. 2.  

  

 Anerkendte normer eller standarder, som har  

 sikkerheds- eller sundhedsmæssig betydning, skal følges.
 § 77.  

  

 Arbejdstilsynet kan påbyde, at  

 forhold, der strider mod loven eller mod regler eller afgørelser i medfør af  

 loven, bringes i orden straks eller inden en frist.
 Arbejdstilsynets  

 bekendtgørelse nr. 559 af 17. juni 2004 om arbejdets udførelse.
§ 16.  

  

 Unødig påvirkning fra stoffer og materialer skal undgås.
Påvirkningen  

 fra stoffer og materialer under arbejdet skal derfor nedbringes så meget, som  

 det er rimeligt under hensyntagen til den tekniske udvikling, og fastsatte  

 grænseværdier skal overholdes.
 7. AT-anvisninger,  

 AT-meddelelser m.v.
