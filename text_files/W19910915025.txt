Ankestyrelsens principafgørelse U-4-91 om anerkendelse - lungekræft - Cancerregistret - møbelsnedker - træstøv - arbejdsskade Resume:
 Lungekræft (planocellulært carcinom) hos en nu afdød tidligere møbel snedker kunne ikke anerkendes som erhvervssygdom.
 Afdøde havde i sit arbejde som møbelsnedker været udsat for støv fra bl.a. teak- og palisandertræ.
 Ved afgørelsen lagde Ankestyrelsen vægt på en indhentet udtalelse fra Cancerregistret, hvori det var konkluderet, at det næppe var sandsynligt, at afdødes lungekræft var betinget af udsættelsen for træstøv under den mangeårige ansættelse som møbelsnedker.
 Love:
Lov om sikring mod følger af arbejdsskade - lov nr. 450 af 25. juni 1987 - § 10 Sagsfremstilling:
 M, som i ca. 38 år havde arbejdet som møbelsnedker, fik i maj 1989 konstateret lungecancer (planocellulært carcinom).
I efteråret 1989 blev der konstateret en svulst af typen carcinommetastase fra det planocellulære carcinom.
Svulsten blevfjernet, men kom igen.
Tilfældet blev anmeldt til Arbejdsskadestyrel sen som erhvervssygdom.
 Om M's arbejdsforhold var oplyst, at han i sit arbejde som møbelsnedker havde indåndet store mængder støv fra hårde træsorter, bl.a. teaktræ og palisander, som begge er kiselholdige.
 Det var endvidere oplyst, at M frem til 1987 havde røget 4-5 cerutter og ca. 5 piber tobak daglig.
 Arbejdsskadestyrelsen afviste at anerkende tilfældet som arbejdsskade under henvisning til, at den konstaterede lidelse ikke var omfattet af erhvervssygdomsfortegnelsen, idet der ikke var påvist sammenhæng mellem udsættelse for træstøv og den konstaterede lidelse.
 Under den efterfølgende ankebehandling af sagen afgik M ved døden.
Ankestyrelsen indhentede til brug for sagens behandling en udtalelse fra Cancerregistret.
I denne udtalelse af 7. januar 1991 hedder det bl.a.:
"Risikoen for adenocarcinom i næsehule og bihuler er stærkt forøget efter mangeårig beskæftigelse i træmøbelindustrien.
Det formodes, at den carcinogene faktor er tæt associeret til træstøv, måske især støv fra hårde træsorter. . . . . (Der) ses en klar association til adenocarcinomet men næppe til planocellulært carcinom. . . . Der foreligger ingen sikker evidens for, at træstøvudsættelsen i møbelsnedkerfaget øger risikoen for lungecancer. . . . Det er således næppe sandsynligt, at afdødes lungecancer af typen planocellulært carcinom er betinget af udsættelsen for træstøv under den mangeårige ansættelse som møbelsnedker. . . .".
 Afgørelse:
 På grundlag af Cancerregistrets udtalelse tiltrådte Ankestyrelsen Arbejdsskadestyrelsens afgørelse med den givne begrundelse.
