(Til samtlige kommuner og amtskommuner) Spanien og Portugal er fra 1. januar 1986 optaget som medlemmer af Det  

 europæiske økonomiske Fællesskab.
Det følger heraf, at spanske og  

 portugisiske arbejdstagere og selvstændige erhvervsdrivende og deres  

 familiemedlemmer m.fl. under midlertidigt ophold i Danmark er berettigede til  

 sygesikringsydelser som gruppe 1-sikrede på tilsvarende måde som  

 arbejdstagere og selvstændige erhvervsdrivende fra andre EF-medlemsstater,  

 jfr. sikringsstyrelsens vejledning af oktober 1985 om EF-reglerne om social  

 sikring af vandrende arbejdstagere m.fl., side 24 ff.
Udgifter til sådanne  

 ydelser og til sygehusydelser skal indtil videre indberettes til  

 sikringsstyrelsen på blanket E 125 DK.
Medlemskabet medfører endvidere, at de øvrige bestemmelser i EF-  

 forordningerne nr. 1408/71 og 574/72 også vil omfatte Spanien og Portugal.  

 Som følge heraf vil dansk folkepension og førtidig pension fra den 1. januar  

 1986 kunne medtages ved flytning fra Danmark til Spanien og Portugal, og  

 dansk pension vil kunne tillægges under bopæl i Spanien og Portugal efter  

 samme regler som gælder ved bopæl i de øvrige EF-medlemsstater.
Der vil  

 således efter de gældende regler fra 1. januar 1986 kunne udbetales såvel  

 grundbeløb som pensionstillæg under bopæl i Spanien og Portugal, såfremt  

 betingelserne herfor iøvrigt er opfyldt.
Spanske og portugusiske statsborgere  

 vil fra samme dato have ret til dansk pension på samme vilkår, som gælder for  

 statsborgere fra de øvrige medlemsstater.
Ifølge overgangsbestemmelser, gældende længst til 31. december 1988, skal  

 familieydelser til i Spanien og Portugal bosatte familiemedlemmer til spanske  

 og portugisiske arbejdstagere, der er beskæftiget i en anden medlemsstat end  

 Spanien og Portugal, ikke udredes af beskæftigelsesstaten.
Ydelserne skal  

 derimod udbetales efter bopælskriteriet, d.v.s. af spanske og portugisiske  

 institutioner, og efter spansk og portugisisk lovgivning.
Dette betyder, at  

 der indtil 31. december 1988 ikke skal udbetales danske børnetilskud til børn  

 af herboende spanske og portugisiske arbejdstagere, hvis børnene er bosat i  

 Spanien eller Portugal.
Opmærksomheden henledes på, at de beløb, der i medfør  

 af disse bestemmelser udbetales af de spanske og portugisiske myndigheder,  

 vil kunne kræves refunderet.
 P.s.v.
