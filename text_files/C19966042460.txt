1 Indledning 1.1 Denne vejledning tjener to formål.
Det første er at henlede  

 opmærksomheden på de relevante bestemmelser i Meddelelser fra  

 Søfartsstyrelsen B og give specifikke anbefalinger om sikkerhedsinformation i  

 form af højttalermeddelelser, opslag og skiltning til passagerer.
Det andet  

 formål er at sikre, at passagererne informeres om de procedurer, der skal  

 følges i en nødsituation og at informationen bliver givet til passagererne  

 før eller ved skibets afgang fra havn.
 1.2 Vejledningen indeholder anbefalinger om følgende emner:
.1 beskrivelse af: "samlingsstation",  

 "redningsstation", "samlingsstationsskilte", "skilte  

 der viser vej til samlingsstationerne", "udgangsskilte",  

 "nødudgangsskilte", "dæk identifikations skilte",  

 "redningsstations skilte" og skilte, som henviser til redningsbåde,  

 -flåder og mand-overbord-både, .2 "folder eller -opslag med sikkerhedsinstruktion til  

 passagerer" ved samlingsstationer, i passagerkahytter og i andre  

 relevante passagerområder, .3 midler til at henlede passagerernes opmærksomhed på informationen om  

 nødprocedurer, og .4 indretning og identifikation af apteringsrum med henblik på evakuering  

 i en nødsituation.
1.3  Definitioner .1 "Samlingsstation" er et område i nærheden af  

 redningsmidlerne, hvor passagererne samles i en nødsituation.
Her modtager de  

 instruktioner og afventer en eventuel ordre til at forlade skibet.
Der kan  

 være flere samlingsstationer om bord. ("Samlingsstation" blev  

 tidligere benævnt "mønstringssted") .2 "Redningsstation" er stedet ved det enkelte redningsmiddel,  

 hvor passagerer og mandskab går om bord i redningsmidlet.  

 ("Redningsstation" blev tidligere benævnt  

 "indskibningssted") 2  Skiltning 2.1  Generelt .1 Størstedelen af passagererne har kun ringe kendskab til indretningen af  

 det skib, de sejler med, eller til formålet med og beliggenhed af  

 samlingsstationerne.
Det er derfor vigtigt at sikre, at samlingsstationerne  

 er lette at finde, at formålet med dem er kendt, og at flugtvejene til  

 samlingsstationerne er tydeligt mærkede.
Det er også vigtigt, at almindelige  

 udgange og nødudgange fra lukkede rum er tydeligt mærkede.
Brug af skiltene  

 beskrevet i dette kapitel vil derfor være til stor hjælp for passagererne.  

 Udtrykkene "samlingsstation" og "redningsstation" bliver  

 ofte brugt i flæng, hvilket kan skabe forvirring.
 .2 Alle skilte bør være i overensstemmelse med IMO's resolution om  

 symboler, der relaterer sig til redningsmidler og arrangementer (* 2), og som  

 udgives af IMO i form af en farveplanche med titlen "Symbols related to  

 life-saving appliances and arrangements".
 .3 Overflader, som danner baggrund for skilte, bør have farver, der er i  

 kontrast med skiltenes farver.
 .4 Man bør være omhyggelig med at placere skiltene nævnt i denne  

 vejledning på iøjenfaldende og konstant belyste positioner, som er fri for  

 anden skiltning.
2.2  Skiltning af mønstrings- og redningsstationer .1 Samlingsstationerne bør identificeres ved samlingsstationssymbolet og  

 et bogstav, hvis størrelse svarer til størrelsen af samlingsstationssymbolet.
 .2 Redningsstationerne bør identificeres ved symbolet for redningsstation  

 og et nummer, hvis størrelse svarer til størrelsen af symbolet for  

 redningsstationen.
 .3 Skiltene bør have en sådan størrelse og være anbragt på en sådan måde,  

 at de er iøjenfaldende for passagererne, og så samlingsstationerne og  

 redningsstationerne klart kan identificeres.
 .4 Et område, der fungerer som både samlingsstation og redningsstation,  

 bør kun identificeres med samlingsstationssymbolet og et bogstav.
2.3  Evakueringsvejes skiltning .1 Skilte, der viser vej til samlingsstationerne, skal anbringes i alle  

 passagerområder, herunder:
- trapper og gange, som fører til samlingsstationerne, - i offentligt tilgængelige rum, der ikke benyttes til samlingsstationer, - i forhaller og rum, der forbinder offentlige rum, og - på udendørs dæk i nærheden af døre, som giver adgang til  

 samlingsstationerne.
.2 Evakueringsveje, inklusive trapper og gange, skal være afmærket med  

 lysende eller selvlysende striber, som anbringes i en højde over dækket, der  

 ikke må overstige 0,3 m.
Lysstriberne skal sætte passagererne i stand til at  

 identificere alle evakueringsveje og udgange.
 .3 Det er vigtigt, at ruter til samlingsstationerne er tydeligt mærkede,  

 og at disse ruter holdes fri for forhindringer og ikke tillades anvendt af  

 passagererne til opbevaring af bagage og andre ejendele.
 .4 Ved samlingsstationerne bør være opsat skilte, som viser vej til  

 redningsstationerne .
2.4  Udgangs- og nødudgangsskiltning .1 Alle døre, der benyttes af passagererne, og som fører fra passagerrum  

 til åbent dæk eller til gange, der anvendes som evakueringsveje, bør tydeligt  

 mærkes med "EXIT" og det relevante symbol.
Om muligt bør skiltet  

 være anbragt over døren, men hvor døren ikke klart kan ses fra det rum, den  

 betjener, bør der være et andet skilt, som henviser til det sted, hvor døren  

 findes.
 .2 Døre, vinduer, koøjer og andre åbninger, der normalt ikke bruges som  

 gennemgangsveje, men som kunne benyttes som nødudgange, bør tydeligt mærkes  

 med "EMERGENCY EXIT" og det relevante symbol.
2.5  Skiltning til identifikation af dækkene og nummerering af dæk og  

 kahytter .1 Hvert dæk i passagerområderne bør identificeres ved et nummer.
Det kan  

 herudover også identificeres ved et navn.
Skilte til identifikation af  

 dækkene bør placeres i alle trappeopgange og i offentlige rum og bør være  

 klart synlige.
 .2 Passagerkahytterne på hvert dæk bør nummereres, med stigende numre fra  

 for til agter i skibet.
3. Opslag med sikkerhedsinstruktion til passagerer 3.1 Der skal være opsat enkle og let forståelige opslag i  

 passagerkahytter, ved samlingsstationer og i andre relevante passagerområder,  

 f.eks. halls.
Opslagene skal som et minimum indeholde information om  

 samlingsstationerne og hvad passageren skal foretage sig i tilfælde af en  

 nødsituation.
 3.2 Enkle planer over skibet, som tydeligt viser "her står De"  

 og evakueringsvejene markeret med pile, der er korrekt orienteret i forhold  

 den enkelte planens placering, skal opsættes iøjenfaldende steder.
3.3 Instruktionsopslagene og "her står De"-planerne kan  

 anbringes samlet på et opslag, eller alternativt hver for sig, sammen med  

 fabrikantens instruktion i hvordan redningsvestene tages på.
De bør anbringes  

 synligt i nærheden af kahytsdøren.
Instruktionerne bør være på dansk og  

 engelsk, samt andre sprog, der er relevante for hovedparten af de  

 nationaliteter, som erfaringsmæssigt rejser med skibet.
3.4 Opslag med sikkerhedsinstruktioner til passagererne skal opsættes  

 passende steder ved samlingsstationerne, om muligt nær ved  

 samlingsstationsskiltene.
Opslag i andre passagerområder, der ikke bliver  

 brugt som samlingsstationer, bør holdes adskilt fra andre skilte og opslag,  

 der ikke indgår i sikkerhedsskiltningen.
 3.5 Et eksempel på opslag med sikkerhedsinstruktioner til passagererne er  

 vist i bilag 1 til denne vejledning.
4  Højttaleranlæg 4.1 Højttalermeddelelser skal kunne høres tydeligt under alle forhold i  

 alle offentligt tilgængelige rum og steder hvortil passagerer har adgang,  

 herunder også på åbne dæk.
Højttalermeddelelserne bør præsenteres på en  

 formel og upersonlig måde.
5  Identifikation af besætning 5.1 I tilfælde af overhængende fare bør passagererne være i stand til  

 skelne besætningen, som kan hjælpe og vejlede dem, fra andre passagerer.
For  

 at muliggøre dette skal besætningen bære uniform, ensartet arbejdstøj eller  

 andre kendetegn, såsom kasketter eller veste mærket "CREW". Det  

 anbefales, at veste mærket "CREW" placeres ved redningsstationerne,  

 til brug for besætningsmedlemmer, som har frivagt og derfor ikke er iført  

 uniform.
6  Måder at henlede passagerers opmærksomhed på 
sikkerhedsinstruktionerne 6.1 Hvis der ikke afholdes en egentlig mønstring ved skibets afgang, er  

 det meget vigtigt, at der gives en sikkerhedsinstruktion, som gør  

 passagererne opmærksomme på, hvor sikkehredsinstruktionerne findes og hvad de  

 indeholder, og opfordrer passagererne til at læse instruktionerne.
Der er  

 flere måder, hvorpå man kan opfordre passagererne til at læse  

 instruktionerne.
Den mest effektive måde er ved hjælp af skibets  

 højttalersystem.
Højttalermeddelsen bør først gives, når alle passagererne er  

 kommet om bord, enten lige før eller ved skibets afgang fra kajen.
Da det  

 ofte er svært at få passagerernes fulde opmærksomhed på dette tidlige  

 tidspunkt af rejsen, anbefales det, at denne type af meddelelser indledes af  

 et specielt opmærksomhedssignal og efterfølges af en opfordring til at lytte  

 opmærksomt.
Meddelelserne bør gives på dansk, engelsk og eventuelle andre  

 sprog, som måtte være relevante for hovedparten af passagererne på den  

 pågældende rute.
Sådanne meddelelser bør være relativt korte og bør være  

 forenelig med behovet for at give tilstrækkelig information til den enkelte  

 passager, så denne om nødvendigt kan tage del i en mønstring på en ordentlig  

 måde.
Man må sikre sig, at ingen anden annoncering eller musik udsendes over  

 højttalersystemet, mens passagerernes sikkerhedsintroduktion bliver læst op.  

 Passagererne bør opfordres til at gå fra deres kahytter til  

 samlingsstationerne, så de bliver klar over, at stedet hvor de kom om bord ad  

 landgangsbroen ikke er det sted, hvor man går hen i tilfælde af en  

 nødsituation.
 6.2 Eksempeler på højttalermeddelelser findes i bilag 2 og 3 til denne  

 vejledning.
6.3 Højttalermeddelelser om bord på skibet bør suppleres med andre midler  

 til at sikre, at så mange passagerer som muligt bliver gjort opmærksom på  

 sikkerhedsinstruktionerne, og som er tilpasset skibet og rejsen.
Disse midler  

 kan omfatte, men er ikke begrænset til, visning af videofilm om bord eller i  

 terminalen i land, bilag til billetten med sikkerhedsinformation, information  

 i magasiner og brochurer, som gives til passagererne, og højttalermeddelelser  

 i terminalen i land om vigtigheden af, at passagererne gør sig bekendt med  

 opslagene med sikkerhedsinstruktioner om bord.
Søfartsstyrlsen, den 10. juni 1996 Bilag 1 EKSEMPEL PÅ OPSLAG MED SIKKERHEDSINSTRUKTION TIL PASSAGERERNE Venligst sæt Dem ind i indholdet af dette opslag Figur: simpel tegning visende opstalt af skibet med angivelse af  

 "her står De", evakueringsveje og samlingsstaioonerne.
Endvidere  

 vises samlingsstationsskilte med bogstavbetegnelse Figur: simpel tegning visende dæksplan for dækket hvor skiltet sidder,  

 med angivelse af "her står De" og evakueringsvejene fra stedet 1 Hovedalarmsignal I tilfælde af en nødsituation vil følgende signal blive afgivet med  

 skibets fløjte og alarmklokker:
Syv eller flere korte toner efterfulgt af en lang tone 2  Forholdsregler ved hovedalarmsignal Når hovedalarmsignalet lyder:
.1 så gå direkte til Deres/den nærmeste (* 3) samlingsstation, hvis De er  

 langt fra Deres kahyt; skilte som viser vej til samlingsstationen består af  

 samlingsstationsskiltet og en pil, der peger i den rigtige retning; .2 hvis De er i Deres kahyt eller tæt ved Deres kahyt, når signalet lyder,  

 så tag varmt tøj på, medbring Deres redningsvest*) og eventuel livsvigtig  

 medicin og følg retningspilene til Deres samlingsstation, .3 assister personer, der har brug for hjælp, .4 følg besætningens anvisninger og anvisninger, som gives over  

 højttaleranlægget, .5 GÅ IKKE TILBAGE til Deres kahyt efter ejendele, .6 BRUG IKKE elevatoren, og .7 hvis den nærmeste udgang er blokeret, brug den alternativ udgang, som  

 er markeret i planen.
Denne er vist med et skilt med en stiplet pil.
3  Samlingsstation En samlingsstation er et sted, hvor passagerer samles i en nødsituation.  

 Samlingsstationer markeres med skiltet vist på planen.
4  Forholdsregler ved ankomst til samlingsstationen Vær rolig og følg besætningens anvisninger ved samlingsstationen.
Et besætningsmedlem vil - om nødvendigt - give Dem en redningsvest.
Tag  

 den på.
Besætningsmedlemmerne vil hjælpe Dem om nødvendigt.
Der findes  

 redningsveste til mindre børn.
Se venligst instruktionen i, hvorledes man  

 ifører sig en redningsvest.
De bedes prøve Deres redningsvest.
Bilag 2 EKSEMPEL PÅ SIKKERHEDSINSTRUKTION OVER HØJTTALERSYSTEMET OM BORD I ET  

KRYDSTOGTSSKIB 1  Opmærksomhedssignal 2 "Mine damer og herrer, De bedes lytte opmærksomt til følgende  

 sikkerhedsinstruktion.
3 Hvis der opstår en nødsituation, vil hovedalarmsignalet lyde.
Når  

 alarmen lyder, skal De gå til Deres samlingsstation eller nærmeste  

 samlingsstation.
 4 Hovedalarmsignalet består af syv eller flere korte toner efterfulgt af  

 en lang tone afgivet med skibets fløjte eller sirene og af et lignende signal  

 afgivet med alarmklokkerne.
 5 Hvis De er langt fra Deres kahyt, så gå venligst direkte til Deres  

 samlingsstation eller nærmeste samlingsstation (* 4). Hvis De befinder Dem i  

 Deres kahyt eller i nærheden af den, når signalet lyder, så ifør Dem varmt  

 tøj, tag redningsvesten og eventuel nødvendig medicin med og følg  

 retningspilene til Deres samlingsstation.
6 Samlingsstationerne på dette skib er placeret på (dæk nr. ) (* 4) og kan  

 kendes på et firkantet grønt og hvidt skilt med en pil i hvert hjørne, som  

 peger ind mod et symbol, der forestiller en familiegruppe.
Nær Deres  

 kahytsdør findes information om Deres samlingsstation.
7 Ved samlingsstationen vil et besætningsmedlem - om nødvendigt - give Dem  

 en redningsvest.
Tag den på.
De bedes forholde Dem roligt og følge  

 instruktionerne fra besætningen ved Deres samlingsstation.
8 Deres opmærksomhed henledes på opslagene med nødinstruktioner til  

 passagererne og oversigtskortene, som viser flugtveje.
Disse oversigtskort er  

 anbragt i nærheden af Deres kahytsdør, ved samlingsstationerne og flere andre  

 steder.
 9 Studer venligst sikkerhedsopslagene grundigt og giv Dem tid til at  

 gennemgå skibets indretning, sikkerhedsskiltning og flugtveje fra Deres kahyt  

 til det anviste samlingsstation og til nærmeste åbne dæk.
10 Prøv straks redningsvesten.(* 4). Hvis De rejser med børn, bed  

 stewarden om en redningsvest til hvert barn og lad børnene prøve dem. (* 4) 11 Sikkerhedsinstruktioner og -opslag er ophængt overalt på skibet af  

 hensyn til Deres sikkerhed.
Det er vigtigt, at De følger dem, mens De  

 opholder Dem om bord.
Har De spørgsmål om sikkerhed, så spørg skibets  

 officerer eller besætning.
Bilag 3 EKSEMPEL PÅ SIKKERHEDSINSTRUKTION OVER HØJTTALERANLÆGGET OM BORD I ET  

PASSAGERSKIBE MED PASSAGERKAMRE 1  Opmærksomhedssignal 2 "Mine damer og herrer.
 3 For at sikre dem en behagelig tur - også sikkerhedsmæssigt - beder vi om  

 Deres opmærksomhed, idet vi nu vil give en kortfattet information om  

 sikkerheden om bord.
4 I tilfælde af en kritisk situation, vil de overalt på skibet høre  

 alarmklokker samt en sirenelyd.
Denne alarm (vil bestå af syv korte og en  

 lang tone, og) (* 5) bliver fulgt af en meddelelse over højttalerne.
Her vil  

 der blive fortalt om hvordan den enkelte skal forholde sig.
 5 Samlingsstationerne findes på dæk nr. (* 5).
 6 Redningsveste er placeret ved redningsstationerne.
 7 Den korteste vej til udgangene er mærket med grønne selvlysende pile.  

 Selve udgangene er mærket med "EXIT"-skilte.
 8 Ved en kritisk situation er det vigtigt hele tiden at lytte efter  

 meddelelser over højttalerne - og iøvrigt bevare roen.
 9 Besætningen, som vil være iklædt grønne veste mærket "CREW",  

 vil assistere og vejlede.
 10 Vi beder Dem endvidere læse sikkerhedsbrochuren samt  

 sikkerheds-opslaget, der er anbragt på indersiden af kahytsdøren (* 5). Her  

 kan man bl.a. se hvilken nødudgang, der er den nærmeste i forhold til  

 kahytten.
 11 Alle boardingkort er forsynet med nummeret på Deres samlingsstation.
 12 Vi takker for Deres opmærksomhed.
