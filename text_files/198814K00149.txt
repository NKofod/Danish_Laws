Nr BTL 149 Betænkning over Forslag til lov om ændring af lov om social bistand  

 (Indførelse af igangsætningsydelse)   

 Nr L 149 1988-89, 1. samling Afgivet af Socialudvalget Afgivet: 19890224 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal inden for flertallet (Socialdemokratiets og Socialistisk  

 Folkepartis medlemmer af udvalget) ønsker at udtale følgende:
På kontanthjælpsområdet savner Socialdemokratiet og Socialistisk  

 Folkeparti et sammenhængende sæt initiativer, der både inddrager  

 socialpolitik, arbejdsmarkedspolitik, uddannelsespolitik og erhvervspolitik.  

 Kun på den måde kan der skabes den nødvendige vifte af tilbud til specielt  

 bistandsmodtagere, der har modtaget kontanthjælp gennem længere tid.
Et  

 samlet sæt initiativer vil gøre bistandssystemet langt mere aktiviserende,  

 end det er i dag, hvilket S og SF anser for helt afgørende.
I en sådan vifte  

 vil den af socialministeren foreslåede igangsætningsydelse naturligvis også  

 indgå.
Men den vil kun være en del af mange andre muligheder.
Med disse  

 bemærkninger indstiller S og SF forslaget til vedtagelse.
 Et andet mindretal (Fremskridtspartiets medlem af udvalget) vil  

 redegøre for sin stilling til lovforslaget ved dettes 2. behandling.
