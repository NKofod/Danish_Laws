6. PRODCEDURER 6.1 BUDGETLÆGNING Der findes visse tidsmæssige krav til budgetlægningen. Økonomiudvalget  

 skal således inden den 1. september til kommunalbestyrelsen udarbejdet  

 forslag til årsbudget og budgetoverslag (§ 37 i Lov om kommunernes styrelse-  

 i det følgende forkortet Kst.).
Forslaget til årsbudget og flerårige budgetoverslag skal undergives mindst  

 2 behandlinger i kommunalbestyrelsen med mindst 3 ugers mellemrum (Kst.,§ 38,  

 stk.2) For indsendelse af budgetmateriale til de centrale myndigheder findes  

 følgende retningslinier:
 Falder ovennævnte datoer på en lørdag eller søndag, udskydes fristen til  

 den følgende mandag.
Med hensyn til budgettets FORM OG INDHOLD bestemmes det, at årsbudgettet  

 skal ledsages af budgetoverslag for en 3-årig periode.
I øvrigt skal  

 nærværende regler følges, jfr.
Kst., pgfr. 54, stk. 1. Her tænkes specielt på  

 afsnit 4 og oversigterne og afsnit 5 om bemærkningerne.
 Det er vigtigt at fremhæve, at da bugdetlægningen er den lejlighed, ved  

 hvilken kommunalbestyrelsen årligt får en samlet oversigt over de fremtidige  

 økonomiske forhold, så skal det materiale, der behandles af de forskellige  

 kommunale organer, på en overskuelig måde dels give en oversigt over den  

 totale økonomi, dels give tilstrækkeligt detaljerede oplysninger til også at  

 kunne bedømme baggrunden for de enkelte bevillinger.
Ingen oversigt kan opfylde begge formål på een gang, så derfor skal der  

 anvendes flere forskellige oversigter ved budgetlægningen, jfr. afsnit 4.0  

 Således anvendes hovedoversigt til budget som grundlag for en summarisk  

 bedømmelse af den finanseelle og aktivitetsmæssige udvikling, mens  

 bevillingsoversigten anvendes i de tilfælde, hvor mere detaljerede  

 oplysninger ønskes.
Er de oversigter, som foreskrives i budget- og  

 regnkabssystemet, ikke tilstrækkelige, er kommunen frit stillet med hensyn  

 til også at udarbejde andre oversigter.
Der må ikke i årsbudgettet eller i de flerårige budgetoverslag forekomme  

 overskud eller underskud.
Dette følger af, at der skal være balance mellem  

 indtægter og udgifter, jfr. f.eks. hovedoversigt til budget.
Der må heller ikke i årsbudgettet eller budgetoverslagene forekomme  

 poster, som savner en nærmere forklaring eller begrundelse, hvad enten  

 årsagen hertil er tidsmæssige problemer, manglende kapacitet ved  

 budgetlægningen, uenighed eller lignende.
Det vedtagne budget skal være et  

 udtryk for det bedst mulige skøn over de kommende års udgifter og indtægter,  

 og det skal være umiddelbart egnet til realisering.
Det er vigtigt at  

 understrege dette, fordi et budget ikke kan løse dets opgaver  

 tilfredsstillende, hvis ikke dets poster er forsøgt placeret så korrekt som  

 muligt.
 Dette udelukker ikke, at der senere kan forekomme tillægsbevillinger.  

 Dette vil tværtimod ofte forekomme, men begrundelserne må i så fald være, at  

 der er sket ændringer i budgettets forudsætninger.
 Årsbudgettet og de flerårige budgetoverslag opstilles PRISNIVEAUMÆSSIGT  

 efter følgende retningslinier:
 1. Hovedkonto 0-6 (drift, refusion, anlæg) angives i  

 årsbudgettets priser (faste priser).
 2. Hovedkonto 7 og 8 angives i det skønnede prisniveau  

 for budgetåret og hvert af budgetoverslagsårene (løbende priser).
3. For hvert af budgetoverslagsårene anføres under en  

 særlig post pris- og lønstigninger vedrørende hovedkonto 0-6 for såvel  

 udgifter som indtægter.
Posten placeres umiddelbart efter hovedkonto 0-6,  

 jfr. 4.1 og 4.2. Pris- og lønstigningerne vil svare til forskellen mellem  

 hovedkonto 0-6 i løbende priser, og hovedkonto 0-6 i faste priser.
Den omstændighed, at hovedkonto 0-6 opstilles i faste priser, medfører, at  

 virkningen på udgifter og indtægter af pris- og lønstigninger elimineres.
Det  

 bliver herved muligt at vurdere den mængdemæssige udvikling over  

 budgetperioden, og det vil umiddelbart fremgå af flerårsbudgettet, hvorvidt  

 aktivitets- og serviceniveauet i den betragtede periode forøges.
Endvidere  

 kan kommunalbestyrelsen/amtsrådet umiddelbart forskyde udgifter (f.eks.  

 vedrørende bestemte anlægsarbejder) fra et år til et andet, uden at de  

 pågældende udgifter af den grund skal omregnes til et nyt prisniveau.
Dog vil  

 sådanne tidsmæssige forskydninger indvirke på pris- og lønstigningsposten,  

 ligesom den modestående tidsmæssige placering på den finansielle side kræver  

 omregning af beløbet til pågældende budgetårs prisniveau.
 Den finansielle udvikling afspejles ved hjælp af hovedkonto 7 og 8 i  

 løbende priser, idet posten for pris- og lønstigninger i de enkelte  

 budgetoverslagsår etablerer den nødvendige sammenhæng mellem den del af  

 flerårsbudgettet, som er angivet i faste priser, og den del, som er angivet i  

 løbende priser.
Såfremt en eller flere af flerårsoversigterne yderligere ønseks opstillet  

 fuldt ud i løbende priser eller i faste priser med realvækst, kan disse  

 supplerende oversigter selvsagt medtages som bilag til budgettet.
Forelægges  

 det/de supplerende flerårsbudgetter for kommunalbestyrelsen/amtsrådet sammen  

 med de foreskrevne flerårsbudgetter, kan behandlingen i  

 kommunalbestyrelsen/amtsrådet af budgetoverslagene foretages på grundlag af  

 det/de supplerende flerårsbudgetter.
Men hensyn til, hvornår og hvorledes BEVILLINGSKONTROLLEN (som jo sker i  

 løbet af rengskabsåret) skal foregå, findes ingen nærmere regler bortset fra,  

 at økonomiudvalget skal kontrollere, at de på årsbudgettet meddelte  

 bevillinger og rådighedsbeløb samt de ved særlig beslutning bevilgede beløb  

 ikke overskrides uden kommunalbestyrelsens samtykke.
Der er altså intet krav  

 om, at der eksempelvis skal foretages halvårsopgørelser, og at der kun må  

 være forbrugt en bestemt procentdel af bevillingerne på dette tidspunkt, blot  

 er det et krav, at bevillingerne ikke overskrides.
Det siger sig selv, at  

 bevillingsoverskridelser kun kan undgås ved en aktiv medleven i  

 bevillingsforbruget, dvs. der skal foretages en hyppig rapportering, specielt  

 mod regnskabsårets afslutning.
6.2 REGNSKABSAFLÆGGELSE Kravene til regnskabsaflæggelsen fremgår bl.a. af lov om kommunernes  

 styrelse (i det følgende forkortet Kst.), af (amts-)kommunens kasse- og  

 regnskabsregulativ og af nærværende regler.
Med hensyn til TIDSMÆSSIGE krav i forbindelse med aflæggelsen af  

 ÅRSREGNSKABET kan det for det første nævnes, at den regnskabsmæssige  

 supplementsperiode er fastsat til at løbe fra regnskabsårets udgang til  

 udgangen af februar måned i det følgende regnskabsår.
I kasse- og  

 regnskabsregulativet kan (amts-)kommunen dog fastsætte en kortere  

 supplementsperiode, men den må dog ikke fastsættes til at udløbe før 15  

 januar.
Det forudsættes, at supplementsperiodens længde fastsættes efter,  

 hvor lang tid det tager den enkelte (amts-)kommune at præstere betaling af  

 skyldige beløb, som vedrører foregående år.
 De næste tidsfrister i forbindelse med aflæggelsen ar årsregnskabet  

 foreligger ved indberetningen af regnskabsmateriale til de centrale  

 myndigheder.:
 Som det fremgår af ovenstående, skal regnskabet posteringsmæssigt være  

 afsluttet inden 1. juli, idet regnskabsspecifikationer og finansiel status  

 pr. denne dato skal afleveres til Danmarks Statistik.
Kommunalbestyrelsen/amtsrådet skal forelægges årsregnskabet så betids, at  

 årsregnskabet kan afgives til revision inden 20. august, jfr.  

 normalstyrelsesvedtægten.
Forinden kommunalbestyrelsen/amtsrådets behandling  

 skal de stående udvalg m.v. inden for hver deres område have udarbejdet  

 forslag til regnskabsforklaringer, og økonomiudvalget skal have behandlet og  

 godkendt årsregnskabet med tilhørende regnskabsforklaringer, jfr.
Kst., § 45,  

 stk. 1.
Med hensyn til årsregnskabets FORM OG INDHOLD bestemmes det i Kst. § 45,  

 stk. 1, at det skal ledsages af en fortegnelse over kommunens kautions- og  

 garantiforpligtelser.
Herudover skal det i fornødent omfang være ledsaget af  

 bemærkninger, navnlig vedrørende væsentlige afvigelser mellem bevillings- og  

 regnskabsbeløb, jfr. ovenfor.
I øvrigt skal nærværende regler følges, jfr.  

 Kst. § 54, stk. 1. Her tænkes specielt på afanit 4 om oversigterne og afsnit  

 5 om bemærkningerne.
 Vedrørende aflæggelse af anlægsregnskaber gælder følgende:
Beløber bruttoudgifterne til et anlægsarbejde sig til mindre end 1 mio.  

 kr., skal (amts)kommunen blot optage udgifter og indtægter i sit sædvanlige  

 regnskab og skal ikke aflægge et samlet anlægsregnskab for det pågældende  

 arbejde.
Det står dog kommunalbestyrelsen/amtsrådet frit at beslutte, at der  

 skal aflægges et samlet anlægsregnskab enten særskilt eller i forbindelse med  

 aflæggelsen af årsregnskabet i øvrigt.
Beløbet bruttoudgifterne til et  

 anlægsarbejde sig til 1 mio. kr. eller mere, er det et krav, at der aflægges  

 et samlet anlægsregnskab senest i forbindelse med aflæggelsen af  

 årsregnskabet for det år, hvori det pågældende anlægsarbejde er afsluttet.  

 Ovenstående regler gælder, hvad enten et anlægsarbejde er et-årigt eller  

 flerårigt.
6.3 BEVILLINGSAFGIVELSE Lov om kommunernes styrelse indeholder i § 38 og 40 visse bestemmelser om  

 kommunernes bevillingsgivning.
 I henhold til bemyndigelse i lovens § 38, stk. 2, er der i det følgende  

 fastsat en række uddybende bestemmelser om bevillingsgivningen.
6-3-1 BEVILLINGSTYPER I budget- og regnskabssystemet afgives bevillingerne normalt som  

 bruttobevillinger.
Til en disposition, som indebærer både udgifter og  

 indtægter, kræves derfor almindeligvis såvel udgifts- som indtægtsbevilling.  

 Imidlertid kan kommunalbestyrelsen på visse nærmere betingelser beslutte at  

 afgive bevillinger som nettobevillinger.
 Ved nettobevillinger forstås bevillinger, hvor der er en sådan sammenhæng  

 mellem udgifter og indtægter, at eventuelle forøgede udgifter modsvares af  

 forøgede indtægter af samme størrelse, eller at eventuelle formindskede  

 indtægter modsvares af tilsvarende mindreudgifter.
 Nettobevillinger kan anvendes, når der er tale om:
 - biaktivitet (dvs. aktivitet, som ved siden af den egentlige  

 institutionsopgave udføres som supplerende mindre opgaver af servicemæssig  

 eller publikumsorienteret art).
 - indtægtsdækket virksomhed (dvs. hvis der som udløber af den ordinære  

 virksomhed udføres en forretningsmæssig virksomhed).
 - Forsyningsvirksomhed (hovedformålet er at drive forretningsmæssig  

 virksomhed).
 - Obligatorisk virksomhed (dvs. aktiviteter, som er obligatoriske for  

 modtageren, f.eks. indtægtsdækket kontrol- og tilsynsvirksomhed).- ikke  

 lovbestemte ad hocbevillinger fra andre myndigheder (dvs. bevilling i form af  

 et tilskud eller lignende til et bestemt defineret formål fra en anden  

 myndighed).
Indenfor de nævnte områder kan kommunalbestyrelsen/amtsrådet ved hjælp af  

 bemærkninger til budgettet fastsætte, at bevillingerne på udvalgte områder er  

 afgivet som nettobevillinger.
Dette kan enten ske ved, at det angives  

 generelt, at bevillingerne til bestemte aktiviteter overalt i budgettet er  

 afgivet som nettobevillinger eller således, at det er angivet på hvilke  

 funktioner, grupperinger eller steder, der er afgivet nettobevillinger.
I de  

 obligatoriske oversigter skal dog opgives de forventede bruttotal for  

 udgifter og indtægter, ligesom bruttoprincippet skal anvendes i forbindelse  

 med regnskabsaflæggelsen.
 I budgetbemærkningerne kan fastsættes nærmere vilkår for bevillingernes  

 anvendelse, herunder f.eks. størrelsen af takster og aktivitetsniveau,  

 således at takstfinansiering ikke kommer til at betyde, at aktiviteten  

 unddrages bevillingsstyring.
 Der sondres mellem to forskellige former for bevillinger, nemlig a)  

 driftsbevillinger, og b) anlægsbevillinger.
A DRIFTSBEVILLINGER ANVENDELSESOMRÅDE Driftsbevillinger er eet-årige og gives til driftsudgifter og - indtægter  

 under hovedkontiene 0-6, dvs. de poster, som i den autoriserede kontoplan  

 tildeles »dranstværdien« 1.
Reglerne for afgivelse af driftbevillinger omfatter imidlertid tillige - Statsrefusioner på hovedkontiene 0-6 - renteudgifter/indtægter på hovedkonto 7 - afdrag på udlån - kreditsiden vedrørende hovedfunktionen FORSKYDNINGER I  

 LANGFRISTEDE TILGODEHAVENDER (funktionerne 8.20-8.26) - afdrag på optagne lån - debetsiden vedrørende hovedfunktionen  

 FORSKYDNINGER I LANGFRISTET GÆLD (funktionerne 8.63-8.76) - tilskud til hovedstadsrådet - funktion 8.78 - generelle tilskud - funktionerne 8.80 og 8.86 - udligning af moms - funktion 8.87 gruppering 01 bidrag til  

 udligningsordning - skatter - funktionerne 8.90-8.96 BEVILLINGSBINDING Driftsbevillinger skal som et mindstekrav knyttes til HOVEDFUNKTIONSNIVEAU  

 OG DRANST i den autoriserede kontoplan.
 Indberetningerne til de statslige myndigheder, der er fastsat i nærværende  

 budget- og regnskabssystem, skal fortsætte på det hidtidige  

 specifikationsniveau.
 Da dette alene er mindstekrav til bevillingsbindingen, kan  

 kommunalbestyrelsen/amtsrådet efter behov beslutte en mere detaljeret  

 bevillingsbinding.
Mens der således eksempelvis i relation til sygehuse som et minimum skal  

 knyttes en bevilling til hovedfunktion SYGEHUSE (drift), kan amtsrådet efter eget valg i stedet  

 give mere detaljerede driftsbevillinger.
F.eks. kan en bevilling knyttes til  

 det enkelte sygehus:
 4.01.1.03 A-købing sygehus, eller, såfremt man ønsker en yderligere  

 stramning, kan bevillingen knyttes til de enkelte grupperinger for det  

 pågældebde sygehus:
 4.01.1.03.35 Rengøring.
 Endelig er der mulighed for at knytte bevillingen helt ned til hovedarts-  

 eller artsniveau, f.eks.
4.01.1.03.35.2 Varekøb, eller 4.01.1.03.35.2.9 Øvrige varekøb BEVILLINGSTIDSPUNKT Driftsbevillinger for det følgende kalenderår afgives i forbindelse med  

 den endelige vedtagelse af årsbudgettet, dvs. senest den 1.oktober.
TILLÆGSBEVILLINGER Tillægsbevillinger til driftsbevillinger skal gives forud for en  

 overskridelse af den oprindelige bevilling.
Tillægsbevillinger til  

 driftsbevillinger kan derfor ikke gives efter udløbet af det regnskabsår, de  

 vedrører.
B ANLÆGSBEVILLINGER ANVENDELSESOMRÅDE Anlægsbevillinger kan være eet- eller flerårige og gives til  

 anlægsudgifter og -indtægter under hovedkontiene 0-6, dvs. de poster, som i  

 den autoriserede kontoplan tildeles »dranstværdien« 3.
Reglerne for afgivelse af anlægsbevillinger omfatter imidlertid tillige - udlån - debetsiden vedrørende hovedkunktionen FORSKYDNINGER I  

 LANGFRISTEDE TILGODEHAVENDER (funktionerne 8.20-8.26) (Udlånsbevillinger).
 - låneoptagelse - kreditsiden vedrørende hovedfunktionen FORSKYDNINGER I  

 LANGFRISTET GÆLD (funktionerne 8.63-8.76) (lånebevillinger).
BEVILLINGSBINDING Anlægsbevillingen til et bestemt anlægsarbejde knyttes til de  

 beløbsmæssige og materielle forudsætninger, som kommunalbestyrelsen tager  

 stilling til i forbindelse med vurderingen og behandlingen af det samlede  

 anlægsarbejde.
En anlægsbevilling knytter sig altså til eet enkelt samlet  

 anlægsarbejde, hvad enten dette påregnes at strække sig over et eller flere  

 år.
Anlægsbevillingen angives i det på bevillingstidspunktet gældende pris-  

 og lønniveau.
BEVILLINGSTIDSPUNKT Anlægsbevillinger kan meddeles ved årsbudgettets endelige vedtagelse,  

 eller umiddelbart forud for det enkelte arbejdes igangsættelse.
Omfanget af  

 anlægsaktiviteter inden for det enkelte budgetår styres, jfr. afsnit 6.3.2,  

 ved hjælp af rådighedsbeløb, som fastsættes ved årsbedgettets endelige  

 vedtagelse, dvs. senest den 1. oktober.
TILLÆGSBEVILLINGER Tillægsbevillinger til anlægsbevillinger skal gives forud for en  

 overskridelse af den oprindelige bevilling.
Tillægsbevillinger til  

 anlægsbevillinger kan derfor ikke gives efter færdiggørelsen af  

 anlægsarbejde.
6.3.2 ÅRSBUDGETTETS BEVILLINGSMÆSSIGE FUNKTION Årsbudgettet tillægges såvel en finansiel som en bevillingsmæssig  

 funktion.
For så vidt angår budgettets finansielle funktion, indebærer princippet  

 om, at årsbudgettet skal opstilles som et totalbudget, at dette vil indeholde  

 driftsposter, rådighedsbeløb til afholdelse af budgetterede anlægsudgifter-  

 uanset om anlægsbevilling allerede foreligger eller først forventes meddelt i  

 løbet af regnskabsåret - samt kapitalposter, der belyser de finansielle  

 virkninger af ændringer i den finansielle formues sammensætning.
I relation  

 til årsbudgettets finansielle funktion er driftsposter, rådighedsbeløb og  

 kapitalposter altså ligestillede, idet de tilsammen skal danne grundlag for  

 kommunalbestyrelsens vurdering af, hvorledes den samlede kommunale aktivitet  

 skal finansieres.
Det samlede årsbudget afgiver således den bindende regel  

 for størrelsen af næste års kommmunale skatteudskrivning, jfr. § 40 stk. 1, 1  

 pkt.
 For så vidt angår budgettets bevillingsmæssige funktion, må der imidlertid  

 sondres mellem driftsposter, rådighedsbeløb og kapitalposter.
 I det følgende redegøres for det bevillingsmæssige indhold i disse poster.
DRIFTSPOSTER Årsbudgettets driftsposter omfatter driftsudgifter og - indtægter under  

 hovedkontiene 0-6 (»dranstværdi« 1). Endvidere henregnes  

 statsrefusioner ( »dranst« 2) til driftsposterne, idet disse  

 refusioner alene vedrører udgifter under »dranst« 1.
Samtlige driftsposter er omfattet af reglerne vedrørende  

 driftsbevillinger.
Der skal derfor i forbindelse med årsbudgettets endelige  

 vedtagelse tages bevillingsmæssig stilling til samtlige årsbudgettets  

 driftposter.
 Bevillingerne til driftsposterne opføres i overensstemmelse med den  

 vedtagne bevillingsbinding i bevillingsoversigtens bevillingskolonne.
RÅDIGHEDSBELØB Anlægsarbejder (»dranst« 3) bevilges, jfr. afsnit 6.3.1, ikke  

 nødvendigvis i forbindelse årsbudgettets vedtagelse. Årsbudgettet skal  

 imidlertid sikre, at der i budgetårets løb er finansiel mulighed for  

 afholdelse af anlægsudgifter.
Der opstilles derfor i årsbudgettet er  

 rådighedsbeløb for hvert enkelt anlægsarbejde, som forventes udført i  

 budgetåret, uanset om anlægsbevilling allerede foreligger eller først  

 forventes meddelt i løbet af budgetåret.
 Disse rådighedsbeløb opføres i bevillingsoversigtens bevillingskolonne.  

 Rådighedsbeløb, som henhører under samme hovedfunktion, kan dog i  

 bevillingskolonnen opføres som eet samlet beløb, men kun såfremt  

 kommunalbestyrelsen/amtsrådet har truffet beslutning om at tillade indbyrdes  

 forskydninger mellem rådighedsbeløb under samme hovedfunktion.
 Rådighedsbeløbene i bevillingskolonnen angiver den øvre grænse for  

 størrelsen af de udgifter, der inden for budgetåret må afholdes af de  

 pågældende anlægsbevillinger.
 Overskridelse af rådighedsbeløb kræver tillægsbevilling (tillæg til  

 rådighedsbeløb) med tilhørende angivelse af, hvorledes tillægsbevillingen  

 finansieres.
 Tillæg til rådighedsbeløb skal gives forud for en eventuel overskridelse.  

 Dette betyder, at tillægsbevillinger ikke kan gives efter udløbet af de  

 regnskabsår, de vedrører.
 Hvis kommunalbestyrelsen/amtsrådet efter årsbudgettets vedtagelse meddeler  

 en anlægsbevilling, uden at der på bevillingsoversigten er afsat et  

 rådighedsbeløb til anlægsarbejdet, skal kommunalbestyrelsen/amtsrådet angive,  

 om der i budgetåret skal afholdes udgifter inden for bevillingen, og i  

 bekræftende fald, hvorledes disse udgifter skal finansieres.
KAPITALPOSTER Årsbudgettets kapitalposter består af posterne på hovedkontiene 7 og 8  

 (»dranst« 4-7).
 En række kapitalposter er omfattet af reglerne vedrørende  

 driftsbevillinger (se afsnit 6.3.1). Ved årsbudgettets endelige vedtagelse  

 tages der derfor bevillingsmæssig stilling til disse poster, og beløbene  

 opføres i bevillingsoversigtens bevillingskolonne.
Andre kapitalposter (udlån og låneoptagelse) er omfattet af reglerne  

 vedrørende anlægsbevillinger.
Disse poster på årsbudgettet ligestilles med  

 rådighedsbeløb for anlægsarbejder.
Dette betyder, at  

 kommunalbestyrelsen/amtsrådet kan beslutte, at der i bevillingsoversigtens  

 bevillingskolonne for hver af de relevante hovedfunktioner kun skal opføres  

 eet samlet beløb for henholdsvis udlån og låneoptagelse i budgetåret.
 De øvrige kapitalposter på årsbudgettet tjener alene en finansiel funktion  

 og behøver ikke at blive medtaget i bevillingskolonnen.
BEMÆRKNINGER21.4Bemærkningerne til bevillingsoversigten har, jfr. afsnit  

 5, en bevillingsmæssig funktion, for så vidt som disse bemærkninger kan  

 indeholde oplysninger om bevillingens materielle indhold, om eventuelle  

 forbehold og betingelser for bevillingens udnyttelse og om mulighederne for  

 omflytning af beløb inden for et givet udvalgsområde m.v.
Om bevillinger,  

 hvortil der i bemærkningerne er knyttet særlige forbehold eller lignende,  

 anvendes ofte udtrykket: BETINGEDE BEVILLINGER SAMMENFATNING Ovenstående regler for bevillingsgivningen ved årsbudgettets vedtagelse  

 kan sammenfattes således:
 1. Driftsposterne og de hermed ligestillede  

 kapitalposter i bevillingsoversigtens bevillingskolonne er bindende for næste  

 års kommunale forvaltning.
2. Rådighedsbeløbene og de hermed ligestillede  

 kapitalposter i bevillingsoversigtens bevillingskolonne udgør den øvre grænse  

 for størrelsen af de udgifter (indtægter), som i næste års kommunale  

 forvaltning må afholdes inden for de relevante bevillinger..sk 3. Årsbudgettets øvrige poster er ikke bindende for  

 næste års kommunale forvaltning.
6.4 BOGFØRINGSPRINCIPPER Den registrering, der foregår på grundlag af kontoplanen i Budget- og  

 regnskabssystem for kommuner og amtskommuner omfatter hovedsagelig de externe  

 transaktioner, dvs. transaktioner, der opstår imellem kommunen og omverdenen.  

 Herved registreres i budget- og regnskabssystemet almindeligvis objektivt  

 konstaterbare størrelser.
Budget- og regnskabssystemets beregning af  

 omkostninger fordelt på produkter (ydelser), på dele af kommunens  

 organisation eller over tiden bl.a. ved hjælp af afskrivninger, må løses på  

 grundlag af specielle oversigter og bilag, hvori skønsmæssige vurderinger kan  

 anvendes, således disse så vidt muligt ikke registreres i kontoplanen.
 Nedenstående figur beskriver den proces, der finder sted ved køb af en  

 vare eller tjenesteydelse.
Bogholderimæssig proces Materiel proces Figuren viser en normalt forkommende proces.
Der vil i praksis findes  

 andre procesforløb, f.eks. vil rækkefølgen ændres ved forudbetaling.
 Den bogholderimæssige proces har til formål at opsamle data, der kan  

 bearbejdes og derefter bruges til dels økonomisk styring af indkøbenes  

 omfang, dels likviditetsstyring, dels regnskabsaflæggelse og  

 bevillingskontrol.
 Datafangsten (registreringen) kan foretages på forskellige tidspunkter i  

 processen, og det kan være formålstjenligt at opsamle data på flere  

 tidspunkter.
 Registreringen kan f.eks. ske på følgende tidspunkter:
- ved disponeringen - ved transaktionen - ved betalingen DISPONERINGSTIDSPUNKTET udtrykker tidspunktet for bindende ordreafgivelse,  

 det vil sige det tidspunkt, hvor en ansvarlig på kommunens/amtskommunens  

 vegne indgår en bindende aftale om en leverance, typisk bestilling af varer  

 og materiel eller tjenesteydelser.
 TRANSAKTIONSTIDSPUNKTET er det tidspunkt, hvor leveringen foregår, eller  

 arbejdet præsteres.
BETALINGSTIDSPUNKTET er det tidspunkt, hvor betalingen finder sted.
Det  

 kan defineres som det tidspunkt, hvor der hæves (indsættes) på de likvide  

 konti.
Af hensyn til den økonomiske styring af indkøbsomfanget vil en  

 registrering så tidligt som muligt, dvs. så tæt på disponeringstidspunktet  

 som muligt, være ønskelig.
Af hensyn til regnskabsaflæggelse og  

 bevillingskontrol skal der foretages en nøjagtig beløbsregistrering, hvilket  

 ofte nødvendiggør en registrering senere i processen, når regningen er  

 modtaget.
I praksis finder der som regel en registrering sted nogen tid efter  

 regningen er modtaget, afhængig af hvordan arbejdsgangen ved attestation og  

 anvisning er tilrettelagt.
Der foretages altid en registrering af betalingen  

 på betalingstidspunktet.
Desuden kan foretages en registreringpå  

 disponeringstidspunktet.
 Ved årsafslutningen gør der sig særlige problemer gældende med hensyn til  

 spørgsmålet om, hvilket årsregnskab indkøbet skal henføres til.
HER ER HOVEDREGLEN, AT INDKØBET - FORUDSAT SUPPLEMENTSPERIODEN IKKE ER  

 UDLØBET - SKAL FØRES PÅ REGNSKABET FOR DET ÅR, HVORI TRANSAKTIONEN FINDER  

 STED.
DENNE HOVEDREGEL BENÆVNES TRANSAKTIONSPRINCIPPET.
 Begrundelsen herfor er, at de bevillinger, der afgives ved  

 budgetvedtagelsen, har både en materiel side (en mængdemæssig forudsætning  

 som kan være beskrevet i budgetbemærkningerne) og en økonomisk side (det  

 afsatte beløb). Bevillingskontrollen skal omfatte begge sider, og det er  

 derfor fundet hensigtsmæssigt at gøre det til en hovedregel, at en bevilling  

 gælder for et budgetår, hvilket indebærer at den budgetansvarlige skal  

 opfylde den mængdemæssige forudsætning indenfor budgetåret, og at  

 udgifterne/indtægterne herved skal opføres på regnskabet for samme år.
Hovedreglen ændres ikke selv om forløbet af den bogholderimæssige proces  

 medfører, at registreringen foretages i et andet kalenderår.
De typisk  

 forekommende situationer er - forudbetaling af en vare/ydelse der modtages i det kommende år.
F.eks.  

 udbetaling i december af januarløn til tjenestemænd.
Fremgangsmåden er jfr. konteringsreglerne for funktionerne 8.16, 8.51 og  

 8.60, at ved registreringen på betalingstidspunktet debiteresudgiftsbeløbet  

 på en mellemregningskonto mellem indeværende og kommende regnskabsår.
Når der  

 åbnes for regnskabsføring for det nye regnskabsår debiteres udgiftsbeløbet på  

 den relevante udgiftskonto og krediteres mellemregningenskontoen.
 - regnskabssupplement hvor en regning for en vare/ydelse først når frem  

 til registrering idet følgende år.
 Vedrørende regnskabssupplement, jfr. konteringsreglerne for funktionnerne  

 8.17 og 8.60. Henføring til regnskabet for det tidligere år skal ske i  

 supplementsperioden, hvis længde fastsættes i en bekendtgørelse fra  

 indenrigsministeriet.
 Suppleringsperioden defineres som den periode efter regnskabsårets udløb,  

 hvori der i gammelt regnskabsår SKAL bogøres transaktioner indtruffet i det  

 foregående regnskabsår.
 Efter supplementsperiodens udløb KAN der ske bogføring i gammelt  

 regnskabsår af transaktioner indtruffet i det foregående regnskabsår, men det  

 vil være praktisk af hensyn til tilrettelæggelsen af regnskabsafslutningen at  

 lade den økonomiske forvaltning styre disse bogføringer.
 Hovedreglen om anvendelse af transaktionsprincippet kan for forskellige  

 hovedgrupper af udgifter og indtægter uddybes således:
- KØB OG SALG AF VARER OG TJENESTER SAMT BETALING AF LØNNINGER Transaktionsprincippet anvendes som anført ovenfor.
Dette gælder også  

 anlægsudgifter.
I nogle tilfælde, hvor leveringstidspunktet er svært at  

 fastslå, kan der blive tale om skønsmæssig fordeling.
Dette gælder f.eks. ved  

 levering af håndværksydelser.
- INDKOMSTOVERFØRSLER Transaktionsprincippet anvendes som hovedregel.
Dette gælder bl.a. for  

 områderne offentlige pensioner og dagpenge.
For andre områder, eksempelvis  

 kontanthjælp og offentlig sygesikring, kan kommunen henføre beløbet til  

 regnskabet for det år, hvor betalingen finder sted.
- REFUSIONER Her følges transaktionsprincippet, idet refusioner henføres til det år,  

 hvor de er optjent.
- SKATTER OG AFGIFTER Transaktionsprincippet anvendes, idet indtægterne henføres til det år,  

 hvori de pålignes.
Dette gælder dog ikke for udbetaling af overskydende  

 forskelsbeløb i henhold til kildeskatteloven, fordi denne lov i dette  

 tilfælde fordrer at beløbet henføres til regnskabsåret for det år, hvori  

 betalingen finder sted.
- UDGIFTER OG INDTÆGTER PÅ HOVEDKONTO 7 OG 8 (UNDTAGEN SKATTER OG  

 AFGIFTER) Der henvises til de nærmere beskrevne bestemmelser i konteringsreglerne  

 (afsnit 3).
- AFSLUTNINGSPOSTERINGER Efter supplementsperiodens udløb vil det være nødvendigt at foretage en  

 række afslutningsposteringer, som normalt vil være omposteringer - altså ikke  

 pengeposteringer.
Restafregning af statsrefusion vil eksempelvis normalt ikke kunne nå at  

 foreligge inden supplementsperiodens udløb.
I så fald skal kommunen bogføre  

 den manglende betaling på gammelt år på hovedkontiene 0 til 7 og modpostere  

 beløbet på hovedkonto 8.
De posteringer, der falder ind under begrebet afslutningsposteringer, vil  

 normalt være større poster og det vil almindeligvis også være en  

 forudsætning, at beløbet kendes nøjagtigt.
I øvrigt må der her henvises til  

 kontoplanen (afsnit 2) og konteringsreglerne (afsnit 3), hvoraf det fremgår,  

 hvilke former for manglende betaling, der kan eller skal optages på  

 hovedkonto 8.
Det bør generelt i forbindelse med budgetlægningen vurderes i hvilket år  

 beløb af afledte transaktioner vil tilgå kommunen.
En budgettering af beløb i  

 det år forventes at indgå vil kunne reducere behovet for  

 afslutningsposteringer.
