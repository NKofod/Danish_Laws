Østre Landsrets dom af 28. april 1986 En entreprenørvirksomhed anlagde sag mod Direktoratet for Toldvæsenet  

 vedrørende regulering af tab på debitorer, der konstateres i forbindelse med  

 behandlingen af et konkursbo.
Entreprenørvirksomheden havde en del udestående fordringer, hidrørende fra  

 leverancer foretaget før betalingsstandsningen.
Under konkursbehandlingen  

 konstaterede kurator, at flere af fordringerne var uerholdelige.
 Sagen drejede sig herefter om, hvorvidt konkursboet var berettiget til at  

 afskrive momsen af tab på udestående fordringer på det tidspunkt, hvor tabet  

 blev konstateret og dermed godskrive boet momsbeløbet, eller om kravet på  

 tilbagebetaling af momsbeløbet måtte anses for stiftet samtidig med  

 fordringernes stiftelse, således at toldvæsenet var berettiget til at  

 modregne momsbeløbet i toldvæsenets simple krav i boet.
Konkursboet anførte under sagen, at det efter momslovens § 13, stk 1 og 2,  

 er afgørende, hvornår levering af en vare finder sted, og ikke hvornår  

 betaling sker, og at den momspligtige omsætning opgøres periodemæssigt.
Var  

 tabet konstateret, uden at selskabet var undergivet konkursbehandling, skulle  

 fradrag være sket i den periode, hvor tabet blev konstateret.
Dette må efter  

 boets opfattelse også gælde i den foreliggende situation.
Af momslovens § 22  

 a, stk 2, fremgår, at konkursens indtræden ikke har selvstændig betydning for  

 afgiftsperioden.
Skattemæssigt foretages fradrag for tab på  

 forretningsdebitorer ligeledes i det indkomstår, hvor tabet konstateres.
Toldvæsenet anførte, at tab på forretningsdebitorer i relation til  

 momsloven af kontrolhensyn bør henføres til den periode, hvor fordringen er  

 stiftet, og at momslovens periodeafgrænsning ikke umiddelbart gælder i  

 forbindelse med konkurs.
Refusionskravet må anses som krav på tilbagebetaling  

 af en ydelse, der er indbetalt før konkursens indtræden, og er derfor som en  

 betinget fordring stiftet allerede ved den oprindelige levering.
Toldvæsenet gjorde gældende, at tilsvarende synspunkter finder anvendelse  

 indenfor kautionsretten, hvor kautionistens regreskrav opstår ved påtagelse  

 af kaution.
Toldvæsenet må derfor være berettiget til at modregne  

 konkursboets krav i toldvæsenets simple krav efter konkurslovens § 42.
Ved Østre Landsrets dom fik boet medhold i, at refusionskravet skal  

 henføres til den periode, hvor tabet er konstateret.
Retten udtalte, at det  

 lægges til grund, at tabet på forretningsdebitorerne først har kunnet  

 konstateres og gøres gældende efter konkursens indtræden.
Retten udtalte videre, at efter momslovens § 13 opgøres den momspligtige  

 omsætning periodevis, og fradrag for tab sker efter bestemmelsens stk 1 og 2,  

 sammenholdt med stk 6, i den periode, hvor tabet konstateres.
Da indtræden af  

 konkurs efter gældende ret, herunder om statens modregningsret i konkurs,  

 ikke ses at medføre nogen ændring heri, og da de af toldvæsenet anførte  

 hensyn ikke kan føre til andet resultat, tages konkursboets påstand til  

 følge.
 Dep.842 er herefter udgået.
