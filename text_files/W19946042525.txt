 Konkurrenceankenævnet har stadfæstet en afgørelse, som sekretariatet  

 på Konkurrencerådets vegne traf, om at aftalen mellem Turistvognmændenes  

 Landsforening og KODA og Gramex var anmeldelsespligtig efter  

 konkurrencelovense § 5. KODA har påklaget Konkurrencerådets afgørelse, som  

 blev truffet i forbindelse med, at Lyngby Turistfart havde klaget over  

 stigning i afgifterne til KODA og Gramex.
 Ankenævnet fandt, at klagernes virksomhed ved den foreliggende aftale,  

 hvor der sikres rettighedshaverne vederlag for brugen af fonogrammer, klart  

 måtte anses for erhvervsvirksomhed, således som denne betegnelse er anvendt i  

 konkurrenceovens § 2, nr. 1, og at der ved aftalen udøves en dominerende  

 indflydelse på det omhandlede markedsområde, jf. § 5, stk. 1.
 År 1994, den 11. januar afsagde Konkurrenceankenævnet i sagerne  

 henholdsvis j.nr. 92-62.218 Gramex og j.nr. 92-62.814 KODA ctr.  

 Konkurrencerådet sålydende:
K E N D E L S E 1. Ved skrivelse af 27. oktober 1992 har advokat Johan Schluter på vegne  

 Gramex og ved skrivelse af 6. oktober 1993 har KODA påklaget en af  

 konkurrencerådet den 30. september 1992 truffet afgørelse, hvorved rådet  

 fandt en aftale mellem på den ene side Turistvognmændenes Landsforening og på  

 den anden side KODA og Gramex anmeldelsespligtig i.h.t. konkurrencelovens §  

 5. Den påklagede afgørelse blev truffet i forbindelse med, at Lyngby  

 Turistfart havde klaget til Konkurrencerådet over stigning i afgifterne til  

 KODA og Gramex.
 Klagerne har påstået afgørelsen ophævet.
 Konkurrencerådet har påstået afgørelsen stadfæstet.
 Under sagens behandling har ankenævnet bestemt, at en anmodning fra  

 klagerne om, at klagen skulle tillægges opsættende virkning, kunne  

 imødekommes.
 Sagerne har været mundtligt forhandlet under et i ankenævnet.
 2. Konkurrencerådets ligelydende skrivelser til klagerne er sålydende:  

 »...
 Af afgørelsen til Lyngby Turistfart fremgår det, at Konkurrencerådet  

 tillægger den pågældende aftale om opkrævning af vederlag for busområdet  

 dominerende indflydelse og at den derfor er anmeldelsespligtig i henhold til  

 konkurrencelovens § 5.
 Det lægges herved til grund, at det relevante marked efter det oplyste er  

 afspilning af ophavsretbeskyttet musik i busser, at KODA har en  

 eneretsbevilling og Gramex er godkendt som fællesorgan til at opkræve  

 vederlag, samt at aftalen fastlægger nærmere regler for vederlagets størrelse  

 og opkrævning.
 Af konkurrencelovens § 5, stk. 3 fremgår det at aftaler der er  

 anmeldelsespligtige, men som ikke inden 14 dage er anmeldt til  

 Konkurrencerådet er ugyldige.
Aftalen mellem KODA/Gramex og Turistvognmændenes Landsforening er indgået  

 den 16. juni 1992 og indsendt den 15. september 1992. Den er ikke anmeldt  

 rettidigt, hvorfor den er ugyldig.
Der foreligger mulighed for anmeldelse  

 efter ratihabering. ...«.
 3. Advokat Schluter har i procesindlæg bl.a. beskrevet henholdsvis Gramex  

 og KODA således:
 Gramex' eksistens hviler på bestemmelsen i ophavsretslovens § 47, stk. 1,  

 der har følgende ordlyd:
»Når grammofonplader eller andre indretninger, på hvilke lyd er  

 overført, inden for det i § 46 nævnte tidsrum anvendes til lydradio- eller  

 fjernsynsudsendelse eller i erhvervsmæssigt øjemed bruges ved andre  

 offentlige fremførelser, har såvel fremstilleren som de udøvende kunstnere,  

 hvis fremførelser gengives, krav på vederlag.
Har to eller flere kunstnere  

 samvirket ved fremførelsen, kan de kun i fællesskab gøre vederlagskravet  

 gældende.
De udøvende kunstneres ret kan kun gøres gældende gennem  

 fremstilleren eller gennem et af ministeren for kulturelle anliggender  

 godkendt fællesorgan for fremstillerne og de udøvende kunstnere.« Gramex har siden 1963 af Kulturministeriet været godkendt som det organ,  

 der på vegne af såvel fremstillerne som de udøvende kunstnere i henhold til  

 ophavsretslovens § 47 opkræver vederlag for offentlig fremførelse af  

 fonogrammer.
Ophavsretslovens § 47 hviler på et tvangslicensprincip, hvorefter  

 rettighedshaverne - de udøvende kunstnere og fonogramfremstillerne - ikke kan  

 modsætte sig brugen af fonogrammerne, men blot har et heraf flydende  

 vederlagskrav, som opkræves og fordeles af Gramex.
Der fordres således ikke  

 samtykke fra eller nogen forudgående aftale med rettighedshaverne og/eller  

 Gramex for anvendelse af fonogrammer.
Herved adskiller Gramex sig fra KODA, som har en egentlig eneret for de af  

 KODA forvaltede rettigheder.
Til forskel fra KODA har Gramex som følge af  

 tvangslicensprincippet ikke rådighed over sin »ydelse«, som frit  

 kan anvendes af tredjemand uden mulighed for Gramex for at hindre  

 anvendelsen.
Gramex fungerer alene som fuldmægtig for rettighedshaverne med henblik på  

 opkrævning og fordeling af det i ophavsretslovens § 47, stk. 1, jfr. §§ 59 og  

 60, angivne vederlag.
Gramex oppebærer intet overskud af sin forvaltning og  

 har ingen formue.
 KODA har siden 1926 på vegne komponister, tekstforfattere og musikforlag  

 forestået opkrævningen og fordelingen af vederlag for fremførelse af  

 musikværker.
Musikværkerne er beskyttet efter ophavsretslovens § 2, og de  

 rettighedshavere, som KODA repræsenterer, er således indehavere af egentlige  

 enerettigheder til de pågældende musikvæker.
Dette medfører, at KODA som  

 repræsentant for rettighedshaverne skal give samtykke til offentlig  

 fremførelse af musikværkerne.
KODA's arbejdsopgaver for rettighedshaverne er  

 således at indgå aftale med brugerne om offentlig fremførelse af musikværker  

 - i det omfang disse er beskyttet efter ophavsretslovens § 2, jfr. § 43 -  

 samt at foretage opkrævning og fordeling af de heraf flydende vederlag.
 KODA's eksistens og virke er nu i det hele baseret på lov nr. 409 af 13.  

 juni 1990 om den kulturelle fond og om visse bevillinger på ophavsområdet §  

 4, som har følgende ordlyd:
 »Erhvervsmæssig eller andelsmæssig forretningsvirksomhed, hvorved en  

 repræsentant for indehaveren af ophavsretten eller en kontraktsmæssig  

 indehaver af denne ret afslutter kontrakter om offentlig fremførelse af et  

 dramatisk værk eller musikværk, der er beskyttet efter lov om ophavsretten  

 til litterære og kunstneriske værker, kræver tilladelse fra kulturministeren.  

 Ministeren kan fastsætte nærmere vilkår for tilladelsen.
Kontrakter, der er indgået i strid med stk. 1, er ugyldige.« 4. Klagernes argumentation Klagerne har anført, at deres virksomhed ikke er omfattet af  

 konkurrenceloven, og at aftalen mellem klagerne på den ene side og  

 Turistvognmændenes Landsforening på den anden side derfor ikke er  

 anmeldelsespligtig i henhold til lovens § 5.
Rådet kan ikke med hjemmel i konkurrencelovens § 4, stk. 4, lovligt  

 delegere beslutningskompetencen til Konkurrencerådets sekretariat.
Afgørelsen  

 skulle således have været truffet af Konkurrencerådet og ikke af  

 sekretariatet.
Den af sekretariatet trufne beslutning har heller ikke hjemmel  

 i hverken Industriministeriets bekendtgørelse nr. 886 fra 23. december 1989  

 om Konkurrencerådet eller de af Konkurrencerådet på møde den 17. januar 1990  

 fastsatte retningslinier for sekretariatets virksomhed.
Denne sags principielle karakter burde have stået sekretariatet klart.  

 Sekretariatet har været uberettiget til at kunne træffe afgørelsen under  

 henvisning til en tidligere sag fra 1990 om KODA's takstpolitik.
I den sag  

 indgik ikke nogen vurdering af, om KODA's aftaler med brugere af musikværker  

 skulle være anmeldelsespligtige efter konkurrencelovens § 5. Sagerne kan  

 derfor ikke sammenlignes, og rådet har således ikke tidligere taget stilling  

 til de spørgsmål, der rejses i denne sag om grænserne mellem ophavsret og  

 konkurrenceret.
Afgrænsningen heraf med den deraf mulige anmeldelsespligt har  

 stor betydning for klagerne og er af juridisk karakter.
Afgørelse af sådanne  

 principielle spørgsmål bør ikke delegeres til rådets sekretariat, men bør  

 træffes af rådet selv.
Der er netop ikke tale om sagsforberedelse eller  

 sædvanlig administration af loven, som er forhold, der kan varetages af  

 sekretariatet.
 Hverken Gramex eller KODA er erhvervsdrivende i konkurrencelovens  

 forstand.
Det kan udledes af konkurrencelovens formål om at fremme konkurrencen,  

 jfr. § 1, at KODA ikke er omfattet af loven, da det uagtet overgangen fra  

 monopollov til konkurrencelov fortsat er gældende, at forvaltningen inden for  

 det område af ophavsretten, som KODA forestår, skal ske efter  

 eneretsbevilling.
Hverken markedsstransparens eller andre for  

 konkurrencemyndighederne mulige indgreb efter konkurrenceloven vil have nogen  

 som helst virkning på konkurrencen inden for dette marked, idet KODA i  

 henhold til eneretsbevilling ingen konkurrenter har.
 KODA har ingen formue og fungerer alene som fuldmægtig for  

 rettighedshaverne med henblik på forvaltning i forbindelse med offentlig  

 fremførelse af musikværker.
 KODA's aktivitetsområde kan ikke sidestilles med køb eller salg af varer  

 eller ydelser, og KODA kan derfor ikke karakteriseres som en  

 erhvervsvirksomhed eller en sammenslutning af erhvervsdrivende, jf.  

 konkurrencelovens § 2.
Tilsvarende gælder for Gramex, der heller ingen formue har og alene  

 fungerer som fuldmægtig for rettighedshaverne med henblik på opkrævning af  

 vederlag.
Gramex' aktiviteter kan i hvert fald ikke sidestilles med køb eller  

 salg af varer eller ydelser.
 Særligt vedrørende Gramex:
Aftalen med Turistvognmændenes Landsforening angår i al væsentlighed alene  

 spørgsmålet om størrelsen af vederlaget.
Såfremt der ikke var opnået enighed  

 herom, skulle spørgsmålet om vederlagets størrelse efter anmodning fra en af  

 parterne afgøres af Tvangslicensnævnet ved endelig administrativ afgørelse,  

 jfr. ophavsretslovens § 54, stk. 1. Tvangslicensnævnet er således  

 enekompentent på dette område.
Dette udelukker, at Konkurrencerådet skulle  

 være kompetent til at bestemme, at aftaler mellem Gramex og nogen brugere af  

 fonogrammer skulle være anmeldelsespligtige.
Det forhold, at det lykkedes  

 uden Tvangslicensnævnets mellemkomst at komme til enighed om størrelsen af  

 vederlaget, gør ikke dermed Konkurrencerådet kompetent.
I ophavsretsloven er fastsat særlige bestemmelser om anmeldelsespligt, som  

 udelukker anmeldelsespligt efter § 5 i konkurrenceloven.
Gramex må ganske  

 sidestilles med virksomheder, der omfattes af elforsyningsloven eller  

 varmeforsyningsloven, og som ifølge forarbejderne til konkurrenceloven ikke  

 skal anmelde aftaler over for Konkurrencerådet.
Gramex er underlagt regler om tvangslicens og har således  

 »leveringspligt«.
Derimod er det helt frivilligt for eksempelvis  

 turistvognmænd, om disse vil anvende beskyttede fonogrammer.
Der kan derfor  

 ikke tillægges aftalen mellem Gramex og Turistvognmændenes Landsforening  

 dominerende indflydelse, da denne alene vedrører størrelsen af vederlaget,  

 hvorimod den enkelte turistvognmand selv bestemmer, om der skal spilles  

 beskyttede fonogrammer.
Den indgåede aftale indebærer ikke, at der udøves eller vil kunne udøves  

 dominerende indflydelse på selve det markedsområde, som rådet har valgt.  

 Aftalen giver ikke Gramex yderligere potentielle muligheder for at udøve  

 dominerende indflydelse.
Gramex forvalter det i ophavsretslovens § 47, stk.  

 1, jfr. §§ 59 og 60, nævnte vederlagskrav som den eneste institution i  

 Danmark, og dette vederlagskrav er uafhængigt af, om der består nogen aftale  

 om vederlagets størrelse med brugerne eller ej.
Gramex'  

 »markedsstyrke« er således ganske uafhængig af indgåelse af aftaler  

 om størrelsen af vederlaget med brugerne, men er alene et resultat af  

 beskyttelsen af visse fonogrammer i medfør af ophavsretslovens § 47.  

 Konkurrencelovgivningen kan ikke og bør ikke have indflydelse på sådanne  

 rettigheder.
 Særligt vedrørende KODA:
KODA må i lighed med, hvad der gælder for Gramex, kunne sidestilles med  

 virksomheder, der er omfattet af eksempelvis elforsyningsloven eller  

 varmeforsyningsloven.
Det er, i lighed med hvad der gælder for  

 elforsyningsvirksomheders anmeldelsespligt til Elprisudvalget, en  

 gyldighedsbetingelse for KODA's tarifaftaler, at de anmeldes til  

 Kulturministeriet.
KODA forelægger alle indgåede tarifaftaler for Kulturministeriet.  

 Aftalerne er derfor undergivet de almindelige regler om aktindsigt i  

 offentlighedsloven.
For KODA gælder der således regler, som medfører fuld  

 gennemsigtighed.
Dermed er det i konkurrencelovens § 5 tilsigtede formål  

 opfyldt for samtlige tarifaftaler, som KODA har indgået med brugere af  

 musikværker.
Dette gør sig også gældende for aftalen mellem KODA/Gramex og  

 Turistvognmændenes Landsforening, som er godkendt af Kulturministeriet ved  

 skrivelse af 26. juni 1992.
De rettigheder, som KODA på vegne komponisterne og forfatterne forvalter,  

 er egentlige enerettigheder i medfør af ophavsretslovens § 2. Aftalen mellem  

 KODA/Gramex og Turistvognmændenes Landsforening kan derfor ikke tillægges  

 »dominerende indflydelse«.
KODA har ingen »konkurrenter«,  

 og da de af KODA forvaltede rettigheder i forvejen er enerettigheder,  

 indebærer aftalen med Turistvognmændenes Landsforening ingen selvstændig  

 mulighed for KODA for at udøve dominerende indflydelse.
 Markedet for afspilning af ophavsbeskyttet musik i busser er i øvrigt et  

 så beskedent marked, at det falder helt uden for Konkurrencerådets opgaver at  

 beskæftige sig nærmere hermed.
5. Konkurrencerådets argumentation Konkurrencerådet har anført, at aftalen mellem KODA/Gramex og  

 Turistvognmændenes Landsorganisation kan udøve dominerende indflydelse på  

 markedet for afspilning af musik i busser.
Der er lagt til grund, at der kan  

 afgrænses et marked for afspilning af ophavsretsbeskyttet musik i busser.  

 KODA har eneret på området, og Gramex er det godkendte fællesorgan for  

 opkrævning.
Den indgåede aftale indeholder specifikke regler for vederlagenes  

 størrelse og betaling.
 Afgørelsen er truffet i overensstemmelse med § 4, stk. 2, i  

 bekendtgørelsen om Konkurrencerådet og de af rådet fastlagte retningslinier  

 for sekretariatets virksomhed.
KODA's stilling i forhold til konkurrenceloven har i 1990 været genstand  

 for en konkurrenceretlig vurdering, herunder af KODA53s takstpolitik.
Rådet  

 fandt, at KODA's takstpolitik var omfattet af konkurrenceloven, men at §§  

 11-14 ikke kunne bringes i anvendelse.
KODA kan karakteriseres som et retligt  

 monopol, der varetager komponisternes fremførelsesrettigheder.
Den normale  

 udnyttelse af den i medfør af ophavsretsloven hjemlede ophavsret er en legal  

 eneret, som ikke kan angribes ud fra konkurrenceretten.
Derimod gælder dette  

 ikke for så vidt angår den kollektiviserede udnyttelse af den enkeltes  

 ophavsrettigheder, idet denne udnyttelse ikke reguleres af ophavsretsloven.  

 Ved rådets behandling dengang blev der ikke truffet særskilt afgørelse om  

 anmeldelsespligt af de omhandlede takster, men ved en konkurrenceretlig  

 vurdering fandt man sådanne virkninger, at der var anledning til henvendelse  

 efter konkurrencelovens § 15.
Gramex's stilling afviger fra KODA's: men som udgangspunkt kan der  

 anlægges tilsvarende konkurrenceretlige synspunkter som for KODA.
Der er ikke  

 anledning til at gå nærmere ind på forskellene, allerede fordi der foreligger  

 en aftale, og det er denne, der er fundet anmeldelsespligtig i henhold til  

 konkurrencelovens § 5.
Tvangslicensnævnets kompetence i henhold til ophavsretsloven anfægtes  

 ikke.
Denne kompetence udelukker imidlertid ikke, at rådet kan træffe  

 afgørelse om henvendelse efter lovens § 15 eller om anmeldelsespligt efter §  

 5 som sket.
 KODA's virksomhed er omfattet af konkurrencelovens § 2, idet  

 konkurrenceloven, jf. bemærkningerne til konkurrencelovens §§ 1 og 2,  

 »omfatter enhver form for erhvervsvirksomhed«, og idet  

 »erhvervsmæssig omsætning af fordringer, immaterielle rettigheder og  

 fast ejendom (er) omfattet af loven«.
Anmeldelsesreglerne for el- og varmevirksomheder kan ikke tillægges  

 betydning.
Der foreligger ikke i konkurrenceloven holdepunkter for en sådan  

 sammenligning.
Aftalen giver KODA og Gramex mulighed for at udøve dominerende  

 indflydelse.
Rådets afgørelse beror på en samlet vurdering af aftalens  

 virkninger på det afgrænsede markedsområde ud fra bl.a. aftaleparternes  

 styrke og indholdet af den foreliggende aftale.
En aftales markedsmæssige  

 indflydelse kan ikke bedømmes alene ud fra dens indhold uden også at tage  

 hensyn til aftaleparternes stilling.
KODA er tildelt en legal eneret, og  

 Gramex er det af Kulturministeriet godkendte fællesorgan for opkrævning.
Der  

 kan således ikke lovligt afspilles beskyttet musik i busser uden tilladelse  

 fra og betaling til disse to virksomheder.
Selve aftalen fastlægger takster  

 ved en bestemt tarif ud fra antallet af pladser i busserne.
Der er regler om  

 betaling og indberetning, og der er indgået en særskilt samarbejdsaftale om  

 indkassering af vederlag fra medlemmer af Turistmændenes Landsforening med en  

 tilhørende godtgørelse til Landsforeningen.
Kulturministeriet er tillagt tilsynsopgaver i forhold til KODA's  

 virksomhed, og KODA's kontrakter vil ikke være gyldige uden godkendelse.  

 Konkurrenceloven omfatter imidlertid al erhvervsvirksomhed.
Rådet kan blot  

 ikke bringe bestemmelserne i konkurrencelovens §§ 11-14 i anvendelse for  

 erhvervsvirksomheder, hvis udøvelse bestemmes eller godkendes af det  

 offentlige i henhold til særlig hjemmel, således som det er tilfældet for  

 KODA's takster.
Rådet vil dog ud fra lovens øvrige bestemmelser skulle søge  

 at fremme konkurrencen og dermed effektiviteten ved størst mulig  

 gennemsigtighed om konkurrenceforhold m.v. også på sådanne af det offentlige  

 i øvrigt regulerede områder.
Herunder gælder bl.a. en anmeldelsespligt for  

 aftaler med dominerende indflydelse og offentlighed omkring sådanne aftaler.
Gramex er ved lovgivningen tillagt en særlig stilling til at gøre  

 rettighedshavernes krav gældende.
Den stilling, der i henhold til  

 ophavsretslovens bestemmelser er tildelt Gramex, afviger fra KODA's.  

 Afgørelsen vedrører imidlertid ikke Gramex' aftaler generelt, men alene  

 aftalen med Turistvognmændenes Landsforening.
Denne aftale må bedømmes som en  

 helhed og skal ikke deles op i en aftale med KODA og en anden med Gramex.  

 KODA er i ophavsretslovens tillagt en eneret.
Gramex er godkendt som  

 fællesorgan for opkrævning af kunstnernes vederlagskrav i henhold til samme  

 lov.
Med denne aftale fastlægges, at der ikke kan ske afregning for vederlag  

 med den ene organisation, uden at den anden samtidig opnår sin aftalte i  

 lovgivningen forudsatte betaling.
Herved styrkes KODA og Gramex stilling hver  

 for sig, og aftalens indflydelse på det relevante marked vil i hvert fald  

 ikke blive mindre ved, at virksomhederne går sammen.
 Ved gennemførelsen af konkurrenceloven blev der taget stilling til, om  

 andre myndigheders tilsagn skulle kunne fritage fra anmeldelsespligt i  

 henhold til konkurrencelovens § 5. Det blev præciseret, at en sådan  

 fritagelse kun skulle gælde for el- og varmeforsyningsvirksomheder, da der i  

 lovene for disse virksomheder er fastsat tilsvarende særlige bestemmelser.
Den almindelige offentlighed i forvaltningen vil ikke give tilstrækkelig  

 gennemsigtighed om konkurrenceforhold.
Konkurrenceloven sigter mod at fremme  

 konkurrencen gennem størst mulig gennemsigtighed om disse forhold.
Der vil  

 således kunne være naturlig anledning til at tage stilling til, hvilke  

 oplysninger der skal være offentligt tilgængelige, og til, hvorledes denne  

 gennemsigtighed skal søges fremmet.
Denne bedømmelse vil kunne foretages af  

 Rådet.
 Ved konkurrencelovens vedtagelse blev det overvejet, om rådet ikke skulle  

 kunne kræve oplysninger udleveret fra virksomheder m.v., hvis oplysningerne i  

 forvejen var almindeligt tilgængelige eller kunne fås fra andre myndigheder.  

 Dette blev dog afvist med den begrundelse, at det ikke var praktisk af  

 afskære rådet fra at hente oplysninger direkte fra kilden, og at denne adgang  

 ville give en sikkerhed for korrekthed gennem strafbestemmelserne i  

 konkurrencelovens § 20, stk. 1, nr. 2. Disse bemærkninger er i lovens  

 forarbejder knyttet til § 6.
Rådet har ikke taget stilling til, om KODA's respektive Gramex' aftaler  

 generelt skulle være anmeldelsespligtige.
Det må afgøres fra aftale til  

 aftale.
Anmeldelsespligten påhviler parterne, men de vil kunne forelægge  

 tvivlstilfælde for rådet.
6. Ankenævnets bemærkninger Ankenævnet tiltræder i det hele af de grunde, der er anført af  

 Konkurrencerådet, at rådet i forbindelse med sin tidligere henvendelse efter  

 konkurrencelovens § 15 har truffet en sådan principiel afgørelse vedrørende  

 klagernes forhold til loven, at rådets sekretariat allerede af denne grund  

 har haft kompetence til at træffe den nu påklagede afgørelse over for  

 klagerne.
 Ankenævnet finder, at klagernes virksomhed med hensyn til indgåelse af en  

 aftale som den foreliggende, hvorved der sikres rettighedshaverne vederlag  

 for brugen af fonogrammer, klart må anses for erhvervsvirksomhed, således som  

 denne betegnelse er anvendt i lovens § 2, nr. 1, og at der ved aftalen udøves  

 en dominerende indflydelse på det omhandlede markedsområde, jf. § 5, stk. 1.
 Da aftalen med Turistvognmændenes Landsorganisation herefter har skullet  

 anmeldes til rådet, og da det for afgørelsen af anmeldelsespligten efter § 5,  

 stk. 1, er uden betydning, om og i hvilket omfang klagernes virksomhed er  

 reguleret af anden lovgivning, stadfæster ankenævnet rådets afgørelse.
 Konkurrencerådets afgørelse af 30. september 1992 stadfæstes.
 (* 1) Konkurrencerådet:
