Fremsat den 8. oktober 1998 af  

 økonomiministeren (Marianne Jelved) Forslag til Lov om ændring af lov om banker og  

 sparekasser m.v.), lov om skattemyndighedernes organisation og  

 opgaver m.v. (skattestyrelsesloven) og lov om ændring af lov om  

 forsikringsvirksomhed, lov om banker og sparekasser m.v., realkreditloven,  

 lov om værdipapirhandel m.v., lov om fondsmæglerselskaber, lov om  

 tilsyn med firmapensionskasser, lov om Lønmodtagernes Dyrtidsfond og  

 lov om Arbejdsmarkedets Tillægspension (Forbedring af mulighederne for at videreføre  

 aktiviteterne i et kriseramt institut, tavshedspligt, partsbegreb m.v.) § 1 I lov om banker og sparekasser m.v., jf. lovbekendtgørelse nr. 730  

 af 6. august 1996, som ændret ved § 2 i lov nr. 475 af 10. juni  

 1997, § 4 i lov nr. 414 af 26. juni 1998 og § 1 i lov nr. 491 af 1.  

 juli 1998, foretages følgende ændringer:
 1. I § 6, stk. 1, ændres »forvaltningen«  

 til: »ledelsen«.
 2. I § 6, stk. 2, 2. pkt., ændres »2 daterede eksemplarer« til: »1 dateret eksemplar « »og det ene  

 eksemplar« til: »en kopi«.
 3. I § 6, stk. 4, ændres »2 daterede eksemplarer« til: »1 dateret  

 eksemplar « og »det ene eksemplar« til: »en kopi«.
 4. I § 7 b, stk. 1, ændres »underrettes om  

 og på forhånd godkende« til: »på forhånd underrettes  

 om og godkende«.
 5. § 7 b, stk. 2, affattes således:
 »Stk. 2. Ved kvalificeret andel forstås direkte eller  

 indirekte besiddelse af mindst 10 pct. af kapitalen eller en andel, som giver  

 mulighed for at udøve en betydelig indflydelse på ledelsen af  

 pengeinstituttet.«.
 6. I § 7 b, stk. 8, ændres »inden udgangen  

 af juni måned« til: »i forbindelse med indsendelsen af  

 årsregnskabet«.
 7. Efter § 7 c indsættes i kapitel 3 a:
»§ 7 d.
I et pengeinstitut, der ikke opfylder  

 solvenskravet i § 21, og hvor Finanstilsynet har fastsat en frist efter  

 § 21, stk. 3, kan bestyrelsen efter anmodning fra en  

 aktionær, der ejer 70 pct. eller mere af aktierne i pengeinstituttet,  

 træffe beslutning med almindelig stemmeflerhed om at indløse de  

 øvrige aktionærers aktier i pengeinstituttet.
Det samme  

 gælder tilfælde, hvor anmodningen fremsættes af en  

 aktionær, som, efter kapitaltilførsel, der er led i en  

 rekonstruktionsplan, kommer til at eje 70 pct. eller mere af aktierne i  

 pengeinstituttet, selvom pengeinstituttet som følge af  

 kapitaltilførslen atter opfylder solvenskravet i § 21.  

 Bestyrelsens beslutning om tvangsindløsning af aktier skal godkendes  

 af Finanstilsynet.
Indløsning af aktier skal foretages senest 30 dage  

 efter den af Finanstilsynet fastsatte frist i medfør af § 21,  

 stk. 3.
Stk. 2. De minoritetsaktionærer, der er omfattet af en  

 beslutning om indløsning af aktier, jf. stk. 1, skal skriftligt  

 anmodes om senest 3 dage efter anmodningens modtagelse at overdrage deres  

 aktier til den aktionær, der er nævnt i stk. 1. Anmodningen  

 skal indeholde oplysning om vilkårene for indløsningen og  

 vurderingsgrundlaget for indløsningskursen.
Værdien af  

 pengeinstituttets aktier fastsættes ud fra aktiernes handelsværdi  

 af den revisor, der er valgt af pengeinstituttets generalforsamling.
Stk. 3. Købesummen skal være erlagt eller  

 deponeret senest 3 dage efter, at indløsningen er gjort gældende  

 over for aktionærerne.
Dette gælder også for  

 købesummen for aktier, der indkaldes i henhold til Statstidende, jf.  

 aktieselskabslovens bestemmelser herom.
Stk. 4. Indløsning og overdragelse af aktierne anses  

 for endelig på tidspunktet for købesummens erlæggelse  

 eller deponering, jf. stk. 3. I tilfælde af uenighed om aktiernes  

 prisfastsættelse afgøres denne efterfølgende på en  

 af parternes begæring af to af Foreningen af Statsautoriserede  

 Revisorer udpegede revisorer.
Afgørelsen kan indbringes for retten  

 senest 2 uger efter modtagelsen af revisorernes afgørelse.
 Stk. 5. De i stk. 1-4 nævnte fremgangsmåder  

 finder anvendelse uanset vedtægternes bestemmelser herom.«.
 8. §§ 7 d, 7 e og 7 g ophæves.
 9. § 13, stk. 3, 1. pkt., ophæves.
 10. I § 15 e, stk. 2, ændres »§ 13,  

 stk. 2 og 3, 1. og 3. pkt.« til: »§ 13, stk. 2 og 3, 2.  

 pkt.«.
 11. I § 15 j, stk. 3, ændres »§ 13,  

 stk. 2 og 3, 1. og 3. pkt.« til: »§ 13, stk. 2 og 3, 2.  

 pkt.«.
 12. § 16, stk. 1, affattes således:
»Bestyrelsesmedlemmer og direktører skal være  

 myndige.
Direktører og mindst halvdelen af bestyrelsens medlemmer skal  

 have bopæl her i landet, medmindre økonomiministeren undtager  

 fra dette krav.
Kravet om bopæl anvendes ikke i det omfang, andet er  

 fastsat i medfør af international aftale eller ved bestemmelser  

 fastsat af økonomiministeren.«.
 13. § 17, stk. 2, affattes således:
 »Stk. 2. Hvervet som intern revisionschef og vicerevisionschef  

 kan ikke forenes med hvervet som bestyrelsesmedlem.«.
 14. I § 19 a, stk. 5, ændres »andre  

 medarbejdere omfattet af personkredsen i § 19, stk. 1,« til:  

 »vicedirektører, underdirektører og dermed ligestillede samt  

 andre ledende medarbejdere med et særligt ansvar for fonds- eller  

 valutafunktioner.«.
 15. § 19 a, stk. 7, ophæves.
 16. I § 19 g, indsættes som stk. 2:
» 17. § 20, stk. 2, ophæves.
 18. I § 24, stk. 2, indsættes efter 1.  

 pkt.:
 »Ved kvalificeret andel forstås direkte eller  

 indirekte besiddelse af mindst 10 pct. af kapitalen eller stemmerettighederne  

 eller en andel, som giver mulighed for at udøve en betydelig  

 indflydelse på ledelsen af en anden virksomhed, hvori den kvalificerede  

 andel besiddes.«.
 19. I § 27 a ændres »Finanstilsynet kan  

 fastsætte« til: »Finanstilsynet fastsætter«, »moderselskab«  

 ændres til: »moderselskaber«, og »moderselskabets« ændres til:  

 »moderselskabernes«.
 20. § 34, stk. 1-4, affattes således:
»§ 34. Pengeinstitutter skal have mindst  

 én statsautoriseret revisor.
Pengeinstitutter med en arbejdende  

 kapital på 250 mio. kr. eller derover skal have mindst 2 revisorer.
Er  

 pengeinstituttet en modervirksomhed, eller et datterselskab af et finansielt  

 holdingselskab, jf. § 37 a, stk. 4, finder grænsen i 2. pkt.  

 anvendelse på koncernen.
Finanstilsynet kan i særlige  

 tilfælde udpege yderligere en revisor.
Denne revisor fungerer på  

 samme vilkår og efter samme regler som de revisorer, der er valgt af  

 generalforsamlingen.
Stk. 2. Revisorerne i et pengeinstitut skal tillige være  

 revisorer i pengeinstituttets dattervirksomheder.
Har pengeinstituttet et  

 moderselskab, der er et finansielt holdingselskab, jf. § 37 a,  

 stk. 4, skal pengeinstituttets revisorer tillige være revisorer i  

 det finansielle holdingselskab og i dette selskabs øvrige  

 dattervirksomheder.
 Stk. 3. Stk. 2 finder ikke anvendelse i tilfælde, hvor  

 dattervirksomheden eller moderselskabet ikke er hjemmehørende i  

 Danmark.
Stk. 4. Kapitel 8 a i lov om visse selskabers aflæggelse  

 af årsregnskaber m.v. gælder for pengeinstitutter.
For  

 sparekasser og andelskasser anvendes disse regler med de nødvendige  

 tilpasninger.«.
 21. I § 34 indsættes som stk. 11:
 »Stk. 11. Stk. 5, 8 og 9 gælder tilsvarende for et  

 pengeinstituts dattervirksomheder samt for et finansielt holdingselskab, jf.  

 § 37 a, stk 4, og et sådant selskabs dattervirksomheder.«.
 22. I § 37 a, stk. 10, 1. pkt., udgår:  

 »§ 34, stk. 1 og 5-10,«.
 23. § 47 e affattes således:
»§ 47 e.
Opfylder et pengeinstitut ikke  

 kapitalkravene i §§ 21 eller 44 a, og er der fastsat en frist af  

 Finanstilsynet til retablering af kapitalen, jf. § 21, stk. 3,  

 eller § 44 a, stk. 1 eller 3, kan bestyrelsen indkalde  

 pengeinstituttets øverste myndighed med 3 dages varsel til beslutning  

 af nødvendige foranstaltninger til opfyldelse af lovens krav i henhold  

 til §§ 21 og 44 a.
Stk. 2. Pengeinstituttets bestyrelse kan i den i stk. 1  

 nævnte situation overdrage pengeinstituttets virksomhed helt eller  

 delvist til et andet pengeinstitut, jf. dog § 48, stk. 1, om  

 økonomiministerens godkendelse.
Aftalen om overdragelsen skal  

 være betinget af Finanstilsynets godkendelse.
Bestyrelsen skal samtidig  

 indkalde pengeinstituttets øverste myndighed, jf. stk. 1.  

 Bestyrelsen skal på generalforsamlingen eller i sparekasser  

 repræsentantskabsmødet gøre rede for instituttets  

 situation samt den indgåede aftale.
Såfremt der på  

 generalforsamlingen eller i sparekasser repræsentantskabsmødet  

 træffes beslutning om andre foranstaltninger, der indebærer, at  

 pengeinstituttet opfylder kapitalkravene i §§ 21 og 44 a eller om  

 likvidation på vilkår, som Finanstilsynet kan godkende,  

 annulleres den i 2. pkt. nævnte aftale om overdragelse.
Stk. 3. Indkaldelse indeholdende dagsorden for, hvilke  

 anliggender der skal behandles, og det væsentligste indhold af  

 eventuelle forslag til ændring af vedtægterne fremsendes til alle  

 kendte aktionærer, andelshavere eller i sparekasser  

 repræsentantskabets medlemmer.
Samtidig hermed skal der ske offentlig  

 indkaldelse i overensstemmelse med §§ 8, 11, stk. 7, og 15 b,  

 stk. 3.
 Stk. 4. Senest 24 timer inden afholdelse af  

 generalforsamlingen eller i sparekasser repræsentantskabsmødet  

 skal dagsordenen og de fuldstændige forslag fremlægges til  

 gennemsyn for aktionærerne, andelshaverne eller i sparekasser  

 repræsentantskabets medlemmer på pengeinstituttets  

 hovedkontor.
Stk. 5. Beslutning om foranstaltninger i henhold til  

 stk. 1 kan uanset aktieselskabslovens §§ 78 og 79 altid  

 træffes med to tredjedele af den repræsenterede kapital.  

 Såfremt halvdelen af aktiekapitalen er repræsenteret på  

 generalforsamlingen, kan beslutning om foranstaltninger træffes med  

 simpel majoritet.
I sparekasser og andelskasser kan beslutning om  

 foranstaltninger i henhold til stk. 1 altid træffes med to  

 tredjedele af de fremmødte i sparekasser  

 repræsentantskabsmedlemmer og i andelskasser andelshavere.
 Stk. 6. De i stk. 1-5 nævnte fremgangsmåder  

 finder anvendelse uanset vedtægternes bestemmelser herom.«.
 24. Efter § 47 e indsættes i kapitel 10:
»§ 47 f.
Har pengeinstituttet tabt  

 egenkapitalen, kan bestyrelsen overdrage pengeinstituttets virksomhed helt  

 eller delvist til et andet pengeinstitut, jf. dog § 48, stk. 1, om  

 økonomiministerens godkendelse.
Stk. 2. Bestyrelsen skal samtidig indbyde aktionærerne,  

 andelshaverne eller i sparekasser repræsentantskabsmedlemmerne til et  

 orienterende møde vedrørende dispositionen.
Dette møde  

 skal afholdes senest 8 dage efter beslutningen, og de nødvendige  

 omkostninger herved afholdes af det overtagende pengeinstitut, der har ret  

 til at deltage i mødet.
 Stk. 3. De i stk. 1 og 2 nævnte  

 fremgangsmåder finder anvendelse uanset vedtægternes bestemmelser  

 herom.
 § 47 g. Økonomiministeren kan fastsætte  

 nærmere regler om gennemførelse af opløsning.
 Stk. 2. Bestemmelserne i denne lov om tilsynets  

 beføjelser og om pengeinstitutters pligter over for tilsynet finder  

 med de ændringer, der følger af forholdets natur, anvendelse  

 på pengeinstitutter, der har standset deres betalinger eller er under  

 opløsning.«.
 25. I § 48, stk. 1, indsættes efter 3.  

 pkt.:
»Uanset bestemmelsen i aktieselskabslovens § 134 b,  

 stk. 2, 3. pkt., kan Finanstilsynet tillade, at fusion sker med  

 regnskabsmæssig virkning fra et tidspunkt for aflæggelse af  

 sidste års status i de fusionerende selskaber.
Hvis der er mere end 6  

 måneder mellem åbningsbalancen og datoen for underskrivelse af  

 fusionsplanen kan tilladelsen kun gives, hvis der for hvert af de  

 fusionerende selskaber udarbejdes en mellembalance, som ikke må have en  

 opgørelsesdato, der ligger mere end tre måneder forud for  

 underskrivelse af fusionsplanen.«.
 26. I § 48 indsættes efter stk. 1 som nyt  

 stykke:
 »Stk. 2. Aktieselskabslovens § 134 b, stk. 2, 2.  

 pkt., § 134 e, stk. 5, og § 134 i, 3. pkt., finder tilsvarende  

 anvendelse på den i stk. 1 omhandlede mellembalance.«.
 Stk. 2 og 3 bliver herefter stk. 3 og 4.
 27. Efter § 48 indsættes i kapitel 11:
»§ 48 a.
Der oprettes et  

 værdiansættelsesnævn, som i forbindelse med en skattefri  

 fusion eller tilførsel af aktiver mellem pengeinstitutter som  

 følge af, at et pengeinstitut ikke længere opfylder kravene i  

 § 21, stk. 1, eller er i nærliggende risiko herfor, kan  

 fastsætte den skattemæssige værdi på fusionsdatoen af  

 udlånene i det nødlidende pengeinstitut.
Nævnet kan kun  

 træffe afgørelse efter anmodning fra et af de involverede  

 pengeinstitutter.
Stk. 2. Nævnet består af tre medlemmer.  

 Økonomiministeren udpeger efter aftale med skatteministeren  

 nævnets medlemmer og suppleanter.
Medlemmerne og suppleanterne for  

 disse udpeges for 4 år.
 Stk. 3. Nævnets formand skal repræsentere juridisk  

 sagkundskab, og de øvrige medlemmer skal have en særlig  

 ekspertise i værdiansættelse af aktiver og passiver.
Stk. 4. Nævnet træffer afgørelse senest 5  

 dage efter, at nævnet har modtaget et fyldestgørende grundlag  

 for en stillingtagen.
Nævnet kan afvise sager, der ligger uden for dets  

 kompetenceområde.
 Stk. 5. Nævnets afgørelser kan ikke indbringes  

 for anden administrativ myndighed.
 Stk. 6. Økonomiministeren fastsætter efter aftale  

 med skatteministeren regler for nævnets virksomhed.«.
 28. § 50 b affattes således:
»§ 50 b.
Finanstilsynets ansatte, herunder  

 personer, der udfører serviceopgaver, som led i Finanstilsynets drift  

 samt eksperter, der handler på tilsynets vegne, er under ansvar efter  

 straffelovens §§ 152-152 e forpligtede til at hemmeligholde oplysninger,  

 som de gennem deres virksomhed bliver vidende om.
Dette gælder  

 også efter ansættelses- eller kontraktforholdets  

 ophør.
 Stk. 2. Samtykke fra den, som tavshedspligten tilsigter at  

 beskytte, berettiger ikke Finanstilsynets ansatte eller eksperter, der  

 handler eller har handlet på tilsynets vegne, til at videregive  

 fortrolige oplysninger.
 Stk. 3. Bestemmelsen i stk. 1 er ikke til hinder for, at  

 Finanstilsynet af egen drift videregiver fortrolige oplysninger i summarisk  

 eller sammenfattende form, når hverken det enkelte pengeinstitut eller  

 dets kunder kan identificeres.
 Stk. 4. Fortrolige oplysninger kan videregives under en civil  

 retssag, når et pengeinstitut er erklæret konkurs, og  

 såfremt oplysningerne ikke vedrører kundeforhold eller  

 tredjemand, der er eller har været involveret i forsøg på  

 at redde pengeinstituttet.
 Stk. 5. Bestemmelsen i stk. 1 er ikke til hinder for, at  

 fortrolige oplysninger videregives til:
 1)	Fondsrådet.
 2)	Andre offentlige myndigheder, herunder anklagemyndigheden og  

 politiet, i forbindelse med efterforskning og retsforfølgning af  

 strafbare forhold omfattet af straffeloven eller tilsynslovgivningen.
 3)	Vedkommende minister som led i dennes overordnede tilsyn.
 4)	Administrative myndigheder og domstole, som behandler  

 afgørelser, der er truffet af Finanstilsynet.
 5)	Folketingets Ombudsmand.
 6)	En parlamentarisk kommission nedsat af Folketinget.
 7)	Kommissionsdomstole eller undersøgelsesretter nedsat ved lov  

 eller i henhold til retsplejelovens §§ 21 eller 21 a.
 8)	Folketingets stående udvalg vedrørende et  

 pengeinstituts generelle økonomiske forhold som led i den  

 parlamentariske kontrol med forvaltningen, for så vidt angår  

 pengeinstitutter i betalingsstandsning eller under konkurs, når staten  

 yder garanti eller stiller midler til rådighed for afvikling af  

 instituttet.
 9)	Rigsrevisionen.
 10)	Skifteretten og andre myndigheder, der medvirker ved  

 kreditinstituttets likvidation, konkursbehandling eller lignende procedurer,  

 samt personer, der er ansvarlige for den lovpligtige revision af kredit-  

 eller finansieringsinstituttets regnskaber under forudsætning af, at  

 modtagerne af oplysninger har behov herfor til varetagelse af deres  

 opgaver.
 11)	Institutioner, der forvalter indskyder- eller  

 investorgarantiordninger under forudsætning af, at oplysningerne er  

 nødvendige for, at de kan udføre deres arbejde.
 12)	Danmarks Nationalbank og udenlandske centralbanker under  

 forudsætning af, at oplysningerne er nødvendige for dem i deres  

 egenskab af pengepolitisk myndighed eller i bankens overvågning af  

 betalingssystemer.
 13)	En institution, der forestår clearing af værdipapirer  

 eller penge, såfremt det er nødvendigt for at sikre, at  

 institutionen reagerer behørigt på misligholdelser eller  

 potentielle misligholdelser på det marked, hvor institutionen er  

 ansvarlig for clearingen.
 14)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der  

 fører tilsyn med kreditinstitutter.
 15)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der har  

 ansvaret for tilsynet med finansieringsinstitutter, forsikringsselskaber  

 eller med kapitalmarkederne og organer, der medvirker ved kreditinstituttets  

 likvidation, konkursbehandling eller lignende procedurer, samt personer, der  

 er ansvarlige for den lovpligtige revision af kredit- eller  

 finansieringsinstituttets regnskaber under forudsætning af, at  

 modtagerne af oplysninger har behov herfor til varetagelse af deres  

 opgaver.
 16)	Myndigheder i lande uden for Den Europæiske Union eller uden  

 for lande, som Fællesskabet har indgået aftale med, der har  

 ansvaret for tilsynet med kreditinstitutter, finansieringsinstitutter,  

 forsikringsselskaber eller med kapitalmarkederne.
17)	Myndigheder og organer, der medvirker ved kreditinstituttets  

 likvidation, konkursbehandling eller lignende procedurer samt personer, der  

 er ansvarlige for den lovpligtige revision af kredit- eller  

 finansieringsinstituttets regnskaber, i lande uden for Den Europæiske  

 Union eller uden for lande, som Fællesskabet har indgået aftale  

 med Stk. 6. Alle, der i henhold til stk. 4 og 5 modtager  

 fortrolige oplysninger fra Finanstilsynet, er med hensyn til disse  

 oplysninger undergivet den i stk. 1 omhandlede tavshedspligt.
 Stk. 7. Fortrolige oplysninger, som Finanstilsynet modtager,  

 må kun anvendes i forbindelse med tilsynshvervet, til  

 pålæggelse af sanktioner, eller hvis tilsynets afgørelse  

 påklages til højere administrativ myndighed eller indbringes for  

 domstolene.
 Stk. 8. Adgangen til udlevering af fortrolige oplysninger til  

 Folketingets stående udvalg i henhold til stk. 5, nr. 8, er  

 begrænset til dokumenter i sager, der er oprettet i Finanstilsynet  

 efter den 16. september 1995.
Stk. 9. Videregivelse efter stk. 5 nr. 16 eller 17 kan alene  

 ske, 1)	på baggrund af en international samarbejdsaftale og 2)	under forudsætning af, at modtagerne mindst er underlagt en  

 lovbestemt tavshedspligt, der svarer til tavshedspligten i medfør af  

 stk. 1 og har behov for oplysningerne til varetagelse af deres  

 opgaver.
 Stk. 10. Videregivelse efter stk. 5, nr. 16 eller 17 af fortrolige  

 oplysninger, der hidrører fra et andet land inden for Den  

 Europæiske Union, kan endvidere alene ske, såfremt de kompetente  

 myndigheder, som har afgivet oplysningerne, har givet deres udtrykkelige  

 tilladelse og må udelukkende benyttes til det formål, som  

 tilladelsen vedrører.
Stk. 11. Har en skyldner eller kautionist betydelige  

 forpligtelser over for flere pengeinstitutter, kan Finanstilsynet give de  

 pågældende institutter underretning herom.
Endvidere kan  

 Finanstilsynet give en tilsvarende underretning til et  

 fondsmæglerselskab, som skyldneren eller kautionisten også har  

 betydelige forpligtelser over for.«.
 29. Efter § 50 b indsættes:
»§ 50 c.
Som part i forholdet til  

 Finanstilsynet anses alene det institut, som en afgørelse truffet af  

 Finanstilsynet retter sig mod, jf. dog stk. 2 og 3.
 Stk. 2. I nedennævnte tilfælde anses en anden end  

 instituttet tillige som part i Finanstilsynets afgørelse for så  

 vidt angår den del af sagen, som vedrører den  

 pågældende:
 1)	Den, der overtræder lovens forbud mod ved henvendelse til  

 offentligheden at tilbyde sig som modtager af indlån, jf. § 1,  

 stk. 5.
 2)	Det her i landet registrerede datterselskab af et pengeinstitut, som  

 ikke selv er pengeinstitut m.v., som overtræder lovens forbud mod at  

 modtage indlån eller andre midler, der skal tilbagebetales, jf.  

 § 1, stk. 7.
 3)	Den, som overtræder lovens forbud mod i en virksomheds navn  

 eller betegnelse af virksomheden at benytte ordene »bank«, »sparekasse« eller  

 »andelskasse«, jf. § 2, stk. 1, 2. pkt.
 4)	En virksomhed, som ansøger om tilladelse til at drive  

 pengeinstitutvirksomhed, jf. § 6, stk. 1 eller hvis  

 ansøgning suspenderes, jf. § 6, stk. 12.
 5)	Et medlem af et pengeinstituts bestyrelse eller direktion eller en  

 kapitalejer, når tilsynet nægter et institut tilladelse eller  

 inddrager denne, jf. § 6, stk. 6 og 7, og § 43, stk. 1,  

 nr. 4.
 6)	Revisor i et pengeinstitut, når Finanstilsynet afskediger  

 eller pålægger denne at give oplysninger om pengeinstituttets  

 forhold, samt i sager vedrørende forbuddet mod, at en revisor har  

 lån m.v. i det institut, som revisor reviderer, jf. § 34,  

 stk. 6, 8 og 10, og i sager, hvor de valgte revisorer ikke har opfyldt  

 deres oplysningsforpligtelse over for Finanstilsynet, jf. § 35.
 7)	Erhververen eller besidderen af en kvalificeret kapitalandel,  

 når tilsynet nægter at godkende denne, suspenderer behandlingen  

 af sagen eller reagerer som følge af manglende underretning om andelen  

 eller ophæver stemmeretten, der er knyttet til de  

 pågældende ejeres andel, jf. § 7 b, stk. 1 og  

 stk. 3-6, og § 7, stk. 1-3.
 8)	Moderselskabet, hvor dette er et finansielt holdingselskab eller et  

 pengeinstitut, jf. § 37 a, stk. 9 og 10.
 9)	Virksomheder, som tilsynet finder, har snævre forbindelser til  

 et pengeinstitut, hvorfor tilladelse nægtes eller inddrages, jf.  

 § 6, stk. 8 og 10, og § 43, stk. 1, nr. 4.
 10)	En virksomhed, hvortil et pengeinstitut har en sådan  

 tilknytning, at denne efter Finanstilsynets afgørelse skal medtages i  

 koncernregnskabet, jf. § 37 a, stk. 12.
 11)	Virksomheder, med hvilke pengeinstituttet har en særlig  

 direkte eller indirekte forbindelse, og hvor tilsynet kan indhente  

 oplysninger og foretage inspektionsbesøg, jf. § 49, stk. 3,  

 2. pkt.
 Stk. 3. Som part anses i øvrigt et bestyrelsesmedlem,  

 en revisor, en direktør eller andre ledende medarbejdere i et  

 institut, hvis Finanstilsynets påtale eller pålæg i  

 medfør af loven eller dennes forskrifter er rettet direkte mod  

 pågældende.«.
 30. I § 52 a indsættes som stk. 2:
»Stk. 2. Afgørelser truffet af Finanstilsynet i henhold  

 til § 47 e, der ønskes påklaget, skal indbringes for  

 Erhvervsankenævnet senest 24 timer efter, at afgørelsen er  

 meddelt den pågældende.
Tidsfristerne i § 48 b finder ikke  

 anvendelse.«.
 31. § 53, stk. 1, affattes således:
 »Undlader et pengeinstituts bestyrelse, direktion,  

 revisor, likvidator, filialbestyrer eller en banks eller andelskasses  

 repræsentantskab i rette tid at efterkomme de pligter, der efter loven  

 eller bestemmelser fastsat i henhold til loven påhviler dem over for  

 Finanstilsynet eller Erhvervs- og Selskabsstyrelsen, kan Finanstilsynet  

 henholdsvis Erhvervs- og Selskabsstyrelsen som tvangsmiddel  

 pålægge de pågældende daglige eller ugentlige  

 bøder.«.
§ 2 I lov nr. 475 af 10. juni 1997 om ændring af lov om  

 forsikringsvirksomhed, lov om banker og sparekasser m.v., realkreditloven,  

 lov om værdipapirhandel m.v., lov om fondsmæglerselskaber, lov om  

 tilsyn med firmapensionskasser, lov om Lønmodtagernes Dyrtidsfond og  

 lov om Arbejdsmarkedets Tillægspension, som ændret ved § 5 i lov  

 nr. 414 af 26. juni 1998, foretages følgende ændring:
 1. I § 9, stk. 7, indsættes efter »Grønlandsbanken A/S«:  », Kongeriget Danmarks Fiskeribank«.
§ 3 I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 526 af 3. juli 1998,  

 foretages følgende ændringer:
 2. I § 20 C, stk. 3, indsættes efter »forhåndsbesked«: »m.v. «.
§ 4 Stk. 1. Loven træder i kraft den 1. januar 1999, jf. dog  

 stk. 2.
 Stk. 2. Økonomiministeren fastsætter tidspunktet  

 for ikrafttrædelsen af § 1 nr. 25 og 26.
§ 5 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
Bemærkninger til lovforslaget Almindelige bemærkninger Indledning Lovforslaget er en genfremsættelse med visse  

 ændringer af L 181, forslag til lov om ændring af lov om banker  

 og sparekasser m.v. og forskellige andre love.
Forslaget blev fremsat den 5.  

 februar 1998 men bortfaldt som følge af udskrivning af  

 Folketingsvalg.
Siden efteråret 1996 er der gennemført en  

 række undersøgelser vedrørende forhold inden for den  

 finansielle sektor.
På baggrund af et ønske fra Folketinget, er  

 der udarbejdet en eneudredning om tavshedspligt og partsbegreb i den  

 finansielle tilsynslovgivning.
I marts 1997 afgav Finanstilsynet en rapport  

 om harmonisering af reglerne om finansielle koncerner.
I september 1997  

 offentliggjorde Økonomiministeriet en rapport om håndtering af  

 pengeinstitutkriser.
De nævnte undersøgelser har klarlagt et behov  

 for ændringer i de finansielle love.
Derudover er det fundet  

 hensigtsmæssigt med en øget harmonisering og forenkling af  

 regelgrundlaget for finansielle virksomheder.
 På baggrund af eneudredningens anbefalinger  

 foreslås der præciseringer af Finanstilsynets tavshedspligt i de  

 finansielle love, ligesom der foreslås indsat en ændret  

 bestemmelse, der fastslår, hvem der har partsstatus i forhold til  

 Finanstilsynet.
Derudover er det ønsket at forbedre regelgrundlaget  

 for håndtering af pengeinstitutkriser.
Der har tidligere vist sig visse  

 lovgivningsmæssige uhensigtsmæssigheder i situationer, hvor et  

 pengeinstitut er kommet i økonomiske vanskeligheder.
Det er vigtigt,  

 at der er klare regler for løsning af kriser i pengeinstitutter.
Dette  

 kommer både samfundet, de enkelte kunder, de finansielle virksomheder  

 og deres ansatte til gode.
Det er særdeles vigtigt, at finansielle virksomheder  

 er underlagt ensartede regler, hvis de påtager sig samme risici.
Det  

 må ikke have betydning, hvorledes de finansielle virksomheder har  

 organiseret sig selskabsretligt.
En afgørende parameter for hvilke  

 regler, der skal gælde for tilsyn med virksomheden, er hvilke typer  

 risici, den enkelte virksomhed påtager sig.
I lovforslaget lægges  

 der derfor op til en harmonisering i videst muligt omfang, således at  

 bestemmelser om koncernforhold er ensartede i alle de finansielle love.
 Lovforslaget indeholder desuden mindre redaktionelle  

 ændringer.
1. Tavshedspligt og partsbegreb Indledning På baggrund af Folketingets ønske om en  

 undersøgelse af de gældende regler om Finanstilsynets  

 tavshedspligt m.v. har advokat, dr. jur.
Jan Schans Christensen udarbejdet en  

 eneudredning om tavshedspligt og partsbegreb i den finansielle  

 tilsynslovgivning.
På baggrund af eneudredningen har der været en  

 række møder med deltagelse af eneudrederen, Finanstilsynet,  

 repræsentanter fra den finansielle sektor samt  

 Økonomiministeriet.
Det er i vid udstrækning resultatet af disse  

 drøftelser, der nu fremlægges.
Tavshedspligt Forslaget indebærer en præcisering af reglerne  

 for videregivelse af fortrolige oplysninger.
For eksempel indsættes en  

 tidssvarende definition af begrebet »Finanstilsynets ansatte«, og det  

 præciseres, at fortrolige oplysninger kan videregives som led i  

 efterforskning og strafforfølgning både i relation til  

 straffeloven og tilsynslovgivningen.
 Der foreslås etableret en adgang til, at  

 Finanstilsynet kan videregive fortrolige oplysninger til Fondsrådet,  

 når rådet har behov for oplysningerne til varetagelse af dets  

 opgaver.
 Det foreslås at lovfæste den hidtidige  

 praksis, hvorefter fortrolige oplysninger videregives til Rigsrevisionen.  

 Baggrunden herfor er varetagelsen af de opgaver, som Rigsrevisionen er  

 tillagt i medfør af grundloven.
 I eneudredningen anfører eneudrederen, at man kan  

 overveje at indsætte et krav om samtykke fra de relevante myndigheder,  

 når fortrolige oplysninger, der hidrører fra myndigheder i et  

 andet medlemsland, ønskes videregivet til de særlige danske  

 institutioner m.v., som ikke er direkte omtalt i direktivteksten; dvs.  

 Rigsrevisionen, Folketingets Ombudsmand og Folketingets stående  

 udvalg.
Spørgsmålet har været undergivet  

 grundige overvejelser.
Konklusionen på disse overvejelser er, at et  

 sådant samtykke-krav ikke bør indføres.
Baggrunden herfor er, at indførelsen af et krav om  

 samtykke vil medføre, at der kan opstå situationer, hvor  

 Finanstilsynet ville være tvunget til at nægte at udlevere  

 oplysninger til de nævnte institutioner m.v.
En sådan  

 nægtelse af at udlevere oplysninger, der beror hos en offentlig  

 forvaltningsmyndighed, synes at være i afgørende modstrid med de  

 rettigheder, som de pågældende myndigheder m.v. er tillagt som  

 led i varetagelsen af deres opgaver i medfør af grundloven og  

 organiseringen af det parlamentariske system.
 Der foreslås endvidere indsat en hjemmel til at  

 videregive oplysninger til institutioner, der forvalter  

 investorgarantiordninger, idet Europa-Parlamentets og Rådets direktiv  

 nr. 97/9/EF om investorgarantiordninger er gennemført i dansk ret med  

 vedtagelsen af lov nr. 415 af 26. juni 1998.
 Endvidere foreslås indsat en bestemmelse, hvorefter  

 samtykke ikke ophæver tilsynets tavshedspligt.
 I eneudredningen om tavshedspligt og partsbegreb i den  

 finansielle sektor konkluderer eneudrederen, at den nugældende  

 lovgivning medfører, at Finanstilsynets tavshedspligt bortfalder,  

 når den, der er part i en sag, har givet sit samtykke til, at  

 fortrolige oplysninger videregives af Finanstilsynet.
Den nye bestemmelse i lovforslaget er begrundet i flere  

 forhold, herunder hensynet til instituttets kunder, fortroligheden omkring  

 instituttets forretningsmæssige forhold og Finanstilsynets  

 effektivitet.
Da de fortrolige oplysninger i langt overvejende grad  

 hidrører fra institutterne, vil det være mest korrekt og  

 sikrest, at det er det pågældende institut selv, der videregiver  

 fortrolige oplysninger til tredjemand.
Såfremt det drejer sig om  

 kundeoplysninger, skal kundens samtykke indhentes.
Endelig gennemføres art. 1 i Europa-Parlamentets og  

 Rådets direktiv nr. 98/33/EF om ændring af artikel 12 i  

 Rådets direktiv 77/780/EØF om adgang til at optage og  

 udøve virksomhed som kreditinstitut og artikel 2, 5, 6, 7 og 8 og  

 bilag II og III i Rådets direktiv 89/647/EØF om  

 solvensnøgletal for kreditinstitutter samt artikel 2 og bilag II i  

 Rådets direktiv 93/6/EØF om kravene til investeringsselskabers  

 og kreditinstitutters kapitalgrundlag (det såkaldte matrix-direktiv) i  

 dansk ret, således at der på baggrund af internationale  

 samarbejdsaftaler kan udveksles fortrolige oplysninger med finansielle  

 tilsynsmyndigheder m.v. i tredjelande.
Videregivelse af fortrolige  

 oplysninger kan kun ske under forudsætning af, at de  

 pågældende tilsynsmyndigheder m.v. har behov for oplysningerne  

 til varetagelse af deres opgaver, og at de er underlagt en lovbestemt  

 tavshedspligt, der mindst svarer til den, der gælder for udveksling af  

 oplysninger mellem medlemslandenes kompetente myndigheder inden for EU.
Partsbegreb Der foreslås indsat en ændret bestemmelse, der  

 fastslår, hvem der har partsstatus i forhold til Finanstilsynet.  

 Partsstatus har bl.a. betydning for retten til aktindsigt og retten til at  

 indbringe Finanstilsynets afgørelser for Erhvervsankenævnet.
 De gældende bestemmelser fastslår, at i  

 forhold til Finanstilsynets tilsynsvirksomhed anses alene instituttet som  

 part.
 Det foreslås, at partsbegrebet udvides og  

 præciseres for så vidt angår bestyrelsesmedlemmer,  

 revisorer, direktører og andre ledende medarbejdere, såfremt  

 tilsynets påtale eller pålæg er rettet direkte mod den  

 pågældende.
 Det foreslås endvidere, at andre - f.eks. ved  

 undersøgelse af, hvorvidt der er sket en overtrædelse af bank-  

 og sparekasselovens regler, om hvem der kan henvende sig til offentligheden  

 og tilbyde sig som modtager af indlån - får partsstatus,  

 når tilsynets afgørelse er rettet direkte mod den  

 pågældende.
 Eneudrederen anbefalede endvidere, at det burde overvejes,  

 hvorvidt kunder i visse situationer skal kunne opnå partsstatus.
 Da Finanstilsynets afgørelser imidlertid alene vil  

 være rettet mod instituttet, hvorefter det er op til instituttet selv  

 at afgøre, hvorvidt der skal træffes foranstaltninger over for  

 kunden, er det ikke fundet relevant at udvide muligheden for at opnå  

 partsstatus til at omfatte kunder.
2. Bank- og sparekasseloven - opfølgning  

 på  

 »Håndtering af pengeinstitutkriser« Økonomiministeriet offentliggjorde i september 1997  

 rapporten »Håndtering af pengeinstitutkriser«.
Rapporten tilvejebringer et bedre beredskab til at  

 håndtere pengeinstitutkriser gennem en beskrivelse af forskellige  

 løsningsmodeller og deres finansielle, selskabs- og skatteretlige  

 konsekvenser.
Herefter anbefaler rapporten en række konkrete forslag  

 til ændringer af de gældende regler.
 I rapporten anbefales det:
at der skabes bedre muligheder for at handle og handle hurtigt  

 (forkortet indkaldelsesvarsel, lempeligere majoritetskrav samt  

 overdragelseskompetence til bestyrelsen), at der skabes bedre muligheder for overtagelse eller rekonstruktion  

 (tvangsindløsning af minoritetsaktionærer), at der skabes en udbudsmodel i Indskydergarantifonden og at der skabes en forbedret skattemæssig retstilstand (skattefri  

 fusion i 2. halvår, etablering af et  

 værdiansættelsesnævn samt skattefri fusion uden bortfald af  

 eventuelt underskud).
 Som en opfølgning på rapportens anbefalinger  

 fremsættes der lovforslag til ændring af bank- og sparekasseloven  

 samt skattestyrelsesloven.
Uanset vedtagelse af de i lovforslaget givne muligheder  

 for et bedre og hurtigere beredskab over for nødlidende  

 pengeinstitutter, henledes opmærksomheden på, at såfremt  

 instituttet er børsnoteret, skal der efter  

 værdipapirhandelsloven § 27 straks tilgå oplysninger til  

 offentligheden »om væsentlige forhold, der vedrører  

 virksomheden, og som kan antages at få betydning for kursdannelsen  

 på værdipapirerne.« Fondsrådet kan dispensere for  

 oplysningsforpligtelsen.
Såfremt der ikke gives dispensation, kan det  

 være nødvendigt, at instituttet for at undgå »run«  

 samtidig med børsmeddelelsen træder i betalingsstandsning.
En  

 betalingsstandsning vil besværliggøre og muligvis  

 umuliggøre redningsforsøg.
 Forslagene er følgende:
Forkortet indkaldelsesvarsel samt overdragelseskompetence til  

 bestyrelsen Forslaget har til formål at forbedre muligheden for  

 at handle og handle hurtigt i en krisesituation.
 Hvis et pengeinstitut ikke længere opfylder lovens  

 kapitalkrav, kan Finanstilsynet fastsætte en frist for instituttet til  

 at træffe foranstaltninger med henblik på atter at opfylde  

 kapitalkravet, såfremt der er en realistisk udsigt til, at  

 pengeinstituttet atter kan komme til at opfylde kapitalkravet ved  

 kapitaltilførsel, eller instituttet kan indgå i en fusion med  

 eller overtages af et andet institut.
De selskabsretlige regler stiller imidlertid krav om, at  

 en overtagelse eller fusion skal vedtages på en generalforsamling med  

 kvalificeret majoritet.
Herudover stilles der krav om overholdelse af lange  

 tidsfrister i forbindelse med en formel vedtagelse af en overtagelse eller  

 fusion.
Begge elementer kan vanskeligt overholdes i en krisesituation.
 Det kan i sådanne situationer være  

 hensigtsmæssigt, at ledelsen kan træffe beslutning på et  

 andet grundlag.
På baggrund heraf foreslås det, at proceduren  

 i forbindelse med et pengeinstituts beslutning om nødvendige  

 foranstaltninger i en krisesituation lettes.
Dette sker ved  

 indførelsen af bl.a. forkortet indkaldelsesvarsel af instituttets  

 øverste myndighed (typisk generalforsamlingen), lempeligere  

 majoritetskrav samt i særlige tilfælde en overdragelseskompetence  

 til bestyrelsen.
Tvangsindløsning af minoritetsaktionærer Forslaget har til formål at forbedre mulighederne  

 for overtagelse eller rekonstruktion af et kriseramt pengeinstitut.
En mulig løsning på en pengeinstitutkrise kan  

 være, at et andet institut køber det nødlidende instituts  

 aktier.
Der vil herefter være tale om et helejet datterselskab, som kan  

 blive omfattet af de særlige skatteregler om sambeskatning.  

 Datterselskabet vil efterfølgende kunne fusioneres med moderselskabet.  

 Beslutningen om fusion træffes i begge selskaber af bestyrelsen.
Denne løsning, som hviler på almindelig  

 aftaleret, fordrer som udgangspunkt, at samtlige aktionærer indvilliger  

 i salget.
Ifølge aktieselskabsloven kan en køber, som har  

 erhvervet mere end 9/10 af aktierne og en tilsvarende del af stemmerne  

 tvangsindløse de øvrige aktionærer.
Da pengeinstitutaktier typisk er spredt på mange  

 personer, vil det være overordentligt vanskeligt at opkøbe mere  

 end 9/10 af kapitalen.
For at lette anvendelsen af denne løsningsmodel  

 vil det være formålstjenligt at øge muligheden for  

 tvangsindløsning.
Hertil kommer, at de hensyn, som de selskabsretlige  

 regler normalt varetager, ikke har samme styrke, når det drejer sig om  

 kriseramte pengeinstitutter.
På baggrund heraf foreslås det, at en  

 hovedaktionær, som ejer minimum 70 pct. af kapitalen i et kriseramt  

 pengeinstitut får mulighed for at tvangsindløse de øvrige  

 aktionærer.
Denne tvangsindløsning skal dog ske inden 30 dage  

 fra den dag, Finanstilsynet har fastsat en frist efter § 21,  

 stk. 3.
Skattefri fusion i 2. halvår mellem pengeinstitutter Forslaget har til formål at forbedre den  

 skattemæssige retstilstand for pengeinstitutterne.
I modsætning til andre selskaber, som kan have  

 forskudt regnskabsår, er pengeinstitutter ifølge bank- og  

 sparekasseloven forpligtet til at have kalenderåret som  

 regnskabsår.
Et overtagende pengeinstitut skal endvidere følge  

 aktieselskabslovens regler for fusion, hvoraf bl.a. fremgår, at en  

 fusionsplan ikke må være underskrevet mere end 6 måneder  

 efter datoen for tidspunktet, hvor fusionen regnskabsmæssigt skal  

 gennemføres (fælles regnskabsopstilling).
 Som betingelse for skattefri fusion accepteres i  

 fusionsskatteloven alene en fælles regnskabsopstilling, som er opgjort  

 pr. skæringsdagen for det senest aflagte årsregnskab for det  

 fortsættende selskab.
Dette indebærer i praksis, at en skattefri fusion  

 mellem pengeinstitutter, der er etableret som aktieselskaber, alene kan finde  

 sted i 1. halvår, selvom det er ganske tilfældigt, om en  

 pengeinstitutkrise opstår i 1. eller 2. halvår.
Samspillet mellem  

 reglerne giver pengeinstitutterne en negativ særbehandling, idet de  

 ikke - som andre selskaber - kan gennemføre en skattefri fusion ved,  

 at det fortsættende pengeinstitut omlægger sit regnskabsår  

 til f.eks. den 30. juni.
 På denne baggrund foreslås det, at det bliver  

 muligt for to pengeinstitutter at fusionere skattefrit også i 2.  

 halvår, hvilket i dag ikke er muligt.
Etablering af et værdiansættelsesnævn Interesserede fusionspartnere eller investorer handler ud  

 fra almindelige forretningsmæssige interesser og vil derfor  

 forudgående undersøge værdien af det kriseramte institut  

 mv. samt de juridiske og skattemæssige aspekter, før de endelige  

 forhandlinger kan »falde på plads«.
Alt dette tager naturligvis  

 tid.
 Et væsentligt element i etableringen af et bedre  

 beredskab for pengeinstitutkriser er derfor opbygningen af et smidigt  

 godkendelsessystem, der muliggør en hurtig afklaring af den  

 skattemæssige værdiansættelse i forbindelse med overtagelse  

 af et kriseramt pengeinstitut.
På denne baggrund foreslås det, at der  

 tilvejebringes en procedure, således at et pengeinstitut hurtigt kan  

 få afklaret den skattemæssige værdiansættelse i  

 forbindelse med en overtagelse.
Dette sker ved, at der oprettes et  

 uafhængigt værdiansættelsesnævn.
Nævnet  

 træder kun i funktion, når Finanstilsynet har konstateret, at  

 instituttet ikke længere opfylder bank- og sparekasselovens  

 kapitalkrav.
Nævnet skal efter anmodning fra et af de implicerede  

 pengeinstitutter alene vurdere instituttets udlån.
Udpegning af  

 nævnets medlemmer foretages af økonomiministeren efter aftale  

 med skatteministeren.
3. Koncernharmonisering, regelforenkling og  

 ændrede placeringsregler Finanstilsynet udarbejdede i marts 1997 en rapport om  

 finansielle koncerner.
Udviklingen de seneste 10 - 15 år i den finansielle  

 sektor i Danmark og internationalt har blandt andet været  

 karakteriseret ved, at de klassiske grænser mellem pengeinstitut,  

 forsikrings-, realkredit- og fondsmæglerselskaber - herunder  

 børsmæglervirksomhed er blevet mindre klare.
De finansielle  

 virksomheder konkurrerer i stigende omfang på det samme marked.
Det har  

 blandt andet givet sig udtryk i dannelsen af finansielle koncerner, som kan  

 tilbyde kunderne flere typer af finansielle ydelser.
 I nærværende lovforslag lægges der op  

 til en harmonisering af visse af bestemmelserne om koncernforhold.
I forlængelse af koncernharmoniseringen  

 tilstræbes større harmonisering og regelforenkling af de  

 finansielle tilsynslove.
Forskelle i reguleringen af finansielle  

 virksomheder, som ikke er begrundet i, at der gør sig særlige  

 forhold gældende i en bestemt branche eller for et bestemt produkt,  

 ophæves.
En årsag til harmonisering er blandt andet, at  

 lovbestemmelser baseret på EU-direktiver i de forskellige tilsynslove  

 er blevet korrekt, men forskelligt implementeret.
Således har  

 bestemmelser med samme indhold fået en forskellig sproglig  

 formulering.
Et eksempel på regelforenkling er den  

 foreslåede bestemmelse om, at pengeinstitutter, der i dag skal anmelde  

 ændringer i direktion, bestyrelse eller revision til både  

 Finanstilsynet og Erhvervs- og Selskabsstyrelsen, fremover ikke længere  

 skal foretage anmeldelse til Finanstilsynet, men alene til Erhvervs- og  

 Selskabsstyrelsen, som efterfølgende sender oplysningerne til  

 Finanstilsynet.
En sådan forenkling vil lette de administrative byrder  

 for især de mindre institutter.
 Regelforenkling og harmonisering har som naturlig  

 følge, at lovforslaget indeholder en række konsekvensrettelser.  

 Disse rettelser er alene af redaktionel karakter og medfører ingen  

 indholdsmæssige ændringer.
4. Høring Lovforslaget har været sendt i høring i  

 følgende ministerier og organisationer:
Advokatrådet, Andelskasseforeningen,  

 Arbejderbevægelsens Erhvervsråd, Danmarks Nationalbank, Danmarks  

 Rederiforening, Dansk Aktionærforening, Dansk Handel & Service,  

 Dansk Industri, Den Danske Finansanalytikerforening, Erhvervsministeriet,  

 Finansforbundet, Finansieringsinstituttet for Industri og  

 Håndværk A/S, Finansministeriet, Finansrådet,  

 Finanssektorens Arbejdsgiverforening, Fondsrådet, Forbrugerrådet,  

 Foreningen af Statsautoriserede Revisorer, Foreningen af J.A.K.
Andelskasser,  

 Foreningen af Registrerede Revisorer, Grønlands Hjemmestyre,  

 Håndværksrådet, Indskydergarantifonden,  

 InvesteringsForeningsRådet, Justitsministeriet, KommuneKredit,  

 Kongeriget Danmarks Hypotekbank, Københavns Fondsbørs A/S,  

 Lokale Pengeinstitutter, Pengeinstituttternes Betalingssystemer A/S,  

 Realkreditrådet, Rigsombudsmanden på Færøerne,  

 Rådet for Dansk Forsikring og Pension, Sammenslutningen Danske  

 Andelskasser, Skatteministeriet og Værdipapircentralen.
5. Administrative, statsfinansielle og  

 miljømæssige konsekvenser Skattemæssigt vil forslaget om at muliggøre  

 en bankfusion i 2. halvår indebære, at det fortsættende  

 selskab ved en skattefri fusion som hidtil får fradrag for et evt.  

 underskud fra driften i fusionsåret af det indskydende  

 (ophørende), nødstedte selskab.
Forslaget medfører således, at underskuddet  

 kan vedrøre indtil 12 måneder - mod tidligere 6 måneder -  

 ligesom fusion, herunder skattefri fusion, bliver et alternativ til andre  

 overdragelsesformer.
Dette indebærer dog alene provenutab,  

 såfremt underskuddet ikke ville blive udnyttet ved en  

 videreførelse af det nødlidende selskab.
 Omkostningerne ved etablering og drift af et  

 værdiansættelsesnævn, vurderes at indebære  

 begrænsede udgifter, og vil afhænge af, i hvilket omfang  

 nævnet anvendes.
 Forslaget vurderes ikke herudover at have administrative,  

 statsfinansielle eller miljømæssige konsekvenser.
6. Økonomiske og administrative konsekvenser for  

 erhvervslivet Der sker med lovforslaget en øget harmonisering og  

 regelforenkling af de finansielle love.
Lovgivningen for finansielle virksomheder og koncerner  

 kommer med lovforslaget til i højere grad at være ens.
Forskelle  

 i lovgivningen vil derfor ikke være en parameter, der får  

 betydning for finansielle virksomheders organisering af arbejdet.
For så vidt angår de administrative  

 konsekvenser for pengeinstitutterne kan især fremhæves forslaget  

 om, at pengeinstitutterne alene skal anmelde ændringer efter valg,  

 ansættelse og afgang af direktører, revisorer og  

 bestyrelsesmedlemmer til Erhvervs- og Selskabsstyrelsen.
Dette forslag, der  

 er et led i regelforenklingen, vil indebære en administrativ lettelse  

 for pengeinstitutterne.
Det foreslås endvidere, at kravet om to revisorer  

 ikke skal gælde for mindre pengeinstitutter.
Dette medfører, at  

 den økonomisk belastning for disse pengeinstitutter, bliver mindre.  

 Det vurderes at forslaget medfører en administrativ lettelse i sparet  

 ekstern tid, den anslås til i alt 1.500 timer om året.
Det vurderes at være særdeles vigtigt at  

 få skabt et bedre beredskab til at håndtere fremtidige  

 pengeinstitutkriser.
Erfaringerne har vist, at det til tider har været  

 vanskeligt at håndtere problemerne i kriseramte pengeinstitutter.
Dette  

 skyldes bl.a. uklarhed om, hvilke regler der fandt anvendelse.
Med forslaget  

 skabes større klarhed om vilkårene for overtagelse eller  

 rekonstruktion af et kriseramt pengeinstitut både selskabsretligt og  

 skatteretligt.
Samtidig lempes procedurekravene i forbindelse med et  

 instituts beslutning om nødvendige foranstaltninger i en  

 krisesituation.
Med forslaget om, at der kan opnås en bindende  

 forhåndsbesked fra et uafhængigt  

 værdiansættelsesnævn, muliggøres en hurtig afklaring  

 for de involverede pengeinstitutter af den skattemæssige  

 værdiansættelse i forbindelse med overtagelse af et kriseramt  

 pengeinstitut.
Der er således tale om erhvervsøkonomiske og  

 administrative lettelser.
7. Forholdet til EU-retten Rådets direktiv nr. 89/646/EØF, det  

 såkaldte 2. bank-samordningsdirektiv, er gennemført i dansk  

 ret.
 Det foreliggende lovforslag gennemfører dele af  

 artikel 16 i 2. banksamordningsdirektiv.
Endvidere ændrer lovforslaget nogle af de  

 bestemmelser, som hidrører fra dette direktiv.
Der er alene tale om  

 enkelte ændringer og justeringer inden for direktivets ramme.
 Lovforslaget gennemfører endvidere dele af  

 Europa-Parlamentets og Rådets direktiv 98/33/EF, det såkaldte  

 matrix-direktiv.
Lovforslaget, der muliggør skattefri fusion i 2.  

 halvår, vil kræve notifikation over for EU-Kommissionen efter  

 EU-reglerne om statsstøtte, da der er tale om en særlig  

 undtagelse for pengeinstitutter.
Undtagelsen udgør dog ikke en  

 særlig fordel for pengeinstitutterne, men kompenserer for bindinger,  

 der følger af den særlige lovregulering, som pengeinstitutter er  

 undergivet.
Bemærkninger til lovforslagets enkelte  

 bestemmelser Til § 1 Til nr. 1 Forslaget er et led i harmoniseringen af  

 tilsynslovgivningens koncernregler.
I bank- og sparekasseloven, realkreditloven og  

 fondsmæglerselskabsloven er formuleringen »en betydelig indflydelse  

 på forvaltningen« anvendt, mens ordlyden i lov om forsikringsvirksomhed  

 er »en betydelig indflydelse på driften«.
Den forskellige ordlyd  

 hidrører fra direktiverne 2. banksamordningsdirektiv, 3.  

 livsforsikringsdirektiv og 3. skadesforsikringsdirektiv.
Der er tale om  

 sproglige forskelle, som kun forekommer i den danske udgave af direktiverne.  

 I de engelske sprogversioner anvendes ordet »the management of« i alle tre  

 direktiver.
Det foreslås derfor, at anvende formuleringen »en betydelig  

 indflydelse på ledelsen«, som er sprogligt mere præcis.
Til nr. 2 og 3 Efter den gældende bestemmelse skal pengeinstitutter  

 indsende 2 daterede eksemplarer af vedtægterne til Erhvervs- og  

 Selskabsstyrelsen, som skal videresende det ene eksemplar til  

 Finanstilsynet.
 Det foreslås, at der i forbindelse med anmeldelse af  

 nye selskaber samt ved ændringer i vedtægtsforhold i eksisterende  

 selskaber alene skal indsendes ét eksemplar af vedtægterne til  

 Erhvervs- og Selskabsstyrelsen, som videresender kopi til Finanstilsynet.
Til nr. 4 Ændringen er en konsekvens af harmoniseringen af  

 koncernreglerne i den finansielle lovgivning.
 Med ændringen tydeliggøres, at Finanstilsynet  

 på forhånd skal underrettes om og godkende erhvervelse af  

 kvalificerede andele.
Til nr. 5 Der henvises til bemærkningerne til nr. 1.
Det foreslås samtidig, at henvisningen i § 7 b,  

 stk. 2, til § 24 udgår.
Henvisningen til § 24 blev  

 medtaget ved lov nr. 1061 af 23. september 1992 om ændring af lov om  

 banker og sparekasser m.v.
Af de specielle bemærkninger til  

 ændringsloven fremgår, at »ændringen i bank- og  

 sparekasselovens § 7 b, stk. 2, af »pengeinstituttet« til  

 »pengeinstituttet eller, jf. § 24, en anden virksomhed, hvori den  

 kvalificerede andel besiddes« er begrundet i, at definitionen også  

 anvendes i lovens § 24, stk. 2, der regulerer pengeinstituttets  

 samlede aktiebeholdning.
Det er derfor ikke hensigtsmæssigt, at  

 § 7 b definerer kvalificerede andele således, at det kan opfattes,  

 som om begrebet alene kan omfatte kapitalandele i pengeinstitutter.« Da henvisningen i § 7 b, stk. 2, til § 24  

 alene skal klarlægge, at § 24, stk. 2's, anvendelse af  

 kvalificerede andele også omfatter ejerskab i andre virksomheder end  

 pengeinstitutter foreslås, at henvisningen til § 24 udgår.  

 Det foreslås samtidig, at der i bank- og sparekasselovens § 24,  

 stk. 2, indsættes en særskilt definition af kvalificerede  

 andele.
Til nr. 6 Forslaget er et led i harmoniseringen af  

 tilsynslovgivningens koncernregler.
Selskaberne skal én gang om året orientere  

 Finanstilsynet om ejere af kvalificerede andele.
I henhold til bank- og  

 sparekasseloven, lov om forsikringsvirksomhed og realkreditloven skal  

 indberetningen foretages inden udgangen af juni måned, mens  

 fondsmæglerselskabsloven kræver indberetning inden udgangen af  

 april måned.
Med forslaget tilsigtes at fastsætte samme  

 tidsfrist, således at oplysningspligten knyttes til en bestemt  

 begivenhed frem for en bestemt måned.
Til nr. 7 Forslaget er et led i forbedringen af mulighederne for at  

 videreføre aktiviteterne i et kriseramt institut.
Efter aktieselskabslovens § 20 b kan enhver  

 aktionær, der har mere end ni tiendedele af aktierne og stemmerne i et  

 selskab, bestemme, at de øvrige aktionærer i selskabet skal lade  

 deres aktier indløse af aktionæren.
Aktieselskabslovens  

 bestemmelser i §§ 20 b og 20 c vedrørende tvangsindløsning  

 finder umiddelbart anvendelse på pengeinstitutter, der er  

 aktieselskaber, for så vidt de ikke er afveget i bank- og  

 sparekasselovens § 7 d.
Når Finanstilsynet har konstateret, at et  

 pengeinstitut er nødlidende, må det rekonstrueres inden for kort  

 tid for at undgå en lukning.
For at lette en hurtig  

 gennemførelse heraf foreslås det, at en aktionær, der ejer  

 70 pct. eller mere af aktierne i pengeinstituttet i fællesskab med  

 bestyrelsen, kan træffe beslutning om at indløse de  

 øvrige aktionærer.
Finanstilsynets godkendelse kan kun  

 opnås, hvis instituttet er egentligt nødlidende.  

 Godkendelsesproceduren skal hindre misbrug af bestemmelsen, f.eks. ved at  

 bestyrelsen beslutter med vilje at bringe solvensprocenten under det i  

 § 21 krævede.
Da det er hensigten, at indløsningen skal  

 foretages i umiddelbar forlængelse af kapitaltilførslen  

 indsættes en frist på 30 dage for foretagelsen af  

 indløsningen.
De 30 dage skal regnes fra den dag Finanstilsynet har  

 fastsat en frist efter § 21, stk. 3. I praksis medfører  

 dette, at 30-dages fristen ofte vil være kortere, idet den af  

 Finanstilsynet fastsatte frist i henhold til § 21, stk. 3, vil  

 være kortere end 30 dage.
Fristen på 30 dage vil således  

 kun være relevant i situationer, hvor tilsynet har fastsat en frist  

 efter § 21, stk. 3, på mere end 30 dage.
De omfattede minoritetsaktionærer skal anmodes om,  

 senest 3 dage efter anmodningen at overdrage deres aktier til den  

 indløsende aktionær.
Såfremt ikke alle aktionærer  

 inden denne frist har overdraget deres aktier, skal de ved  

 bekendtgørelse i Statstidende, jf. aktieselskabslovens § 20 c,  

 stk. 1, anmodes om at overdrage aktierne.
Indløsningen og overdragelsen af aktierne får  

 retsvirkning fra tidspunktet for købesummens erlæggelse eller  

 deponering, dvs. senest 3 dage efter, at indløsningen er gjort  

 gældende over for aktionærerne.
Dette gælder uanset at der  

 er uenighed om prisfastsættelsen.
Ved uenighed om aktiernes prisfastsættelse må  

 værdien efterfølgende fastsættes af  

 skønsmænd.
Aktieselskabslovens § 20 b, stk. 3 finder  

 tilsvarende anvendelse, hvilket vil sige, at såfremt  

 skønsmændene når frem til en højere værdi end  

 det tilbudte, gælder denne værdi ligeledes for de  

 aktionærer, der ikke har ønsket vurdering.  

 Skønsmændene skal alene tage stilling til, om værdien er  

 højere end det af aktionæren tilbudte.
 Har vurdering fundet sted allerede inden indrykning i  

 Statstidende, skal resultatet oplyses i bekendtgørelsen.
 Tvangsindløsningen kan ikke begrænses til  

 alene at omfatte en del af minoritetsaktionærerne.
I henhold til kapitel 8 i lov om værdipapirhandel  

 m.v. har en aktionær, der har opnået bestemmende indflydelse i et  

 børsnoteret selskab (herunder også et børsnoteret  

 pengeinstitut), pligt til at fremsætte overtagelsestilbud til de  

 øvrige aktionærer.
Disse aktionærer er imidlertid ikke  

 forpligtede til at acceptere et sådant overtagelsestilbud.
Der vil således kunne opstå situationer, hvor  

 der sideløbende med indløsningsproceduren i henhold til kapitel  

 8 i lov om værdipapirhandel m.v. foregår en  

 indløsningsprocedure efter den oven for foreslåede specialregel  

 for pengeinstitutter.
Det bemærkes, at der allerede i dag kan forekomme  

 sådanne »parallelle forløb« i forbindelse med kapitel 8 i lov om  

 værdipapirhandel m.v. samt reglen i aktieselskabslovens § 20 b om  

 tvangsindløsning.
Til nr. 8 Forslaget er begrundet i, at der ikke længere findes  

 institutter, der er omfattet af bestemmelserne.
Til nr. 9 Forslaget er et led i bestræbelserne på at  

 skabe større fleksibilitet og mobilitet ved sammensætningen af  

 bestyrelser i andelskasser og sparekasser.
 Med ophævelse af den historisk betingede  

 aldersgrænse opnås samtidig, at bestyrelsesmedlemmer i  

 andelskasser, sammenslutningen af andelskasser og sparekasser vil blive  

 ligestillet med bestyrelsesmedlemmer i banker, realkreditinstitutter,  

 fondsmæglerselskaber og forsikringsselskaber, hvor der ikke ved lov er  

 fastsat en aldersgrænse for bestyrelsesmedlemmers deltagelse i  

 bestyrelsesarbejdet.
 Eventuelle aldersbegrænsninger i de enkelte  

 institutters vedtægter vil ikke blive påvirket af forslaget.  

 Generalforsamlingen vil efter forslaget også i fremtiden kunne  

 fastsætte aldersmæssige begrænsninger for  

 bestyrelsesmedlemmer, der vælges af generalforsamlingen.
Til nr. 10 og 11 Forslagene er en konsekvens af den foreslåede  

 ændring under nr. 9 (§ 13, stk. 3, 1. pkt.).
Til nr. 12 Det foreslås, at bank- og sparekasselovens regler  

 vedrørende bestyrelsesmedlemmers bopæl bringes i  

 overensstemmelse med aktieselskabslovens regler på området, jf.  

 aktieselskabslovens § 52, stk. 1 og 2.
Til nr. 13 Forslaget er et led i regelforenklingen på bank- og  

 sparekasselovens område.
 I dag anmelder pengeinstitutterne de i § 17,  

 stk. 2, omhandlede ændringer til såvel Finanstilsynet som  

 Erhvervs- og Selskabsstyrelsen.
 Med forslaget opnås en administrativ lettelse for  

 pengeinstitutterne, idet institutterne herefter alene skal anmelde  

 ændringer efter valg, ansættelse og afgang af direktører,  

 revisorer og bestyrelsesmedlemmer til Erhvervs- og Selskabsstyrelsen, jf.  

 § 6, stk. 3 og 5, og aktieselskabslovens § 154.
 Erhvervs- og Selskabsstyrelsen vil fremover give  

 Finanstilsynet oplysning om ændringer i et instituts bestyrelse,  

 direktion og revision.
 Det foreslås samtidig, at hvervet som intern  

 revisionschef og vicerevisionschef ikke kan forenes med hvervet som  

 bestyrelsesmedlem.
 Efter de gældende regler er det muligt for den  

 interne revisionschef og vicerevisionschef at være medlem af et  

 pengeinstituts bestyrelse, herunder at være medarbejdervalgt  

 bestyrelsesmedlem.
 Den interne revisionschef ansættes af og refererer  

 til instituttets bestyrelse.
Bestyrelsen skal endvidere godkende funktionsbeskrivelsen  

 for intern revision.
Funktionsbeskrivelsen indeholder bestemmelser om intern  

 revisions bemanding og budget.
 Med forslaget undgås, at den interne revisionschef  

 og vicerevisionschef via medlemsskab af bestyrelsen får en uheldig  

 dobbeltrolle i pengeinstituttet.
 Forslaget ændrer ikke ved den interne revisionschefs  

 adgang til at indkalde til og deltage i bestyrelsesmøder i sin  

 egenskab af intern revisionschef.
Til nr. 14 Med forslaget præciseres hvilke medarbejdere  

 retningslinierne skal omfatte.
Det klargøres herved, at  

 retningslinierne ikke skal omfatte interne revisionschefer og  

 vicerevisionschefer, idet disse i henhold til § 34, stk. 10, ikke  

 kan have engagement i eller stille sikkerhed over for pengeinstituttet.
Til nr. 15 og 17 Med forslagene tilsigtes en modernisering og forenkling af  

 reglerne.
Formuleringen af § 19 a, stk. 7, skal ses i  

 historisk perspektiv.
Indtil ændringen af bestemmelsen ved lov nr. 306  

 af 16. maj 1990 skulle Finanstilsynet give tilladelse til, at bogholderi- og  

 kassefunktion blev varetaget af samme person, ligesom Finanstilsynet skulle  

 give tilladelse til, at visse dispositioner blev gennemført ved en  

 persons underskrift.
Ved lovændringen blev kompetencen tillagt  

 bestyrelsen.
 § 20, stk. 2, stiller efter sin ordlyd krav til  

 såvel mediet (skriftlighed) som antallet af medvirkende personer, idet  

 mindst to personer skal underskrive for at forpligte pengeinstituttet.
I dag forpligter pengeinstitutter sig på mange andre  

 måder end ved skriftlige dispositioner.
Den teknologiske udvikling har  

 medført, at pengeinstitutter i stadigt større omfang benytter  

 sig af tele- og datamedier.
 Pengeinstitutter indgår forpligtende aftaler i  

 relation til såvel privat- som erhvervskunder via telefon, telefax og  

 telex.
 Hertil kommer, at udviklingen af home- og office- banking  

 systemer har åbnet mulighed for at gennemføre forpligtende  

 pengeinstitutforretninger på nye måder.
 Den stadige teknologiske udvikling indebærer, at det  

 også i fremtiden må forventes, at der via tele- og  

 datakommunikation samt andre teknologiske medier vil opstå nye  

 måder, hvorpå pengeinstitutter kan forpligte sig.
 Den teknologiske udvikling har medført, at  

 indholdet af bestemmelserne i § 19 a, stk. 7, og § 20,  

 stk. 2, ikke længere er i overensstemmelse med den måde,  

 hvorpå pengeinstitutforretninger gennemføres i praksis.  

 Særligt kravet i § 20, stk. 2, om skriftlighed, som er  

 strafbelagt med bøde eller hæfte, jf. § 54, stk. 1,  

 indebærer en risiko for, at pengeinstitutter dagligt handler i strid  

 med bank- og sparekasseloven.
 Det foreslås derfor, at bestemmelserne  

 ophæves, idet der samtidig henvises til lovens § 18 a, der  

 gennemførtes ved lov nr. 382 af 22. maj 1996 om ændring af bank-  

 og sparekasseloven.
Til nr. 16 Forslaget genindsætter stk. 2, som vedtaget ved lov  

 nr. 475 af 10. juni 1997, idet bestemmelsen fejlagtigt er faldet bort ved  

 vedtagelse af lov nr. 491 af 1. juli 1998.
Til nr. 18 Forslaget er en konsekvens af den foreslåede  

 ændring under nr. 5 (§ 7 b, stk. 2). Bortset fra, at  

 forslaget omfatter andele i alle virksomheder, svarer forslaget til den  

 foreslåede § 7 b.
Til nr. 19 Forslagene er et led i harmoniseringen af  

 tilsynslovgivningens koncernregler.
 Den foreslåede ændring af »moderselskab« til  

 »moderselskaber« sker for at tydeliggøre, at både direkte og  

 indirekte moderselskaber og disses associerede virksomheder er omfattet.
Til nr. 20 Det foreslås, at lovens § 34, stk. 1,  

 ændres, således at kravet om 2 revisorer ikke skal gælde  

 for de mindre pengeinstitutter.
Jo mindre institutterne er, jo mere  

 økonomisk belastende er kravet om 2 revisorer.
Da det samtidig  

 skønnes, at kravet ikke forøger sikkerheden væsentligt i  

 de mindre institutter, foreslås det, at de fritages for kravet.
De  

 mindre institutter skal efter forslaget have mindst en revisor, der skal  

 være statsautoriseret.
 Grænsen på 250 mio. kr. svarer til den  

 grænse, der i øvrigt anvendes ved gruppeinddeling af  

 pengeinstitutterne, således at kravet om 2 revisorer ikke vil  

 gælde for gruppen af de mindste institutter (gruppe 4).
De øvrige ændringer af § 34,  

 stk. 1, er konsekvensrettelser eller ajourføringer.
Det er ikke  

 som i den gældende bestemmelse præciseret, at revisorerne i alle  

 tilfælde skal være enten statsautoriserede eller registrerede,  

 idet dette følger af årsregnskabslovens § 61 b,  

 stk. 1, jf. forslag til ændring af § 1, stk. 1, 4. pkt.,  

 i lov om visse selskabers aflæggelse af årsregnskab m.v.
Efter den gældende § 34, stk. 2, skal  

 revisorerne i et pengeinstitut tillige være revisorer i  

 pengeinstituttets moder-, søster- og dattervirksomheder.
Dette  

 omfattende krav er ikke hensigtsmæssigt i alle tilfælde, specielt  

 når pengeinstituttet har en udenlandsk modervirksomhed.
Hvis en  

 tilsvarende bestemmelse blev indført for andre virksomheder i den  

 finansielle sektor, ville det derudover give anledning til regelkonflikt,  

 når forskellige virksomhedstyper er koncernforbundne, fordi det bliver  

 uklart, hvilke af virksomhedernes revisorvalg, der skal være bindende  

 for de øvrige virksomheder i koncernen.
Det foreslås derfor, at § 34, stk. 2,  

 præciseres således, at kravet om samme revisor kun gælder  

 »nedad« i koncernen, dvs. for dattervirksomheder.
Heruodver foreslås  

 kravet kun at gælde »opad« for finansielle holdingselskaber og disse  

 selskabers øvrige dattervirksomheder.
 Kravet om at pengeinstituttets revisorer også skal  

 være revisorer i dattervirksomhederne og i et finansielt holdingselskab  

 samt dettes øvrige dattervirksomheder gælder for samtlige  

 pengeinstituttets revisorer.
I § 34, stk. 3 foreslås, at kravet om samme  

 revisorer inden for koncernen kun finder anvendelse på den del af  

 koncernvirksomhederne, der er hjemmehørende i Danmark.
Efter de  

 gældende regler gælder det undtagelsesfrit, at revisorerne skal  

 være de samme i hele koncernen, idet loven dog giver mulighed for, at  

 Finanstilsynet kan dispensere fra kravet.
Dispensationsmuligheden har  

 specielt været anvendt i tilfælde, hvor dattervirksomheden er  

 udenlandsk.
Det er ofte ikke hensigtsmæssigt, at revisorerne også  

 skal revidere de udenlandske dattervirksomheder, og i nogle tilfælde  

 udelukker kravene i dattervirksomhedens hjemland, at udenlandske revisorer  

 kan fungere som revisorer.
Bestemmelsen udelukker ikke, at revisorerne  

 også kan revidere udenlandske dattervirksomheder, hvis det  

 ønskes.
Den foreslåede bestemmelse vil  

 overflødiggøre et antal rutinemæssige og unødige  

 dispensationssager i Finanstilsynet.
Ændringen af § 34, stk. 4, indebærer  

 ingen realitetsændring.
Formuleringen foreslås ændret,  

 så den svarer til formuleringen i realkreditlovens § 90,  

 stk. 3. Det præciseres med denne formulering, hvor i lovgivningen  

 de pågældende revisionsbestemmelser befinder sig, nemlig i  

 årsregnskabslovens kapitel 8 a.
Til nr. 21 og 22 De foreslåede ændringer er af redaktionel  

 karakter.
 Af hensyn til harmoniseringen med de øvrige  

 finansielle love foreslås, at bestemmelsen i § 37 a, stk. 10,  

 om at visse af bestemmelserne vedrørende revision også finder  

 anvendelse på selskaber i koncernen, flyttes til § 34.
Til nr. 23 Forslaget i § 47 e er et led i forbedringen af  

 mulighederne for at videreføre aktiviteterne i et kriseramt  

 institut.
 Forslaget giver mulighed for at indkalde pengeinstituttets  

 øverste myndighed hurtigt, når der er behov for at træffe  

 foranstaltninger til opfyldelse af lovens krav, jf. § 21 eller § 44  

 a, hvilket f.eks. kan ske ved fusion.
 Ved udformningen af bestemmelsen er det søgt  

 tilsikret, at så mange selskabsretlige garantier som muligt er  

 opfyldt.
 Aktie-, andels- eller garantikapitalen kan stadig  

 være delvis intakt, og den øverste myndighed må derfor  

 inddrages i modsætning til den situation, hvor pengeinstituttet er  

 insolvent i konkurslovens forstand, jf. § 47 d.
 Efter den nuværende formulering af § 43,  

 stk. 2, kan vedtægternes indkaldelsesfrist fraviges, mens  

 minimumsfristen på 8 dage i aktieselskabslovens § 73 skal  

 iagttages.
Minimumsfristen i aktieselskabsloven er ikke reguleret af  

 de selskabsretlige EU-direktiver, og det vil derfor være muligt at  

 indføre en kortere frist i bank- og sparekasseloven.
I forslaget er  

 således valgt en frist på 3 dage.
Det må klart fremgå  

 af indkaldelsen, hvilke forslag, der skal behandles på en sådan  

 generalforsamling eller repræsentantskabsmøde.
Stk. 2 Efter den foreslåede bestemmelse skal bestyrelsen  

 have en betinget mulighed for at disponere som part i salgsforhandlinger.
Der  

 er tale om en situation, hvor instituttet ikke længere opfylder lovens  

 krav til kapital, men hvor egenkapitalen er delvist intakt (i  

 modsætning til situationen i § 47 f).
For at sikre, at der sker en tilstrækkelig  

 varetagelse af generalforsamlingens henholdsvis repæsentantskabets  

 interesser, skal bestyrelsen på et møde redegøre for  

 instituttets finansielle situation samt den indgåede aftale.
Der skal  

 på disse møder gives mulighed for at træffe beslutning om  

 bl.a. tilvejebringelse af den fornødne kapital.
Generalforsamlingens,  

 henholdsvis repræsentantskabets beslutningskompetence er dog ikke  

 begrænset til en kapitaltilvejebringelse.
Der vil således  

 også kunne træffes beslutning om f.eks. likvidation, hvorved  

 aktionærerne som udgangspunkt vil kunne få dækning for en  

 del af deres tilgodehavende.
Der vil ligeledes kunne træffes beslutning  

 om fusion med et andet institut, end det bestyrelsen har truffet aftale  

 med.
Såfremt der træffes beslutning om  

 kapitaltilvejebringelse, skal beslutningen bl.a. indeholde angivelse af den  

 frist, inden for hvilken tegningen skal være gennemført.
Det  

 foreslås, at Finanstilsynet skal godkende vilkårene for  

 foranstaltningernes gennemførelse.
 Begrundelsen for at give generalforsamlingen henholdsvis  

 repræsentantskabet denne option er, at egenkapitalen er delvist intakt,  

 og at ejerbeføjelserne derfor ikke helt kan sættes ud af  

 kraft.
 Indkaldelse til generalforsamlingen eller  

 repræsentantskabsmødet kan ske efter den samtidigt  

 foreslåede hurtige procedure i stk. 1, dvs. et indkaldelsesvarsel  

 på 3 dage.
 Bestyrelsens beslutning træffes med almindelig  

 stemmeflerhed.
 Af hensyn til at en hurtig beslutning er nødvendig,  

 må klagefristen efter bank- og sparekasselovens § 52 b reduceres  

 (se nr. 30).
Stk. 3 og 4 Af de foreslåede bestemmelser fremgår, at der  

 skal udsendes indkaldelse indeholdende dagsorden for, hvilke anliggender der  

 skal drøftes, og det væsentligste indhold af eventuelle forslag  

 til ændring af vedtægterne.
Da der er tale om et pengeinstitut i  

 krise, hvor der skal træffes hurtige beslutninger, skal ordlyden  

 forstås således, at der oplyses så meget som muligt i  

 indkaldelsen, men at den korte tidshorisont må tages med ved  

 vurderingen af, hvad det er muligt at oplyse.
De fuldstændige forslag  

 skal således først fremlægges på pengeinstituttets  

 hovedkontor senest 24 timer forinden generalforsamlingens eller i sparekasser  

 repræsentantskabsmødets afholdelse, jf. stk. 4.
 Det fremgår endvidere af stk. 3, at dagsorden  

 m.v. skal fremsendes til alle kendte aktionærer, andelshavere eller i  

 sparekasser repræsentantskabets medlemmer.
I pengeinstitutter, der er aktieselskaber, vil  

 aktionærer, der besidder navneaktier, være noteret i selskabets  

 aktiebog.
I forbindelse med en overdragelse er der dog risiko for, at navnet  

 på den nye aktionær ikke er blevet noteret.
Herudover er der i  

 henhold til aktieselskabslovens § 28 a en pligt for storaktionærer  

 til at give meddelelse om deres ejerforhold til selskabet.
Selskabet skal  

 føre en særlig fortegnelse over sådanne meddelelser.
Ejere  

 af ihændehaveraktier under et vist minimum samt nye  

 navneaktionærer, der endnu ikke er blevet noteret, vil således  

 ikke være kendt af pengeinstituttet.
I andelskasser er andelshaverne  

 heller ikke altid kendte.
I sparekasser vil repæsentantskabets medlemmer  

 derimod altid være kendt af pengeinstituttet.
Alle aktionærer  

 eller andelshavere har ret til at møde på generalforsamlingen,  

 uanset at disse ikke er kendt af instituttet.
Stk. 5 Denne bestemmelse er indsat med henblik på at lette  

 kriseløsningen, således at beslutning om foranstaltninger kan  

 træffes med den i bestemmelsen fastsatte majoritet uanset  

 aktieselskabslovens bestemmelser om majoritet i §§ 78 og 79. Det  

 foreslås, at der ikke stilles strengere krav end efter  

 selskabsdirektiverne, således at beslutning om foranstaltninger altid  

 kan træffes med tilslutning fra to tredjedele af den  

 repræsenterede kapital.
For sparekasser og andelskasser gælder  

 tilsvarende, at beslutning kan træffes af to tredjedele af de  

 fremmødte repræsentantskabsmedlemmer henholdsvis  

 andelshavere.
Stk. 6 Efter den foreslåede bestemmelse tilsidesættes  

 eventuelle vedtægtsbestemte krav til de i bestemmelserne  

 foreslåede fremgangsmåder, for så vidt vedtægterne  

 fastsætter andre krav end de i bestemmelsen fastsatte.
 I medfør af stk. 6 kan vedtægterne  

 fraviges, f.eks. for så vidt angår fristen for indkaldelse,  

 hvorledes indkaldelsen fremsendes, hvad indkaldelsesbrevet skal indeholde,  

 hvornår dagsorden med det fuldstændige forslag skal være  

 fremlagt på hovedkontoret, om aktionærer og andelshavere skal  

 anmelde deres deltagelse i generalforsamlingen, forinden denne finder sted  

 samt krav til stemmemajoriteten og til antallet af fremmødte, herunder  

 krav om afholdelse af to på hinanden følgende  

 generalforsamlinger.
Til nr. 24 Forslaget i § 47 f er et led i forbedringen af  

 mulighederne for at videreføre aktiviteterne i et kriseramt  

 institut.
Ved flere af de seneste års pengeinstitutkriser har  

 bestyrelsen overdraget hele aktivsiden eller store dele heraf til et andet  

 pengeinstitut, uden at spørgsmålet har været forelagt  

 generalforsamlingen.
Det har i denne forbindelse været diskuteret, om  

 bestyrelsen har beføjelse til at træffe beslutning om  

 overdragelse, eller om en sådan beslutning skal godkendes af  

 generalforsamlingen.
I tilfælde, hvor der nødvendigvis skal  

 tages en hurtig beslutning for at redde værdier, kan bestyrelsen  

 træffe beslutninger på grundlag af almindelige  

 nødretsbetragtninger.
For at fjerne enhver tvivl om bestyrelsens  

 kompetence i disse situationer, foreslås det imidlertid at  

 indsætte en særlig bestemmelse i loven.
Stk. 1 og 2 Efter den foreslåede bestemmelse, skal bestyrelsen  

 have en mulighed for at disponere som part i salgsforhandlingerne, hvor  

 alternativet vil være indgivelse af en konkursbegæring, og hvor  

 det ikke vil have nogen mening at indkalde generalforsamlingen eller i  

 sparekasser repræsentantskabet, fordi egenkapitalen er tabt.
 Bestyrelsens kompetence i henhold til bestemmelsen  

 gælder såvel overdragelse af instituttet helt eller delvist til  

 et andet pengeinstitut, som indgåelse af aftale om instituttets  

 sammensmeltning med et andet pengeinstitut.
 For at sikre, at der sker en tilstrækkeligt  

 forsvarlig orientering af ejere i banker og andelskasser og  

 repræsentanter for garanter og indskydere i sparekasser foreslås  

 det, at bestyrelsen skal redegøre for sine dispositioner på et  

 efterfølgende møde.
 Situationen, der begrunder anvendelse af bestemmelsen,  

 forudsætter, at egenkapitalen er tabt i modsætning til § 47  

 e, hvor kapitalen stadig kan være delvist intakt, hvorfor den  

 øverste myndighed i pengeinstituttet må inddrages.
 Anvendelsen af § 47 f, stk. 1 og 2,  

 forudsætter desuden, at en akut løsning af krisen ikke kan  

 afvente, at pengeinstituttets øverste organ indkaldes.
 Da der er tale om et alternativ til indgivelse af  

 konkursbegæring, kan bestyrelsens beslutning træffes med samme  

 flertal som ved indgivelse af konkursbegæringen, dvs. almindelig  

 stemmeflerhed.
Stk. 3 Se bemærkningerne til § 47 e, stk. 6.
 § 47 g svarer til den nugældende § 47  

 e.
Til nr. 25 og 26 Forslaget er et led i forbedringen af mulighederne for at  

 videreføre aktiviteterne i et kriseramt institut.
 Muligheden for at gennemføre en skattefri fusion i  

 2. halvår gælder dog generelt for pengeinstitutter og ikke alene  

 for kriseramte institutter.
Baggrunden for forslaget er, at det på  

 pengeinstitutområdet har vist sig at være problematisk, at  

 skattefri fusioner mellem pengeinstitutter, der er etableret som  

 aktieselskaber, alene kan finde sted med virkning fra 1. januar.
Baggrunden  

 herfor er, at fusionsplanen efter den gældende aktieselskabslovs  

 § 134 b, stk. 2, ikke må være underskrevet mere end 6  

 måneder efter datoen for balancen for den fælles  

 regnskabsopstilling med tilhørende åbningsbalance.
Behovet for en fusion, f.eks. i forbindelse med  

 økonomisk krise, kan opstå såvel i 1. som i 2.  

 halvår.
Det foreslås derfor, at det gøres muligt at  

 fusionere skattefrit i 2. halvår med regnskabsmæssig virkning  

 tilbage til årsskiftet.
Gennemførelsen af forslaget vil fjerne  

 de nuværende begrænsninger i adgangen til at fusionere  

 skattefrit, således at dette kan ske i 2. halvår.
Det vil  

 tilskynde sunde pengeinstitutter til at deltage i forbindelse med  

 forhandlinger om videreførelse af aktiviteterne i kriseramte  

 pengeinstitutter også i 2. halvår, idet det herved sikres, at de  

 fusionerende institutters skattemæssige underskud for perioden, fra  

 udløbet af sidste regnskabsår og indtil fusionen  

 gennemføres, bibeholdes.
Kravet i den gældende aktieselskabslovs § 134  

 b, stk. 2, om at fusion maksimalt kan have regnskabsmæssig  

 virkning 6 måneder tilbage i tid er særegent for Danmark og  

 hænger sammen med det særlige danske krav om udarbejdelse af en  

 fælles regnskabsopstilling, der er en videreførsel af dansk  

 selskabsretstradition fra før implementeringen af EU's 3.  

 selskabsdirektiv.
Kravet om udarbejdelse af en fælles  

 regnskabsopstilling er begrundet i, at det i Danmark har været langt  

 mere almindeligt, at man på én gang fusionerede flere end to  

 selskaber.
På den baggrund findes det fortsat nødvendigt at  

 opretholde kravet om udarbejdelse af en fælles regnskabsopstilling.
 Kravet om, at den fælles regnskabsopstilling max.  

 må være 6 måneder gammel, kan derfor frafaldes, når  

 det drejer sig om pengeinstitutter.
Når fusionsplanen underskrives i 2. halvår,  

 må der i overensstemmelse med 3. selskabsdirektiv til gengæld  

 stilles krav om, at pengeinstituttet udarbejder en revideret mellembalance,  

 der ikke ligger mere end tre måneder forud for underskrivelsen af  

 fusionsplanen.
Dette vil sikre aktionærerne det fornødne og  

 opdaterede beslutningsgrundlag forud for fusionen.
Til nr. 27 Det vil kunne forbedre mulighederne for overtagelse af et  

 kriseramt institut, hvis usikkerheden omkring værdiansættelsen af  

 aktiver og passiver i forbindelse hermed, kan reduceres.
 Værdiansættelsesproblemet ved skattefri  

 overdragelse knytter sig især til udlån, mens  

 overtagelsesværdierne for de øvrige aktiver i forhold hertil er  

 relativt enkle at udfinde.
Aktier i det ophørende pengeinstituts beholdning af  

 omsætningsaktiver samt obligationer skal anses for overtaget til  

 handelsværdien pr. seneste 31. december, hvis det ophørende  

 institut har valgt at anvende lagerprincippet i stedet for  

 realisationsprincippet ved opgørelse af gevinst og tab.
Denne  

 værdiansættelse vil sjældent volde større problemer.  

 Øvrige aktiver som f.eks. materielle anlægsinvesteringer anses  

 for overtaget til det ophørende instituts anskaffelsessum med fradrag  

 af foretagne skattemæssige afskrivninger.
Aktivernes aktuelle  

 værdi er uden relevans, og det vil sjældent volde problemer at  

 fastslå anskaffelsessummer og afskrivningsbeløb hos det  

 ophørende institut.
 Værdiansættelsesnævnet skal kun  

 træde i funktion, når Finanstilsynet har konstateret, at et  

 pengeinstitut ikke længere opfylder lovens kapitalkrav eller er i  

 nærliggende risiko herfor, idet det i så fald er væsentligt  

 at etablere en hurtig løsning, ligesom der i en sådan situation  

 knytter sig særlig usikkerhed til værdiansættelsen.
Nævnet skal alene efter anmodning fra en af de  

 implicerede parter tage stilling til, hvilken værdi især  

 udlån skal anses for anskaffet til hos den overtagende part, hvilket  

 vil sige udlånenes skattemæssige værdi pr. seneste 31.  

 december.
Denne værdiansættelse sker efter Finanstilsynets  

 gældende regler for regnskabsmæssige hensættelser og  

 endelig udgiftsførelse af udlån.
Nævnet skal ikke foretage  

 en egentlig ligning af selvangivelserne.
Stk. 2 og 3 Nævnet skal bestå af tre medlemmer.
En formand  

 og to medlemmer samt suppleanter for medlemmerne.
Ved formandens forfald  

 konstitueres ét medlem som formand og suppleanten indkaldes.  

 Nævnets medlemmer skal have særlig ekspertise i  

 værdiansættelse af udlån efter Finanstilsynets regler.  

 Nævnet kan endvidere efter behov benytte særlige sagkyndige  

 rådgivere.
 Som medlemmer kan ikke udpeges personer, der deltager i  

 ledelsen af eller i øvrigt har en sådan tilknytning til et  

 selskab eller en organisation, at der vil kunne opstå modsatrettede  

 hensyn.
Udpegning af nævntes medlemmer foretages af  

 økonomiministeren efter aftale med skatteministeren.
Medlemmerne  

 udpeges for en fireårig periode med mulighed for genudpegning.
Stk. 4 For at nævnet skal have den tilsigtede effekt,  

 foreslås det, at nævnet skal træffe afgørelse senest  

 5 dage efter, det har modtaget et fyldestgørende grundlag for en  

 stillingtagen.
Det er op til det nødlidende institut at fremskaffe et  

 fyldestgørende grundlag, og instituttet må derfor udlevere alle  

 relevante vurderinger og oplysninger til brug for nævnets overvejelser  

 i forbindelse med værdiansættelsen.
Modtager nævnet  

 således ikke de nødvendige oplysninger, kan der ikke afgives en  

 bindende forhåndsbesked.
Stk. 5 og 6 For at sikre nævnets reelle mulighed for at mindske  

 den skattemæssige usikkerhed foreslås det, at nævnets  

 vurderinger ikke kan tilsidesættes ved ligningen.
Nævnets  

 vurderinger er således bindende for såvel det ophørende  

 institut som den overtagende part.
En kopi af nævnets vurdering  

 bør tilgå Garantifonden for indskydere og investorer.
 Økonomiministeren godkender - efter aftale med  

 skatteministeren - nævnets vedtægter og forretningsorden samt  

 senere ændringer heri.
Til nr. 28 Det foreslås at ændre § 50 b med henblik  

 på at gennemføre eneudrederens anbefalinger vedrørende  

 tavshedspligt i den finansielle tilsynslovgivning.
Med ændringen  

 foreslås desuden en omstrukturering af bestemmelsen for at gøre  

 denne mere klar og entydig.
 Det bemærkes, at partsbegrebet i den gældende  

 § 50 b, stk. 6, foreslås indsat som ny selvstændig  

 § 50 c.
Stk.1 indeholder hovedreglen om Finanstilsynets tavshedspligt.
Den  

 ændrede formulering har ikke betydning for adgangen til aktindsigt, der  

 fortsat er begrænset i henhold til § 14, 1. pkt. i lov om offentlighed  

 i forvaltningen.
 I bestemmelsen er indsat en præcisering af begrebet  

 »Finanstilsynets ansatte«.
Præciseringen indsættes for at undgå  

 uklarhed om tavshedspligtens rækkevidde.
Den gældende formulering  

 kan give anledning til tvivl om, hvorvidt »Finanstilsynets ansatte«  

 kræver, at der foreligger et direkte ansættelsesforhold.
 Bestemmelsen præciserer, at personer, der er ansat i  

 selskaber, som Finanstilsynet har indgået kontrakt med om  

 udførelsen af serviceopgaver som led i tilsynets drift, er omfattet af  

 bestemmelsen om tavshedspligt.
 Serviceopgaver som led i driften vil f.eks. være  

 rengøring, vagttjeneste, reparation og vedligeholdelse af elektronisk  

 materiel og kantinedrift.
 Bestemmelsen medfører ikke nogen udvidelse af  

 kredsen af modtagere af fortrolige oplysninger.
 Stk. 2 indeholder en ny bestemmelse, hvorefter Finanstilsynets  

 tavshedspligt ikke ophæves, selvom den, som tavshedspligten tilsigter  

 at beskytte, giver samtykke til, at Finanstilsynet kan videregive  

 oplysninger.
Finanstilsynets tavshedspligt er i høj grad baseret  

 på et ønske om at beskytte instituttets kunder, det være  

 sig privatpersoner eller erhvervskunder.
Hertil kommer et ønske om af  

 konkurrencemæssige grunde at beskytte institutternes  

 forretningsmæssige forhold.
Finanstilsynets tavshedspligt er en afgørende  

 betingelse for den tilsynsmæssige effektivitet.
For at tilsynet kan  

 få alle nødvendige oplysninger i en given sag, må  

 institutterne og kunderne kunne nære tillid til, at tilsynet ikke  

 videregiver fortrolige oplysninger.
Da de fortrolige oplysninger i langt  

 overvejende grad hidrører fra institutterne, vil det være mest  

 korrekt og sikrest, at det er det pågældende institut selv, der  

 meddeler oplysningerne til tredjemand.
Oplysninger om et instituts kunder kan  

 kun videregives med disses samtykke.
Afgrænsningen af, om der foreligger samtykke, er  

 vanskelig.
Dette gælder naturligvis særligt, hvor samtykke ikke  

 er givet udtrykkeligt, men stiltiende.
Et samtykke kan ligeledes gives til  

 såvel videregivelse af alle oplysninger i en sag, som til videregivelse  

 af en enkelt eller enkelte oplysninger.
Et samtykke kan ofte have karakter af en anmodning om  

 Finanstilsynets bekræftelse af et givent forhold eksempelvis over for  

 pressen.
I en sådan situation vil et samtykke til, at tilsynet kan  

 videregive en enkelt eller enkelte oplysninger - taget ud af en større  

 sammenhæng - kunne give et ufuldstændigt eller forvrænget  

 billede af en sag eller et begivenhedsforløb.
Finanstilsynet vil som  

 udgangspunkt ikke have mulighed for at fremkomme med supplerende eller  

 korrigerende oplysninger.
 En anden tænkelig følge af samtykke er den  

 situation, hvor et institut og en kunde giver samtykke til videregivelse af  

 oplysninger og andre føler sig presset til at gøre det  

 samme.
Det er ikke utænkeligt, at dette vil kunne  

 påvirke institutternes ledelse til at vise tilbageholdenhed med hensyn  

 til de oplysninger, der gives Finanstilsynet til brug for  

 tilsynsvirksomheden.
Det vil især kunne afholde institutterne fra af  

 egen drift at videregive relevante oplysninger til Finanstilsynet.
 Det foreslås på denne baggrund, at institutter  

 under tilsyn ikke skal kunne give samtykke til, at Finanstilsynet kan  

 videregive fortrolige oplysninger.
I stk. 3 er foretaget en præcisering af, at  

 Finanstilsynet af egen drift i årsberetning m.v. i summarisk eller  

 sammenfattende form kan offentliggøre oplysninger.
Det  

 afgørende er, at det enkelte institut eller dets kunder ikke kan  

 identificeres.
Stk. 4 hidrører fra artikel 16 i 2.  

 banksamordningsdirektiv.
Bestemmelsen svarer med visse præciseringer  

 til den gældende bank- og sparekasselov § 50 b, stk. 2, nr. 2, der  

 sikrer, at parterne i en civil retssag kan få udleveret oplysninger fra  

 Finanstilsynet, såfremt instituttet er erklæret konkurs.
EU-begrebet »likvidation ved  

 domstolskendelse« findes ikke i  

 den danske lovgivning, og vil derfor ikke kunne anvendes i praksis.
Det er  

 derfor fundet mest korrekt at udtage dette begreb af lovteksten.
Det er endvidere præciseret, at oplysninger om  

 kunders forhold ikke kan videregives, samt at fortroligheden med hensyn til  

 oplysninger om tredjemand, der medvirker i forsøg på at redde  

 instituttet, også gælder efter, at denne medvirken er  

 ophørt.
Bestemmelsen svarer til den administrative praksis på  

 området og fremgår nu af et særskilt stykke.
 Stk. 5 indeholder regler om de særlige tilfælde,  

 hvor Finanstilsynet kan videregive fortrolige oplysninger.  

 Rækkefølgen i bestemmelsen er systematiseret, idet man har  

 samlet først de tilfælde, hvor der kan videregives fortrolige  

 oplysninger til danske myndigheder m.v. (nr. 1-13), derefter myndigheder m.v.  

 inden for EU- og EØS-samarbejdet (nr. 14-15) og endelig myndigheder i  

 tredjelande (nr. 16 og 17).
 Bestemmelsen, om at tilsynet under visse  

 omstændigheder kan videregive fortrolige oplysninger til parterne i en  

 civil retssag, fremgår nu af et særskilt stk. 4.  

 Begrundelsen herfor er, at bestemmelsen er atypisk i forhold til de i  

 stk. 5 opregnede undtagelser, da der ikke er tale om en myndighed eller  

 lignende.
 Herudover er der i stk. 5 sket en præcisering i  

 enkelte bestemmelser, og der er indføjet 2 nye bestemmelser (nr. 1 og  

 9).
 Nr. 1 gennemfører dele af artikel 16 i 2.  

 bank-samordningsdirektiv. Ændringen foreslås på baggrund af  

 vedtagelsen af lov nr. 414 af 26. juni 1998 om ændring af lov om  

 værdipapirhandel m.v. og forskellige andre love.
 I denne lov præciseres det med en ændring af  

 værdipapirhandelslovens § 83, stk. 2, 1. pkt., at  

 Fondsrådet er et uafhængigt, kollegialt råd.
 Vedtagelsen af lov nr. 414 har derfor betydet, at det er  

 nødvendigt at udnytte direktivets hjemmel til at etablere en adgang  

 for tilsynsmyndigheder til at udveksle oplysninger indbyrdes.
Nr. 2 svarer til gældende praksis.
I bestemmelsen  

 præciseres det, at fortrolige oplysninger kan videregives i forbindelse  

 med efterforskning og strafforfølgning af strafbare forhold, der er  

 omfattet af straffeloven eller tilsynslovgivningen, det vil sige de love, som  

 administreres af Finanstilsynet.
Den gældende bestemmelse omfatter forhold, der er  

 omfattet af straffelovgivningen.
Det er uklart, hvad der forstås ved  

 udtrykket straffelovgivningen.
Hertil kommer, at den gældende  

 bestemmelse synes at forudsætte, at der utvivlsomt foreligger en  

 overtrædelse.
Afgørelse af, om der foreligger en  

 overtrædelse af tilsynslovgivningen eller straffeloven, kræver  

 ofte en grundig efterforskning og bevisbedømmelse, førend det  

 endeligt kan fastslås, at en overtrædelse foreligger.  

 Finanstilsynet har i langt de fleste tilfælde hverken hjemmel til eller  

 mulighed for at foretage en sådan efterforskning.
Som følge  

 heraf er bestemmelsens formulering præciseret således, at  

 fortrolige oplysninger kan videregives til brug for efterforskningen af en  

 formodet lovovertrædelse af tilsynslovgivningen eller straffeloven.
 Nr. 3 svarer til den nuværende nr. 10.
 Nr. 4 svarer til den nuværende nr. 14.
 Nr. 5 svarer ligesom nr. 6 til den nuværende nr. 12, der nu  

 opdeles i to særskilte numre.
 Nr. 6 svarer ligesom nr. 5 til den nuværende nr. 12, der nu  

 opdeles i to særskilte numre.
 Nr. 7 svarer til den nuværende nr. 13.
 Nr. 8 svarer til den nuværende nr. 11.
Nr. 9 er en ny bestemmelse, som giver hjemmel til videregivelse af  

 fortrolige oplysninger til Rigsrevisionen.
Det foreslås at  

 lovfæste den hidtidige praksis, hvorefter Rigsrevisionen kan indhente  

 alle de oplysninger, som er i Finanstilsynets besiddelse, og som  

 skønnes af betydning for udførelsen af Rigsrevisionens arbejde.  

 Baggrunden for den hidtidige praksis er, at Rigsrevisionens status i henhold  

 til den danske grundlov i sig selv konstituerer en hjemmel til  

 videregivelse.
 Nr. 10 svarer til den nuværende nr. 5, idet det dog  

 præciseres, at der er tale om skifteretten.
 Nr. 11 svarer til den nuværende nr. 7, men giver som noget  

 nyt Finanstilsynet hjemmel til at videregive oplysninger til institutioner,  

 der forvalter investorgarantiordninger, idet direktivet om  

 investorgarantiordninger er gennemført i dansk ret med lov nr. 415 om  

 en garantifond for indskydere og investorer af 26. juni 1998.
 Nr. 12 svarer til den nuværende nr. 8.
 Nr. 13 svarer til den nuværende nr. 9.
 Nr. 14 svarer til den nuværende nr. 3. Det er dog blevet  

 præciseret, at bestemmelsen også omhandler  

 EØS-landene.
 Nr. 15 hidrører fra artikel 16 i 2. banksamordningsdirektiv.  

 Det er endvidere blevet præciseret, at bestemmelsen også  

 omhandler EØS-landene.
 Nr. 16 og 17 svarer med visse ændringer til den  

 hidtidige nr. 6.
Ændringerne gennemfører artikel 1 i det  

 såkaldte matrix-direktiv. Ændringen giver mulighed for at  

 udveksle oplysnnger med tilsvarende myndigheder m.v. i lande, der ikke er  

 medlem af EU- og EØS-samarbejdet.
Det er præciseret, at  

 bestemmelsen ikke omfatter EØS-landene.
Disse lande er omfattet af nr.  

 14 og 15.
 Stk. 6 svarer til den nuværende § 50 b,  

 stk. 4. Det er dog præciseret, at alle, der efter det  

 foreslåede stk. 4 og 5, modtager oplysninger fra Finanstilsynet,  

 bliver omfattet af tilsynets tavshedspligt, forudsat at der er tale om  

 fortrolige oplysninger.
 Det foreslåede stk. 6 indebærer ikke  

 indskrænkninger i grundlæggende principper inden for retsplejen.  

 Således får bestemmelsen bl.a. ingen betydning for en forsvarers  

 ret til at blive bekendt med sagens materiale, jf. herved den  

 foreslåede bestemmelse i stk. 5, nr. 2.
 Stk. 7 svarer til det nuværende stk. 3.
 Stk. 8 svarer til det nuværende stk. 5.
Stk. 9 forudsætter, at modtageren af oplysninger efter stk.  

 5, nr. 16 eller 17 er underlagt en lovbestemt tavshedspligt, der mindst  

 svarer til den, der gælder for tilsynsmyndighederne i landene inden for  

 Den Europæiske Union.
Det er således præciseret, at  

 Finanstilsynet kun kan videregive oplysninger til de angivne myndigheder,  

 organer og personer i tredjelande, hvis lovgivningen i det  

 pågældende land fastlægger tilsvarende en  

 tavshedspligt.
 Desuden forudsættes det, at den modtagende myndighed  

 m.v. alene må anvende de fortrolige oplysninger ved varetagelsen af  

 sine opgaver.
Stk. 10  fastslår, at videregivelse af oplysninger, der  

 hidrører fra et andet land inden for Den Europæiske Union, kun  

 kan ske, såfremt det pågældende lands kompetente  

 myndigheder, som har afgivet dem, har givet deres udtrykkelige samtykke til  

 videregivelsen.
I disse situationer må oplysningerne alene anvendes til  

 det formål, som der er indhentet samtykke til.
 Stk. 11 svarer til det nuværende stk. 7, bortset  

 fra, at det fastslås, at Finanstilsynet også kan videregive  

 oplysninger om betydelige forpligtelser til et fondsmæglerselskab, hvor  

 den pågældende har forpligtelser.
Til nr. 29 Bestemmelsen i stk. 1 er en videreførelse af princippet  

 i den gældende § 50 b, stk. 6, om, at alene instituttet er  

 part i forholdet til Finanstilsynet.
Ved institut forstås et  

 pengeinstitut eller et institut omfattet af § 7 f.
Som noget nyt  

 henvises til, at i stk. 2 og 3 kan andre end instituttet tillige  

 være part i forhold til Finanstilsynet.
Partsstatus indebærer  

 bl.a. adgang til, efter forvaltningslovens regler, at få fortrolige  

 oplysninger i den del af en sag, som vedrører den  

 pågældende, samt mulighed for at indbringe Finanstilsynets  

 afgørelse herom for Erhvervsankenævnet.
Forvaltningslovens  

 regler om partsbeføjelser finder dog kun anvendelse i sager, hvori der  

 er eller vil blive truffet afgørelse af en forvaltningsmyndighed, jf.  

 forvaltningslovens § 2, stk. 1.
 I stk. 2 er angivet de tilfælde, hvor  

 andre end instituttet kan anses for part.
 Hvis Finanstilsynet enten undersøger, om der er  

 sket en overtrædelse af lovens forbud mod ved henvendelse til  

 offentligheden at tilbyde sig som modtager af indlån, jf. § 1,  

 stk. 5, eller mod, at et datterselskab af et pengeinstitut, der ikke  

 selv er pengeinstitut, modtager indlån m.v., jf. § 1, stk. 7,  

 eller påtaler en overtrædelse af disse bestemmelser, er den, som  

 Finanstilsynets afgørelse er rettet mod, part i sagen.
 Det samme gør sig gældende, hvor  

 Finanstilsynet undersøger eller påtaler overtrædelse af  

 lovens forbud mod uberettiget anvendelse af ordene »bank« »sparekasse« eller  

 »andelskasse«, jf. § 2, stk. 1, 2. pkt.
 En virksomhed, som ansøger om tilladelse til at  

 drive pengeinstitutvirksomhed, jf. § 6, stk. 1, har partsstatus,  

 selv om virksomheden endnu ikke er godkendt og derfor ikke er et  

 pengeinstitut omfattet af § 50 c, stk. 1.
 Dette gælder også i tilfælde af, at  

 Finanstilsynet suspenderer behandlingen af ansøgninger om godkendelse  

 af pengeinstitutter, som direkte eller indirekte ejes af selskaber med  

 hjemsted uden for Den Europæiske Union eller lande, som  

 Fællesskabet har indgået aftale med, jf. § 6,  

 stk. 12.
 Hvis Finanstilsynet nægter at give eller inddrager  

 et pengeinstituts tilladelse, fordi et medlem af pengeinstituttets direktion  

 eller bestyrelse ikke anses for at leve op til kravet om hæderlighed og  

 erfaring, anses den pågældende person tillige for at være  

 part i denne del af sagen, jf. § 6, stk. 6 og § 43,  

 stk. 1, nr. 4. Tilsvarende vil en kapitalejer, jf. § 6, stk. 7  

 og § 43, stk. 1, nr. 4, som efter Finanstilsynets opfattelse vil  

 modvirke en forsvarlig drift af pengeinstituttet, også opnå  

 partsstatus.
 Ligeledes får revisor i et pengeinstitut  

 partsstatus, hvis Finanstilsynet afskediger revisor, pålægger  

 denne at give oplysninger om pengeinstituttets forhold eller der opstår  

 sager vedrørende forbudet mod, at en revisor har lån m.v. i det  

 institut, som denne reviderer, jf. § 34, stk. 6, 8 og 10.  

 Tilsvarende gælder, hvis Finanstilsynet påtaler, at de valgte  

 revisorer ikke har opfyldt deres oplysningsforpligtelse over for  

 Finanstilsynet, jf. § 35.
 I tilfælde af, at Finanstilsynet nægter at  

 godkende en erhverver af kvalificerede andele i et institut, suspenderer  

 behandlingen af en sag herom eller reagerer som følge af manglende  

 underretning om andelen, anses ikke alene instituttet men også  

 erhververen eller besidderen af den kvalificerede kapitalandel for part i  

 denne del af sagen, jf. § 7 b, stk. 1, 3 - 6.
 Det samme gælder, hvis Finanstilsynet ophæver  

 den stemmeret, der er knyttet til de pågældende ejeres  

 kapitalandele, jf. § 7 c, stk. 1 - 3.
I koncerner, hvor moderselskabet er et finansielt  

 holdingselskab eller et pengeinstitut skal koncernen opfylde en række  

 af bestemmelserne i bank- og sparekasseloven.
Hvis der opstår sager  

 herom, er moderselskabet tillige part i denne del af sagen, jf. § 37 a,  

 stk. 9 og 10.
Finanstilsynet kan efter § 6, stk. 8,  

 nægte at give tilladelse til et institut eller inddrage tilladelsen,  

 jf. § 43, stk. 1, nr. 4, hvis instituttet har snævre  

 forbindelser til andre virksomheder m.v., og disse forbindelser vil kunne  

 vanskeliggøre varetagelsen af tilsynets opgaver.
De virksomheder, som  

 Finanstilsynet finder, har snævre forbindelser til et pengeinstitut,  

 hvorfor tilladelse nægtes, er tillige part i denne del af sagen.
 Tilsvarende gælder, hvor et pengeinstitut har  

 snævre forbindelser til virksomheder uden for Den Europæiske  

 Union eller lande, som Fællesskabet har indgået aftale med, og  

 hvor Finanstilsynet finder, at det pågældende lands lovgivning  

 vil kunne vanskeliggøre varetagelsen af tilsynets opgaver, jf.  

 § 6, stk. 10, og § 43, stk. 1, nr. 4.
 Hvis Finanstilsynet efter § 37, stk. 12, finder,  

 at et pengeinstitut har en sådan tilknytning til en virksomhed, at  

 denne skal medtages i koncernregnskabet, anses virksomheden tilsvarende for  

 part i denne del af sagen.
Efter § 49, stk. 3, 2. pkt., kan Finanstilsynet  

 indhente oplysninger og foretage inspektionsbesøg hos virksomheder,  

 med hvilke pengeinstituttet har en særlig direkte eller indirekte  

 forbindelse.
De virksomheder, som tilsynet eventuelt vil indhente oplysninger  

 fra eller foretage inspektionsbesøg hos, er tillige part i denne del  

 af sagen.
 Efter stk. 3 får en person med særlig tilknytning  

 til instituttet partsstatus i sin egen sag, hvis Finanstilsynet udsteder  

 pålæg eller påtaler forhold, der retter sig mod den  

 pågældende.
Til nr. 30 Forslaget er en konsekvens af den foreslåede  

 ændring under nr. 23 (§ 47 e).
Af hensyn til, at en hurtig beslutning er  

 nødvendig, må klagefristen efter lovens § 52 b  

 nedsættes til 24 timer i situationer, der falder under lovens § 47  

 e.
Da der er tale om en hasteprocedure foreslås det, at beregningen af  

 tidsfrister i henhold til § 48 b ikke finder anvendelse.
 Bestyrelsens dispositioner skal godkendes af  

 Finanstilsynet eller økonomiministeren, jf. § 48.
Til nr. 31 Ændringen er en konsekvens af kongelig resolution af  

 30. december 1996, hvorved det bl.a. blev besluttet, at lovgivning og sager  

 vedrørende regulering og tilsyn med finansielle virksomheder  

 overføres fra Erhvervsministeriet til Økonomiministeriet.
 Forslaget indebærer, at Finanstilsynet henholdsvis  

 Erhvervs- og Selskabsstyrelsen kan pålægge et instituts  

 bestyrelse, direktion, revisor, likvidator, filialbestyrer eller en banks  

 eller andelskasses repræsentantskab tvangsbøder for ikke at  

 efterkomme pligter, der efter loven eller bestemmelser udstedt i  

 medfør af loven påhviler de pågældende.
 Finanstilsynet har hidtil udøvet denne  

 beføjelse i henhold til bekendtgørelse nr. 436 af 19. juli 1988  

 om henlæggelse af beføjelser til Finanstilsynet.
Til § 2 Den foreslåede bestemmelse indebærer, at den  

 adgang direktører m.fl. i finansielle institutter hidtil har haft til  

 at være bestyrelsesmedlem i Kongeriget Danmarks Fiskeribank, i henhold  

 til Finanstilsynets praksis, videreføres.
Til § 3 Forslaget er en konsekvens af forslaget under § 1, nr. 27,  

 hvorefter der etableres et særligt  

 værdiansættelsesnævn, der hurtigt skal kunne træffe  

 en afgørelse, om den skattemæssige værdi af udlån i  

 et pengeinstitut, der ikke længere opfylder bank- og sparekasselovens  

 kapitalkrav, i forbindelse med en videreførelse af det  

 nødlidende pengeinstituts aktiviteter.
Det foreslås, at en sådan  

 værdiansættelse skal være bindende for de skattelignende  

 myndigheder.
Disse myndigheder skal således lægge  

 værdiansættelsesnævnets afgørelse til grund ved  

 behandling af det beskrevne forhold.
Denne binding gælder dog kun ved  

 den ligningsmæssige behandling af det overtagende pengeinstitut og ved  

 den ligningsmæssige behandling af det pengeinstitut, der overtages.
 Værdiansættelsesnævnets afgørelse  

 er bindende for de involverede pengeinstitutter i den forstand, at  

 værdiansættelsesnævnets afgørelser efter § 1, nr.  

 27, ikke kan påklages til anden administrativ myndighed.
 I det omfang, der efterfølgende sker  

 ændringer i forudsætninger, der har været afgørende  

 for indholdet af nævnets afgørelse, herunder ændringer i  

 love eller bekendtgørelser, der har ligget til grund for  

 afgørelsen, er den ikke bindende.
Til § 4 Det foreslås, at loven træder i kraft den 1.  

 januar 1999.
 Ikraftsættelsen af bestemmelsen, der muliggør  

 skattefri fusion i 2. halvår beror på notifikation af EU-  

 Kommissionen efter EU-reglerne om statsstøtte.
Til § 5 Det foreslås, at loven kan sættes i kraft  

 på Færøerne og Grønland.
Bilag Lovforslaget sammenholdt med gældende lov Gældende formulering Lovforslaget § 1 I lov om banker og sparekasser m.v., jf. lovbekendtgørelse nr. 730  

 af 6. august 1996, som ændret ved § 2 i lov nr. 475 af 10. juni 1997, §  

 4 i lov nr. 414 af 26. juni 1998 og § 1 i lov nr. 491 af 1. juli 1998,  

 foretages følgende ændringer:
§ 6. Pengeinstitutter skal have tilladelse af  

 tilsynet til at drive pengeinstitutvirksomhed.
Ansøgning om tilladelse  

 skal indeholde en nærmere angivelse af arten af de påtænkte  

 forretninger og af pengeinstituttets organisation.
Ansøgningen skal  

 desuden indeholde oplysninger om alle, der direkte eller indirekte ejer  

 mindst 10 pct. af kapitalen eller stemmerettighederne eller en kapitalandel,  

 der giver mulighed for at udøve en betydelig indflydelse på  

 forvaltningen af pengeinstituttet eller som i øvrigt har snævre  

 forbindelser til pengeinstituttet, samt om størrelsen af disse  

 kapitalejeres kapitalandel.
 1. I § 6, stk. 1, ændres »forvaltningen« til:  

 »ledelsen«.
§ 6. --- 2. I § 6, stk. 2, 2. pkt., ændres »2 daterede eksemplarer« til: »1 dateret eksemplar « og »det ene  

 eksemplar« til: »en kopi«.
Stk. 2. Når Finanstilsynet har meddelt tilladelse til at  

 drive pengeinstitutvirksomhed, skal pengeinstituttet registreres i Erhvervs-  

 og Selskabsstyrelsen.
Med anmeldelse til registrering skal pengeinstituttet  

 indsende 2 daterede eksemplarer af vedtægterne til Erhvervs- og  

 Selskabsstyrelsen, der videresender det ene eksemplar til  

 Finanstilsynet.
§ 6. --- 3. I § 6, stk. 4, ændres »2 daterede eksemplarer« til: »1 dateret  

 eksemplar « og »det ene eksemplar« til: »en kopi«.
Stk. 4. ved anmeldelse af vedtægtsændringer skal  

 pengeinstituttet indsende 2 daterede eksemplarer med den fuldstændige  

 nye affattelse til Erhvervs- og Selskabsstyrelsen, der videresender det ene  

 eksemplar til Finanstilsynet 4. I § 7 b, stk. 1, ændres »underrettes om og på  

 forhånd godkende« til: »på forhånd underrettes om og  

 godkende«.
§ 7 b.
Finanstilsynet skal underrettes om og  

 på forhånd godkende enhver fysisk eller juridisk persons direkte  

 eller indirekte erhvervelse af en kvalificeret andel i et pengeinstitut samt  

 sådanne forøgelser af den kvalificerede andel, der  

 medfører, at denne udgør eller overstiger en grænse  

 på henholdsvis 20 pct., 33 pct. og 50 pct., eller at pengeinstituttet  

 bliver et datterselskab.
 § 7 b.
 5. § 7 b, stk. 2, affattes således:
 Stk. 2. Ved kvalificeret andel forstås direkte eller  

 indirekte besiddelse af mindst 10 pct. af kapitalen eller stemmerettighederne  

 eller en andel, som giver mulighed for at udøve en betydelig  

 indflydelse på forvaltningen af pengeinstituttet eller, jf. § 24, en  

 anden virksomhed, hvori den kvalificerede andel besiddes.
 »Stk. 2. Ved kvalificeret andel forstås direkte eller  

 indirekte besiddelse af mindst 10 pct. af kapitalen eller en andel, som giver  

 mulighed for at udøve en betydelig indflydelse på ledelsen af  

 pengeinstituttet.«.
 § 7 b.
 6. I § 7 b, stk. 8, ændres »inden udgangen af juni  

 måned« til: »i forbindelse med indsendelsen af  

 årsregnskabet«.
Stk. 8. Pengeinstitutterne skal en gang om året give  

 Finanstilsynet meddelelse om navnene på de kapitalejere, som ejer en  

 kvalificeret andel i pengeinstituttet, og om størrelsen af disse  

 andele.
Meddelelsen skal være modtaget i tilsynet inden udgangen af  

 juni måned.
 7. Efter § 7 c indsættes i kapitel 3 a:
»§ 7 d.
I et pengeinstitut, der ikke opfylder  

 solvenskravet i § 21, og hvor Finanstilsynet har fastsat en frist efter § 21,  

 stk. 3, kan bestyrelsen efter anmodning fra en aktionær, der ejer 70  

 pct. eller mere af aktierne i pengeinstituttet, træffe beslutning med  

 almindelig stemmeflerhed om at indløse de øvrige  

 aktionærers aktier i pengeinstituttet.
Det samme gælder  

 tilfælde, hvor anmodningen fremsættes af en aktionær, som,  

 efter kapitaltilførsel, der er led i en rekonstruktionsplan, kommer  

 til at eje 70 pct. eller mere af aktierne i pengeinstituttet, selvom  

 pengeinstituttet som følge af kapitaltilførslen atter opfylder  

 solvenskravet i § 21. Indløsning af aktier skal foretages senest 30  

 dage efter den af Finanstilsynet fastsatte frist i medfør af § 21,  

 stk. 3.
Stk. 2. De minoritetsaktionærer, der er omfattet af en  

 beslutning om indløsning af aktier, jf. stk. 1, skal skriftligt  

 anmodes om senest 3 dage efter anmodningens modtagelse at overdrage deres  

 aktier til den aktionær, der er nævnt i stk. 1. Anmodningen skal  

 indeholde oplysning om vilkårene for indløsningen og  

 vurderingsgrundlaget for indløsningskursen.
Værdien af  

 pengeinstituttets aktier fastsættes ud fra aktiernes handelsværdi  

 af den revisor, der er valgt af pengeinstituttets generalforsamling.
Stk. 3. Købesummen skal være erlagt eller deponeret  

 senest 3 dage efter, at indløsningen er gjort gældende over for  

 aktionærerne.
Dette gælder også for købesummen for  

 aktier, der indkaldes i henhold til Statstidende, jf. aktieselskabslovens  

 bestemmelser herom.
Stk. 4. Indløsning og overdragelse af aktierne anses for  

 endelig på tidspunktet for købesummens erlæggelse eller  

 deponering, jf. stk. 3. I tilfælde af uenighed om aktiernes  

 prisfastsættelse afgøres denne efterfølgende på en  

 af parternes begæring af to af Foreningen af Statsautoriserede  

 Revisorer udpegede revisorer.
Afgørelsen kan indbringes for retten  

 senest 2 uger efter modtagelsen af revisorernes afgørelse.
 Stk. 5. De i stk. 1-4 nævnte fremgangsmåder finder  

 anvendelse uanset vedtægternes bestemmelser herom.«.
§ 7 d.
Virksomheder, der den 1. januar 1995  

 var omfattet af § 4 b i lov om visse kreditinstitutter, jf.  

 lovbekendtgørelse nr. 737 af 19. august 1992, kan fortsætte  

 deres hidtidige virksomhed.
 8. §§ 7 d, 7 e og 7 g ophæves.
 § 7 e. §§ 7 b og 7 c, § 17, stk. 2, §§ 19-19  

 b,  § 20, stk. 1, §§ 21-30, § 31, stk. 1, 2 og 4-6, §§ 32-36, § 37, stk. 1-4  

 og 6, §§ 37 a og 38 og kap. 10, 12, 12 a og 13, finder tilsvarende anvendelse  

 på de i § 7 d nævnte kreditinstitutter.
§ 7 g.
På kreditinstitutter omfattet af  

 § 7 d finder § 37, stk. 5, tilsvarende anvendelse.
Stk. 2 . For kreditinstitutter omfattet af § 7 d gælder, at  

 såfremt aktier, der den 1. juni 1996 ejes af personer, der den 1.  

 januar 1987 havde beskikkelse som fondsbørsvekselerer, ved aftale  

 overdrages til eje, og såfremt kreditinstituttets aktiekapital ikke  

 andrager et beløb svarende til modværdien af 5 mio. ecu, skal  

 aktiekapitalen senest 3 måneder efter overdragelsen forhøjes til  

 mindst et beløb svarende til modværdien af 5 mio. ecu.  

 Såfremt forhøjelsesbeløbet ikke er tegnet og indbetalt  

 inden denne frist, er erhververen af de aktier, der er omfattet af § 4 b,  

 stk. 2, nr. 2, i den indtil 1. juni 1996 gældende lov om visse  

 kreditinstitutter, jf. lovbekendtgørelse nr. 737 af 19. august 1992,  

 pligtig straks at tegne og indbetale beløbet.
Dette gælder dog  

 ikke ved overdragelse til andre personer, som den 1. januar 1987 havde  

 beskikkelse som fondsbørsvekselerer.
 Stk. 3. Overtages kontrollen med et kreditinstitut, der er omfattet  

 af stk. 2, af en anden fysisk eller juridisk person, skal aktiekapitalen  

 senest 3 måneder efter overtagelsen forhøjes til mindst et  

 beløb svarende til 5 mio. ecu og instituttet omdannes til et  

 pengeinstitut.
 § 13.
 9. § 13, stk. 3, 1. pkt., ophæves.
Stk. 3. Bestyrelsesmedlemmer skal afgå senest 4 måneder  

 efter udløbet af det år, i hvilket de er fyldt 70 år.
I  

 tilfælde af afgang, hvorved antallet af de af repræsentantskabet  

 valgte medlemmer kommer under 4, kan bestyrelsen supplere sig med nye  

 medlemmer indtil førstkommende ordinære  

 repræsentantskabsmøde.
Et bestyrelsesmedlem kan til enhver tid  

 udtræde af bestyrelsen eller afsættes af den, som har valgt eller  

 udnævnt ham.
 § 15 e.
 Stk. 2. Bestemmelserne i § 13, stk. 2 og 3, 1. og 3. pkt., samt  

 aktieselskabslovens § 49, stk. 2, 3. og 4. pkt., stk. 3-5 og stk. 7, 1. pkt.,  

 § 50, stk. 2, 1. og 2. pkt., § 51, stk. 1, § 54, stk. 1, 1.-3. pkt., og stk.  

 2-4, § 55 a, § 64, § 177 og § 178, stk. 1, finder tilsvarende anvendelse  

 på andelskasser.
 10. I § 15 e, stk. 2, ændres »§ 13, stk. 2 og 3, 1. og  

 3. pkt.« til: »§ 13, stk. 2 og 3, 2. pkt.«.
 § 15 j.
 11. I § 15 j, stk. 3, ændres »§ 13, stk. 2 og 3, 1. og  

 3. pkt.« til: »§ 13, stk. 2 og 3, 2. pkt.«.
 Stk. 3. Bestemmelserne i § 13, stk. 2 og 3, 1. og 3. pkt., § 15 d,  

 stk. 2 og 3, samt aktieselskabslovens § 49, stk. 2, 3. og 4. pkt., stk. 3-5  

 og stk. 7, 1. pkt., § 50, stk. 2, 1. og 2. pkt., § 51, stk. 1, § 54, stk. 1,  

 3. pkt., og stk. 2-4, § 55 a, § 64, § 177 og § 178, stk. 1, finder  

 tilsvarende anvendelse på en sammenslutning af andelskasser.
 Stk. 4. Bestyrelsens flertal skal vælges af  

 generalforsamlingen eller, hvis sammenslutningens vedtægter bestemmer  

 det, af repræsentantskabet.
§ 16. Bestyrelsesmedlemmer og direktører  

 skal være myndige.
De skal have bopæl her i landet, medmindre  

 erhvervsministeren undtager fra dette krav.
Kravet om bopæl anvendes  

 ikke i det omfang, andet er fastsat i medfør af international aftale  

 eller ved bestemmelser fastsat af erhvervsministeren.
 12. § 16, stk. 1, affattes således:
» § 17.
 13. § 17, stk. 2, affattes således:
 Stk. 2. Senest en måned efter valg, ansættelse og  

 afgang af direktører, revisorer og bestyrelsesmedlemmer skal  

 meddelelse herom være modtaget i tilsynet.
 »Stk. 2. Hvervet som intern revisionschef og vicerevisionschef kan  

 ikke forenes med hvervet som bestyrelsesmedlem.«.
 § 19 a.
 14. I § 19 a, stk. 5, ændres »andre medarbejdere  

 omfattet af personkredsen i § 19, stk. 1,« til: »vicedirektører,  

 underdirektører og dermed ligestillede samt andre ledende medarbejdere  

 med et særligt ansvar for fonds- eller valutafunktioner.«.
 Stk. 5. For andre medarbejdere omfattet af personkredsen i § 19,  

 stk. 1, skal pengeinstituttets bestyrelse udarbejde nærmere  

 retningslinier om godkendelse af engagementer med og sikkerhedsstillelser fra  

 disse medarbejdere.
 § 19 a.
 15. § 19 a, stk. 7, ophæves.
Stk. 7. Bestyrelsen kan beslutte, at bogholderi- og kassefunktion  

 varetages af samme person, når revisionen erklærer, at  

 forretningsgangene er sikkerhedsmæssigt betryggende.
Bestyrelsens  

 beslutninger og revisionens erklæringer skal indføres i  

 forhandlingsprotokollen, og genpart heraf skal samtidig indsendes til  

 Finanstilsynet til orientering.
 16. I § 19 g, indsættes som stk. 2:
» » § 20.
 17. § 20, stk. 2, ophæves.
Stk. 2. Til i øvrigt at forpligte et pengeinstitut  

 kræves underskrift af mindst to dertil bemyndigede personer.  

 Bestyrelsen kan beslutte, at visse dispositioner foretages ved én  

 persons underskrift eller i tilfælde af kvittering for indbetalinger  

 alene ved maskinafstempling, når revisorerne erklærer, at  

 forretningsgangene er sikkerhedsmæssigt betryggende.
Bestyrelsens  

 beslutninger og revisionens erklæringer skal indføres i  

 forhandlingsprotokollen, og genpart heraf skal samtidig indsendes til  

 Finanstilsynet til orientering.
 § 24.
 18. I § 24, stk. 2, indsættes efter 1.  

 pkt.:
 Stk. 2. Et pengeinstituts beholdning af kvalificerede andele, jf. §  

 7 b, stk. 2, må ikke overstige 60 pct. af pengeinstituttets ansvarlige  

 kapital før fradrag i henhold til § 21 a, stk. 10. Den bogførte  

 værdi af de kapitalandele, som et pengeinstitut har erhvervet, må  

 ikke overstige 100 pct. af pengeinstituttets ansvarlige kapital.  

 Kapitalandele, der fradrages ved beregning af pengeinstituttets ansvarlige  

 kapital, eller kapitalandele i selskaber, som sammen med pengeinstituttet er  

 omfattet af konsolidering, medregnes ikke i de i stk. 1 og  

 nærværende stykkes 1. og 2. pkt. nævnte grænser.  

 Erhverver et pengeinstitut i henhold til § 1 a, stk. 1, aktiver fra en  

 virksomhed, må den bogførte værdi af erhvervelsen af disse  

 aktiver ikke overstige den i stk. 1 nævnte grænse og skal  

 medregnes under den i nærværende stykkes 2. pkt. nævnte  

 grænse.
 »Ved kvalificeret andel forstås direkte eller  

 indirekte besiddelse af mindst 10 pct. af kapitalen eller stemmerettighederne  

 eller en andel, som giver mulighed for at udøve en betydelig  

 indflydelse på ledelsen af en anden virksomhed, hvori den kvalificerede  

 andel besiddes.«.
§ 27 a.
Finanstilsynet kan fastsætte  

 nærmere regler for transaktioner, der indgås mellem et  

 pengeinstitut og virksomheder, der direkte eller indirekte er forbundet med  

 pengeinstituttet som dattervirksomheder, associerede virksomheder,  

 moderselskab eller som moderselskabets associerede virksomheder og  

 øvrige dattervirksomheder.
 19. I § 27 a ændres »Finanstilsynet kan  

 fastsætte« til: »Finanstilsynet fastsætter«, »moderselskab«  

 ændres til: »moderselskaber«, og »moderselskabets« ændres til:  

 »moderselskabernes«.
 20. § 34, stk. 1-4, affattes således:
§ 34. Et pengeinstituts årsregnskab skal  

 revideres af mindst to revisorer, hvoraf den ene skal være  

 statsautoriseret.
De øvrige revisorer skal enten være  

 statsautoriserede eller registrerede.
Finanstilsynet kan i særlige  

 tilfælde udpege yderligere en statsautoriseret eller registreret  

 revisor.
Denne revisor fungerer på samme vilkår og efter de samme  

 regler som den valgte revision.
»§ 34. Pengeinstitutter skal have mindst  

 én statsautoriseret revisor.
Pengeinstitutter med en arbejdende  

 kapital på 250 mio. kr. eller derover skal have mindst 2 revisorer.
Er  

 pengeinstituttet en modervirksomhed, eller et datterselskab af et finansielt  

 holdingselskab, jf. § 37 a, stk. 4, finder grænsen i 2. pkt. anvendelse  

 på koncernen.
Finanstilsynet kan i særlige tilfælde udpege  

 yderligere en revisor.
Denne revisor fungerer på samme vilkår og  

 efter samme regler som de revisorer, der er valgt af  

 generalforsamlingen.
 Stk. 2. Et pengeinstituts moder-, søster- og  

 datterselskabers regnskaber skal revideres af de samme revisorer, som  

 reviderer pengeinstituttets regnskaber.
Stk. 2. Revisorerne i et pengeinstitut skal tillige være  

 revisorer i pengeinstituttets dattervirksomheder.
Har pengeinstituttet et  

 moderselskab, der er et finansielt holdingselskab, jf. § 37 a, stk. 4, skal  

 pengeinstituttets revisorer tillige være revisorer i det finansielle  

 holdingselskab og i dette selskabs øvrige dattervirksomheder.
 Stk. 3. Finanstilsynet kan i særlige tilfælde  

 dispensere fra kravet i stk. 2.
 Stk. 3. Stk. 2 finder ikke anvendelse i tilfælde, hvor  

 dattervirksomheden eller moderselskabet ikke er hjemmehørende i  

 Danmark.
 Stk. 4. De for aktieselskaber gældende revisionsbestemmelser  

 finder med de fornødne tillempelser anvendelse på sparekasser og  

 andelskasser.
Stk. 4. Kapitel 8 a i lov om visse selskabers aflæggelse af  

 årsregnskaber m.v. gælder for pengeinstitutter.
For sparekasser  

 og andelskasser anvendes disse regler med de nødvendige  

 tilpasninger.«.
 21. I § 34 indsættes som stk. 11:
 »Stk. 11. Stk. 5, 8 og 9 gælder tilsvarende for et  

 pengeinstituts dattervirksomheder samt for et finansielt holdingselskab, jf.  

 § 37 a, stk 4, og et sådant selskabs dattervirksomheder.«.
 § 37 a.
 22. I § 37 a, stk. 10, 1. pkt., udgår: »§ 34, stk. 1  

 og 5-10,«.
Stk. 10. I koncerner, hvor moderselskabet er et finansielt  

 holdingselskab eller et pengeinstitut, finder bestemmelserne i § 29, § 30, §  

 31, stk. 1, 2, 4 og 5, § 32, § 33, § 34, stk. 1 og 5-10, § 35, § 36, stk. 1,  

 1. pkt., og stk. 2-3, § 37, stk. 1 og 6, § 49, stk.2 og 3, § 50, stk. 1, samt  

 § 50 b tilsvarende anvendelse på koncernen og de enkelte  

 koncernselskaber.
Endvidere finder § 37, stk. 2-5, anvendelse på  

 koncernen, og § 36, stk. 1, 2. pkt., finder tilsvarende anvendelse på  

 det finansielle holdingselskab.
 23. § 47 e affattes således:
§ 47 e.
Erhvervsministeren kan fastsætte  

 nærmere regler om gennemførelse af opløsning.
»§ 47 e.
Opfylder et pengeinstitut ikke  

 kapitalkravene i §§ 21 eller 44 a, og er der fastsat en frist af  

 Finanstilsynet til retablering af kapitalen, jf. § 21, stk. 3, eller § 44 a,  

 stk. 1 eller 3, kan bestyrelsen indkalde pengeinstituttets øverste  

 myndighed med 3 dages varsel til beslutning af nødvendige  

 foranstaltninger til opfyldelse af lovens krav i henhold til §§ 21 og 44  

 a.
 Stk. 2. Bestemmelserne i denne lov om tilsynets beføjelser  

 og om pengeinstitutters pligter over for tilsynet finder med de  

 ændringer, der følger af forholdets natur, anvendelse på  

 pengeinstitutter, der har standset deres betalinger eller er under  

 opløsning.
Stk. 2. Pengeinstituttets bestyrelse kan i den i stk. 1  

 nævnte situation overdrage pengeinstituttets virksomhed helt eller  

 delvist til et andet pengeinstitut, jf. dog § 48, stk. 1, om  

 økonomiministerens godkendelse.
Aftalen om overdragelsen skal  

 være betinget af Finanstilsynets godkendelse.
Bestyrelsen skal samtidig  

 indkalde pengeinstituttets øverste myndighed, jf. stk. 1. Bestyrelsen  

 skal på generalforsamlingen eller i sparekasser  

 repræsentantskabsmødet gøre rede for instituttets  

 situation samt den indgåede aftale.
Såfremt der på  

 generalforsamlingen eller i sparekasser repræsentantskabsmødet  

 træffes beslutning om andre foranstaltninger, der indebærer, at  

 pengeinstituttet opfylder kapitalkravene i §§ 21 og 44 a eller om likvidation  

 på vilkår, som Finanstilsynet kan godkende, annulleres den i 2.  

 pkt. nævnte aftale om overdragelse.
Stk. 3. Indkaldelse indeholdende dagsorden for, hvilke anliggender  

 der skal behandles, og det væsentligste indhold af eventuelle forslag  

 til ændring af vedtægterne fremsendes til alle kendte  

 aktionærer, andelshavere eller i sparekasser repræsentantskabets  

 medlemmer.
Samtidig hermed skal der ske offentlig indkaldelse i  

 overensstemmelse med §§ 8, 11, stk. 7, og 15 b, stk. 3.
 Stk. 4. Senest 24 timer inden afholdelse af generalforsamlingen  

 eller i sparekasser repræsentantskabsmødet skal dagsordenen og  

 de fuldstændige forslag fremlægges til gennemsyn for  

 aktionærerne, andelshaverne eller i sparekasser  

 repræsentantskabets medlemmer på pengeinstituttets  

 hovedkontor.
Stk. 5. Beslutning om foranstaltninger i henhold til stk. 1 kan  

 uanset aktieselskabslovens §§ 78 og 79 altid træffes med to tredjedele  

 af den repræsenterede kapital.
Såfremt halvdelen af  

 aktiekapitalen er repræsenteret på generalforsamlingen, kan  

 beslutning om foranstaltninger træffes med simpel majoritet.
I  

 sparekasser og andelskasser kan beslutning om foranstaltninger i henhold til  

 stk. 1 altid træffes med to tredjedele af de fremmødte i  

 sparekasser repræsentantskabsmedlemmer og i andelskasser  

 andelshavere.
 Stk. 6. De i stk. 1-5 nævnte fremgangsmåder finder  

 anvendelse uanset vedtægternes bestemmelser herom.«.
 24. Efter § 47 e indsættes i kapitel 10:
»§ 47 f.
Har pengeinstituttet tabt  

 egenkapitalen, kan bestyrelsen overdrage pengeinstituttets virksomhed helt  

 eller delvist til et andet pengeinstitut, jf. dog § 48, stk. 1, om  

 økonomiministerens godkendelse.
Stk. 2. Bestyrelsen skal samtidig indbyde aktionærerne,  

 andelshaverne eller i sparekasser repræsentantskabsmedlemmerne til et  

 orienterende møde vedrørende dispositionen.
Dette møde  

 skal afholdes senest 8 dage efter beslutningen, og de nødvendige  

 omkostninger herved afholdes af det overtagende pengeinstitut, der har ret  

 til at deltage i mødet.
 Stk. 3. De i stk. 1 og 2 nævnte fremgangsmåder finder  

 anvendelse uanset vedtægternes bestemmelser herom.
 § 47 g. Økonomiministeren kan fastsætte  

 nærmere regler om gennemførelse af opløsning.
 Stk. 2. Bestemmelserne i denne lov om tilsynets beføjelser  

 og om pengeinstitutters pligter over for tilsynet finder med de  

 ændringer, der følger af forholdets natur, anvendelse på  

 pengeinstitutter, der har standset deres betalinger eller er under  

 opløsning.«.
§ 48. Et pengeinstitut må ikke uden erhvervsministerens  

 tilladelse overtage et pengeinstitut eller en forretningsafdeling af et  

 sådant.
Tilsvarende gælder, hvor et pengeinstitut sammensmeltes  

 med et andet pengeinstitut.
Ved sammensmeltning af sparekasser eller  

 andelskasser kan erhvervsministeren undtage fra kravet om garanter  

 henholdsvis om andelshavere for den sparekasse, henholdsvis andelskasse, som  

 stiftes ved sammensmeltningen.
 25. I § 48, stk. 1, indsættes efter 3.  

 pkt.:
»Uanset bestemmelsen i aktieselskabslovens § 134 b, stk.  

 2, 3. pkt., kan Finanstilsynet tillade, at fusion sker med  

 regnskabsmæssig virkning fra et tidspunkt for aflæggelse af  

 sidste års status i de fusionerende selskaber.
Hvis der er mere end 6  

 måneder mellem åbningsbalancen og datoen for underskrivelse af  

 fusionsplanen kan tilladelsen kun gives, hvis der for hvert af de  

 fusionerende selskaber udarbejdes en mellembalance, som ikke må have en  

 opgørelsesdato, der ligger mere end tre måneder forud for  

 underskrivelse af fusionsplanen.«.
 § 48.
Stk. 2. Den samlede ansvarlige kapital i det pengeinstitut, der  

 opstår i forbindelse med en fusion af to eller flere pengeinstitutter,  

 der er omfattet af § 44 a, stk. 2, må ikke være mindre end de  

 fusionerende institutters samlede ansvarlige kapital på tidspunktet for  

 fusionen, så længe det fusionerede institut ikke opfylder  

 kapitalkravet i henhold til §§ 3-4 a.
Falder den samlede ansvarlige kapital  

 under beløbet på fusionstidspunktet, kan Finanstilsynet enten  

 fastsætte en frist til at bringe den ansvarlige kapital op på  

 dette minimum eller straks inddrage tilladelsen.
 26. I § 48 indsættes efter stk. 1 som nyt stykke:
 »Stk. 2. Aktieselskabslovens § 134 b, stk. 2, 2. pkt., § 134 e,  

 stk. 5, og § 134 i, 3. pkt., finder tilsvarende anvendelse på den i  

 stk. 1 omhandlede mellembalance.«.
 Stk. 3. Erhvervsministeren kan fastsætte regler, hvorefter  

 aktieselskabslovens kapitel 15 med de fornødne tilpasninger finder  

 anvendelse på fusion, hvorved en sparekasse overtager et aktieselskab,  

 der har tilladelse til at drive pengeinstitutvirksomhed.
 Stk. 2 og 3 bliver herefter stk. 3 og 4.
 27. Efter § 48 indsættes i kapitel 11:
»§ 48 a.
Der oprettes et  

 værdiansættelsesnævn, som i forbindelse med en skattefri  

 fusion eller tilførsel af aktiver mellem pengeinstitutter som  

 følge af, at et pengeinstitut ikke længere opfylder kravene i §  

 21, stk. 1, eller er i nærliggende risiko herfor, kan fastsætte  

 den skattemæssige værdi på fusionsdatoen af udlånene  

 i det nødlidende pengeinstitut.
Nævnet kan kun træffe  

 afgørelse efter anmodning fra et af de involverede  

 pengeinstitutter.
Stk. 2. Nævnet består af tre medlemmer.  

 Økonomiministeren udpeger efter aftale med skatteministeren  

 nævnets medlemmer og suppleanter.
Medlemmerne og suppleanterne for  

 disse udpeges for 4 år.
 Stk. 3. Nævnets formand skal repræsentere juridisk  

 sagkundskab, og de øvrige medlemmer skal have en særlig  

 ekspertise i værdiansættelse af aktiver og passiver.
Stk. 4. Nævnet træffer afgørelse senest 5 dage  

 efter, at nævnet har modtaget et fyldestgørende grundlag for en  

 stillingtagen.
Nævnet kan afvise sager, der ligger uden for dets  

 kompetenceområde.
 Stk. 5. Nævnets afgørelser kan ikke indbringes for  

 anden administrativ myndighed.
 Stk. 6. Økonomiministeren fastsætter efter aftale med  

 skatteministeren regler for nævnets virksomhed.«.
 28. § 50 b affattes således:
§ 50 b.
De i Finanstilsynet ansatte og  

 eksperter, der handler eller har handlet på tilsynets vegne, er under  

 ansvar efter borgerlig straffelovs §§ 152-152 e forpligtede til at  

 hemmeligholde, hvad de gennem deres virksomhed bliver vidende om.
Disse  

 oplysninger kan dog videregives i summarisk eller samlet form, når  

 hverken det enkelte pengeinstitut eller dets kunder kan identificeres.
»§ 50 b.
Finanstilsynets ansatte, herunder personer, der  

 udfører serviceopgaver, som led i Finanstilsynets drift samt  

 eksperter, der handler på tilsynets vegne, er under ansvar efter  

 straffelovens §§ 152-152 e forpligtede til at hemmeligholde oplysninger, som  

 de gennem deres virksomhed bliver vidende om.
Dette gælder også  

 efter ansættelses- eller kontraktforholdets ophør.
 Stk. 2. Bestemmelsen i stk. 1 er ikke til hinder for, at fortrolige  

 oplysninger videregives:
 Stk. 2. Samtykke fra den, som tavshedspligten tilsigter at  

 beskytte, berettiger ikke Finanstilsynets ansatte eller eksperter, der  

 handler eller har handlet på tilsynets vegne, til at videregive  

 fortrolige oplysninger.
 Stk. 3. Bestemmelsen i stk. 1 er ikke til hinder for, at  

 Finanstilsynet af egen drift videregiver fortrolige oplysninger i summarisk  

 eller sammenfattende form, når hverken det enkelte pengeinstitut eller  

 dets kunder kan identificeres.
 Stk. 4. Fortrolige oplysninger kan videregives under en civil  

 retssag, når et pengeinstitut er erklæret konkurs, og  

 såfremt oplysningerne ikke vedrører kundeforhold eller  

 tredjemand, der er eller har været involveret i forsøg på  

 at redde pengeinstituttet.
 Stk. 5. Bestemmelsen i stk. 1 er ikke til hinder for, at fortrolige  

 oplysninger videregives til:
1)	til andre offentlige myndigheder, herunder anklagemyndigheden og  

 politiet, i forbindelse med tilfælde, der er omfattet af  

 straffelovgivningen, 1)	Fondsrådet 2)	under en civil retssag, når et pengeinstitut er erklæret  

 konkurs eller trådt i likvidation som følge af en  

 domstolskendelse, og såfremt oplysningerne ikke vedrører  

 tredjemand, der er involveret i forsøg på at redde  

 pengeinstituttet, 2)	Andre offentlige myndigheder, herunder anklagemyndigheden og  

 politiet, i forbindelse med efterforskning og retsforfølgning af  

 strafbare forhold omfattet af straffeloven eller tilsynslovgivningen.
3)	til de finansielle tilsynsmyndigheder, der inden for Den  

 Europæiske Union fører tilsyn med kreditinstitutter, 3)	Vedkommende minister som led i dennes overordnede tilsyn.
4)	til de myndigheder i andre lande inden for Den Europæiske  

 Union, der har ansvaret for tilsynet med andre finansieringsinstitutter,  

 forsikringsselskaber, eller fører tilsyn med kapitalmarkederne, under  

 forudsætning af at disse modtagere af oplysninger har behov herfor til  

 varetagelse af deres tilsynsopgaver, 4)	Administrative myndigheder og domstole, som behandler  

 afgørelser, der er truffet af Finanstilsynet.
5)	til institutioner, der medvirker ved likvidation og  

 konkursbehandling og lignende procedurer, samt personer, der er ansvarlige  

 for den lovpligtige revision af kredit- og finansieringsinstitutters  

 regnskaber, under forudsætning af at disse modtagere af oplysninger har  

 behov herfor til varetagelse af deres opgaver, 5)	Folketingets Ombudsmand.
6)	til finansielle tilsynsmyndigheder i lande uden for Den  

 Europæiske Union under forudsætning af, at oplysningerne er  

 undergivet tilsvarende tavshedspligt som angivet i stk. 1 og udveksles i  

 henhold til international aftale, 6)	En parlamentarisk kommission nedsat af Folketinget.
7)	til institutioner, der forvalter indlånsgarantiordninger under  

 forudsætning af, at oplysningerne er nødvendige for, at de kan  

 udføre deres arbejde, 7)	Kommissionsdomstole eller undersøgelsesretter nedsat ved lov  

 eller i henhold til retsplejelovens §§ 21 eller 21 a.
8)	til Danmarks Nationalbank og udenlandske centralbanker under  

 forudsætning af, at oplysningerne er nødvendige for dem i deres  

 egenskab af pengepolitisk myndighed eller i bankens overvågning af  

 betalingssystemer, 8)	Folketingets stående udvalg vedrørende et  

 pengeinstituts generelle økonomiske forhold som led i den  

 parlamentariske kontrol med forvaltningen, for så vidt angår  

 pengeinstitutter i betalingsstandsning eller under konkurs, når staten  

 yder garanti eller stiller midler til rådighed for afvikling af  

 instituttet.
9)	til en institution, der forestår clearing af  

 værdipapirer eller penge, såfremt det er nødvendigt for at  

 sikre, at institutionen reagerer behørigt på misligholdelser  

 eller potentielle misligholdelser på det marked, hvor institutionen er  

 ansvarlig for clearingen, 9)	Rigsrevisionen.
10)	til vedkommende minister som led i dennes overordnede tilsyn, 10)	Skifteretten og andre myndigheder, der medvirker ved likvidation og  

 konkursbehandling og lignende procedurer, samt personer, der er ansvarlige  

 for den lovpligtige revision af kredit- eller finansieringsinstituttets  

 regnskaber, under forudsætning af, at disse modtagere af oplysninger  

 har behov herfor til varetagelse af deres opgaver.
11)	til Folketingets stående udvalg vedrørende et  

 pengeinstituts generelle økonomiske forhold som led i den  

 parlamentariske kontrol med forvaltningen, for så vidt angår  

 pengeinstitutter under betalingsstandsning eller konkurs, når staten  

 yder garanti eller stiller midler til rådighed for afvikling af  

 instituttet, 11)	Institutioner, der forvalter indlånsgarantiordninger eller  

 investorgarantiordninger under forudsætning af, at oplysningerne er  

 nødvendige for, at de kan udføre deres arbejde.
12)	til Folketingets Ombudsmand eller til en parlamentarisk kommission  

 nedsat af Folketinget, 12)	Danmarks Nationalbank og udenlandske centralbanker under  

 forudsætning af, at oplysningerne er nødvendige for dem i deres  

 egenskab af pengepolitisk myndighed eller i bankens overvågning af  

 betalingssystemer.
13)	til kommissionsdomstole eller undersøgelsesretter, nedsat  

 ved lov eller i henhold til retsplejelovens § 21 eller § 21 a, eller 13)	En institution, der forestår clearing af værdipapirer  

 eller penge, såfremt det er nødvendigt for at sikre, at  

 institutionen reagerer behørigt på misligholdelser eller  

 potentielle misligholdelser på det marked, hvor institutionen er  

 ansvarlig for clearingen.
 14)	til administrative myndigheder og domstole, som behandler  

 afgørelser, der er truffet af Finanstilsynet.
 14)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der  

 fører tilsyn med kreditinstitutter.
 Stk. 3. Fortrolige oplysninger, som Finanstilsynet modtager,  

 må kun anvendes i forbindelse med tilsynshvervet, til  

 pålæggelse af sanktioner, eller hvis tilsynets afgørelse  

 påklages til højere administrativ myndighed eller indbringes for  

 domstolene.
 15)	Myndigheder i andre lande inden for Den Europæiske Union  

 eller lande, som Fællesskabet har indgået aftale med, der har  

 ansvaret for tilsynet med finansieringsinstitutter, forsikringsselskaber,  

 eller med kapitalmarkederne og organer, der medvirker ved kreditinstituttets  

 likvidation, konkursbehandling eller lignende procedurer, samt personer, der  

 er ansvarlige for den lovpligtige revision af kredit- eller  

 finansieringsinstituttets regnskaber under forudsætning af, at  

 modtagerne af oplysninger har behov herfor til varetagelse af deres  

 opgaver.
 Stk. 4. Danske myndigheder m.v., der i henhold til stk. 2 modtager  

 oplysninger fra Finanstilsynet, er med hensyn til disse oplysninger  

 undergivet den i stk. 1 omhandlede tavshedspligt.
 16)	Myndigheder i lande uden for Den Europæiske Union eller uden  

 for lande, som fællesskabet har indgået aftale med, der har  

 ansvaret for tilsynet med kreditinstitutter, finansieringsinstitutter,  

 forsikringsselskaber eller med kapitalmarkederne.
 Stk. 5. Adgangen til udlevering af fortrolige oplysninger til  

 Folketingets stående udvalg i henhold til stk. 2, nr. 11, er  

 begrænset til dokumenter i sager, der er oprettet i Finanstilsynet  

 efter den 16. september 1995.
 17)	Myndigheder og organer, der medvirker ved kreditinstituttets  

 likvidation, konkursbehandling eller lignende procedurer samt personer, der  

 er ansvarlige for den lovpligtige revision af kredit- eller  

 finansieringsinstituttets regnskaber, i lande uden for Den Europæiske  

 Union eller uden for lande, som Fællesskabet har indgået aftale  

 med.
 Stk. 6. Som part i forholdet til Finanstilsynet anses alene det  

 pengeinstitut, som undersøgelsen efter § 49, stk. 2 og 3,  

 vedrører.
 Stk. 6. Alle, der i henhold til stk. 5 modtager fortrolige  

 oplysninger fra Finanstilsynet, er med hensyn til disse oplysninger  

 undergivet den i stk. 1 omhandlede tavshedspligt.
 Stk. 7. Har en skyldner eller kautionist betydelige forpligtelser  

 over for flere pengeinstitutter, kan Finanstilsynet give de  

 pågældende institutter underretning herom.
 Stk. 7. Fortrolige oplysninger, som Finanstilsynet modtager,  

 må kun anvendes i forbindelse med tilsynshvervet, til  

 pålæggelse af sanktioner, eller hvis tilsynets afgørelse  

 påklages til højere administrativ myndighed eller indbringes for  

 domstolene.
 Stk. 8. Adgangen til udlevering af fortrolige oplysninger til  

 Folketingets stående udvalg i henhold til stk. 5, nr. 7, er  

 begrænset til dokumenter i sager, der er oprettet i Finanstilsynet  

 efter den 16. september 1995.
Stk. 9. Videregivelse efter stk. 5, nr. 16 og 17 kan alene  

 ske, 1)	på baggrund af en international samarbejdsaftale og 2)	under forudsætning af, at modtagerne mindst er underlagt en  

 lovbestemt tavshedspligt, der svarer til tavshedspligten i medfør af  

 stk. 1 og har behov for oplysningerne til varetagelse af deres opgaver.
 Stk. 10. Videregivelse efter stk. 5, nr. 16 og 17 af fortrolige  

 oplysninger, der hidrører fra et andet land inden for Den  

 Europæiske Union, kan endvidere alene ske, såfremt de kompetente  

 myndigheder, som har afgivet oplysningerne, har givet deres udtrykkelige  

 tilladelse og må udelukkende benyttes til det formål, som  

 tilladelsen vedrører.
Stk. 11. Har en skyldner eller kautionist betydelige forpligtelser  

 over for flere pengeinstitutter, kan Finanstilsynet give de  

 pågældende institutter underretning herom.
Endvidere kan  

 Finanstilsynet give en tilsvarende underretning til et  

 fondsmæglerselskab, som skyldneren eller kautionisten også har  

 betydelige forpligtelser over for.«.
 29. Efter § 50 b indsættes:
»§ 50 c.
Som part i forholdet til  

 Finanstilsynet anses alene det institut, som en afgørelse truffet af  

 Finanstilsynet retter sig mod, jf. dog stk. 2 og 3.
 Stk. 2. I nedennævnte tilfælde anses andre end  

 instituttet tillige som part i Finanstilsynets afgørelse for så  

 vidt angår den del af sagen, som vedrører den  

 pågældende:
 1)	Den, der overtræder lovens forbud mod ved henvendelse til  

 offentligheden at tilbyde sig som modtager af indlån, jf. § 1, stk.  

 5.
 2)	Det her i landet registrerede datterselskab af et pengeinstitut, som  

 ikke selv er pengeinstitut m.v., som overtræder lovens forbud mod at  

 modtage indlån eller andre midler, der skal tilbagebetales, jf. § 1,  

 stk. 7.
 3)	Den, som overtræder lovens forbud mod i en virksomheds navn  

 eller betegnelse af virksomheden at benytte ordene »bank«, »sparekasse« eller  

 »andelskasse«, jf. § 2, stk. 1, 2. pkt.
 4)	En virksomhed, som ansøger om tilladelse til at drive  

 pengeinstitutvirksomhed, jf. § 6, stk. 1 eller hvis ansøgning  

 suspenderes, jf. § 6, stk. 12.
 5)	Et medlem af et pengeinstituts bestyrelse eller direktion eller en  

 kapitalejer, når tilsynet nægter et institut tilladelse eller  

 inddrager denne, jf. § 6, stk. 6 og 7, og § 43, stk. 1, nr. 4.
 6)	Revisor i et pengeinstitut, når Finanstilsynet afskediger  

 eller pålægger denne at give oplysninger om pengeinstituttets  

 forhold, samt i sager vedrørende forbuddet mod, at en revisor har  

 lån m.v. i det institut, som revisor reviderer, jf. § 34, stk. 6, 8 og  

 10, og i sager, hvor de valgte revisorer ikke har opfyldt deres  

 oplysningsforpligtelse over for Finanstilsynet, jf. § 35.
 7)	Erhververen eller besidderen af en kvalificeret kapitalandel,  

 når tilsynet nægter at godkende denne, suspenderer behandlingen  

 af sagen eller reagerer som følge af manglende underretning om andelen  

 eller ophæver stemmeretten, der er knyttet til de  

 pågældende ejeres andel, jf. § 7 b, stk. 1 og stk. 3-6, og § 7,  

 stk. 1-3.
 8)	Moderselskabet, hvor dette er et finansielt holdingselskab eller et  

 pengeinstitut, jf. § 37 a, stk. 9 og 10.
 9)	Virksomheder, som tilsynet finder, har snævre forbindelser til  

 et pengeinstitut, hvorfor tilladelse nægtes eller inddrages, jf. § 6,  

 stk. 8 og 10, og § 43, stk. 1, nr. 4.
 10)	En virksomhed, hvortil et pengeinstitut har en sådan  

 tilknytning, at denne efter Finanstilsynets afgørelse skal medtages i  

 koncernregnskabet, jf. § 37 a, stk. 12.
 11)	Virksomheder, med hvilke pengeinstituttet har en særlig  

 direkte eller indirekte forbindelse, og hvor tilsynet kan indhente  

 oplysninger og foretage inspektionsbesøg, jf. § 49, stk. 3, 2.  

 pkt.
 Stk. 3. Som part anses i øvrigt et bestyrelsesmedlem, en  

 revisor, en direktør eller andre ledende medarbejdere i et institut,  

 hvis Finanstilsynets påtale eller pålæg i medfør af  

 loven eller dennes forskrifter er rettet direkte mod  

 pågældende.«.
§ 52 a.
Henlægger erhvervsministeren  

 sine beføjelser efter loven til Finanstilsynet, kan ministeren  

 fastsætte regler om klageadgangen, herunder at klager ikke kan  

 indbringes for højere administrativ myndighed.
 30. I § 52 a indsættes som stk. 2:
»Stk. 2. Afgørelser truffet af Finanstilsynet i henhold til  

 § 47 e kan indbringes for Erhvervsankenævnet senest 24 timer efter, at  

 afgørelsen er meddelt den pågældende.
Tidsfristerne i § 48  

 b finder ikke anvendelse.«.
 § 53. Undlader et pengeinstituts bestyrelse,  

 direktion, revisor eller en banks eller andelskasses repræsentantskab i  

 rette tid at efterkomme de pligter, der efter loven påhviler dem over  

 for tilsynet eller Erhvervs- og Selskabsstyrelsen, kan erhvervsministeren som  

 tvangsmiddel pålægge de pågældende daglige eller  

 ugentlige bøder.
 31. § 53, stk. 1, affattes således:
 »Undlader et pengeinstituts bestyrelse, direktion,  

 revisor, likvidator, filialbestyrer eller en banks eller andelskasses  

 repræsentantskab i rette tid at efterkomme de pligter, der efter loven  

 eller bestemmelser fastsat i henhold til loven påhviler dem over for  

 Finanstilsynet eller Erhvervs- og Selskabsstyrelsen, kan Finanstilsynet  

 henholdsvis Erhvervs- og Selskabsstyrelsen som tvangsmiddel  

 pålægge de pågældende daglige eller ugentlige  

 bøder.«.
§ 2 I lov nr. 475 af 10. juni 1997 om ændring af lov om  

 forsikringsvirkomhed, lov om banker og sparekasser m.v., realkreditloven, lov  

 om værdipapirhandel m.v., lov om fondsmæglerselskaber, lov om  

 tilsyn med firmapensionskasser, lov om Lønmodtagernes Dyrtidsfond og  

 lov om Arbejdsmarkedets Tillægspension, som ændret ved § 5 i lov  

 nr. 414 af 26. juni 1998, foretages følgende ændring:
§ 9. --- 1. I § 9, stk. 7, indsættes efter »Grønlandsbanken A/S«:», Kongeriget Danmarks Fiskeribank «.
 Stk. 7. Uanset reglerne i denne lov, kan direktører,  

 vicedirektører, underdirektører og dermed ligestillede samt  

 filialbestyrere i finansielle institutter omfattet af denne lov varetage  

 bestyrelseshverv i Danmarks Skibskreditfond, Dansk Eksportfinansiering, Dansk  

 Landbrugs Realkreditfond, Dansk Udviklingsfinansiering A/S,  

 Finansieringsinstituttet for Hoteller m.v., Finansieringsinstituttet for  

 Industri og Håndværk A/S, Foreningen Norden, Landsbankernes  

 Reallåndfond, Totalkredit Realkreditfond, Grønlandsbanken A/S og  

 Bornholms Erhvervsfond.
§ 3 § 20 C. --- I lov om skattemyndighedernes organisation og opgaver m.v.  

 (skattestyrelsesloven), jf. lovbekendtgørelse nr. 526 af 3. juli 1998,  

 foretages følgende ændringer:
Stk. 2. En forhåndsbesked efter § 20 A er bindende for  

 skattemyndighederne ved behandlingen af det beskrevne forhold.
En bindende  

 forhåndsbesked efter § 20 A, stk. 2, er kun bindende for  

 skattemyndighederne ved stillingtagen til dispositioner foretaget efter  

 forhåndsbeskedens afgivelse.
 1. I § 20 C, stk. 2, 1. pkt., indsættes efter »§ 20  

 A«: »eller en afgørelse efter § 48 a i lov om banker og sparekasser  

 m.v.«.
 Stk. 3. En forhåndsbesked er ikke bindende i det omfang, der  

 er sket ændringer i forudsætninger, som har været  

 afgørende for indholdet af forhåndsbeskeden, herunder  

 ændringer i love eller bekendtgørelser, der har ligget til grund  

 for forhåndsbeskeden.
 2. I § 20 C, stk. 3, indsættes efter  

 »forhåndsbesked«: »m.v.«.
