Fremsat den 28. marts 2000 af  

 Frank Dahlgaard (UP) Forslag til folketingsbeslutning om forbud mod udsendelse af porno på ukodede  

 betalingsfri tv-kanaler Folketinget pålægger regeringen at tage et  

 hurtigt initiativ til at gennemføre et landsdækkende forbud mod  

 udsendelse af ukodede, betalingsfri pornoprogrammer på tv-kanaler i  

 Danmark.
Bemærkninger til forslaget Et samfund, som tillader eller blot  

 accepterer, at børn og unge let og frit kan se ukodede pornografiske  

 film, er et sygt samfund.
Politikere og politiske partier, som accepterer  

 dette i frihedens eller frisindets misforståede navn, er uansvarlige og  

 uden normer og moral.
I dagens Danmark har massevis af børn og unge tv  

 på deres eget værelse.
Dér har de siden maj 1999 i det  

 københavnske område kunnet se hård porno på  

 lokal-tv-stationen 1,7 millioner sjællændere - herunder mange  

 børn og unge - har mulighed for at se denne lokale tv-kanal, hvor  

 tv-selskabet TV 2000 s pornoprogram Det er i dag op til de lokale tv-nævn at  

 administrere sendetilladelserne til lokal-tv.
Det gøres meget  

 forskelligt.
I Østjylland har man således i modsætning til  

 i København forbudt porno på lokal-tv.
 De relevante bestemmelser vedrørende  

 pornoudsendelser på lokal-tv findes i bekendtgørelsen om lokal  

 radio- og -fjernsynsvirksomhed. § 3 lyder således:
» Stk. 2. Andre programmer, som kan skade mindreåriges  

 fysiske, psykiske eller moralske udvikling, må ikke sendes, medmindre  

 det ved valget af sendetidspunkt eller ved tekniske foranstaltninger sikres,  

 at mindreårige i udsendelsesområdet normalt ikke ser eller  

 hører udsendelserne.
Når programmerne sendes i ukodet form, skal  

 der forud for dem gives en akustisk advarsel, eller de skal under hele deres  

 varighed være markeret med et visuelt symbol.
 Stk. 3. Programmerne må ikke på nogen  

 måde tilskynde til had på grund af race, køn, religion  

 eller nationalitet.
 Disse regler burde efter forslagsstillerens  

 opfattelse være klare nok, men da de rent faktisk fortolkes og  

 administreres forskelligt i de forskellige egne af Danmark   og da det fra  

 medlemmer af de lokale tv-nævn offentligt er blevet tilkendegivet, at  

 der er behov for nogle klarere regler omkring pornografiske udsendelser  

 bør en sådan afklaring og præcisering selvfølgelig  

 ske.
Selv om et flertal i Det Fælles Fjernsynsnævn  

 for Københavnsområdet i den aktuelle sag skulle beslutte at  

 stoppe den hidtidige type af pornoudsendelser, vil der fortsat kunne vises  

 ukodet, betalingsfri porno.
Den konkrete afgørelse i nævnet vil  

 nemlig kun stoppe den hidtidige type af pornofilmudsendelser.
Hvis en lokal  

 tv-station sender en pornofilm i sin fulde længde og uden ulovlige  

 reklamer, så er der intet som tyder på, at nævnet vil  

 søge at forhindre det.
Ifølge dagbladet Politiken den 21. marts 2000 har  

 tv-selskabet TV 2000 rådført sig med Kulturministeriet for at  

 være sikker på, at nævnet fortolkede  

 bekendtgørelsens bestemmelser korrekt.
Svaret fra Kulturministeriet  

 var, at lokale tv-stationer gerne må sende hård porno, så  

 længe det er uden tvang og vold.
I Østjylland fortolker man de samme  

 bekendtgørelsesbestemmelser modsat! Derfor må der ske en afklaring på  

 området, og derfor bør et ansvarligt og anstændigt flertal  

 i Folketinget nu tage initiativ til at forbyde betalingsfri, ukodede  

 pornoudsendelser på tv-kanaler i Danmark.
Natten til den 18. marts 2000 blev pornoudsendelsen  

 på Kanal København pludselig afbrudt, fordi en aktionsgruppe med  

 navnet » Dette hærværk kan efter gældende ret  

 straffes med op til fire års fængsel.
Der er imidlertid uden  

 tvivl titusindvis af lovlydige borgere i Danmark, som hellere så  

 aktionsgruppen belønnet end straffet.
Det er mennesker, som med rette  

 føler, at politikerne har svigtet i denne sag, og som ønsker at  

 beskytte deres børn og unge mod at få let og uhindret adgang til  

 at se hård pornografi i fjernsynet.
 Det eneste anstændige i denne sag er, at et  

 ansvarligt flertal i Folketinget nu handler og hurtigt får forbudt  

 udsendelse af ukodede, betalingsfri pornofilm, hvad enten disse film vises i  

 udsnit eller i deres fulde længde.
 Ytringsfriheden, frisindet og demokratiet i Danmark  

 overlever nok et sådant forbud mod at sende ukodet hård  

 pornografi ind i titusindvis af børnefamiliers hjem.
Gribes der ikke ind, er de sidste rester af  

 anstændighed alvorligt i farezonen i Danmark.
Så vil mange  

 danskere - herunder børn og unge - med rette føle, at Gud er  

 død og alting tilladt.
Skriftlig fremsættelse Frank Dahlgaard (UP):
 Jeg tillader mig herved at fremsætte:
 Forslag til folketingsbeslutning om forbud mod  

 udsendelse af porno på ukodede betalingsfri tv-kanaler .
(Beslutningsforslag nr.
B 129).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
