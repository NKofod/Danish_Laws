INDHOLD CIRKULÆRE Indledning Personkreds Pension ved uansøgt afsked på grund af sygdom Pension ved ansøgt afsked på grund af sygdom Videregivelse af helbredsoplysninger Forhøjet egenpension efter Tjenestemandspensionslovens § 7 og 8 Fastsættelse af egenpension Særligt om statsgaranterede pensionsordninger og ansatte med ret til pension efter civilarbejderloven Særligt om kommunale og amtskommunale tjenestemænd Afsked på grund af alder Øvrigt BILAG:
* Blanket til brug for evt. pensionering af tjenestemænd mv på grund af  

 sygdom * Oversigt over de tjenestemandspensionsberegnende myndigheder i staten Til ministerier, styrelser og pensionsberegnende myndigheder Indledning § 1.  Med udsendelsen af dette cirkulære, der træder i  

 stedet for cirkulære af 15. marts 1973, gennemføres * en tilpasning af cirkulæret til nugældende love, regler og administrativ  

 praksis * en forenkling af proceduren ved forelæggelse af helbredssager samt af  

 proceduren ved afgørelser om kvalificeret svagelighedspension efter  

 tjenestemandspensionslovens § 7 og * en flytning af Helbredsnævnets sekretariat til Statens  

 Regnskabsdirektorat under Finansministeriet.
 Stk. 2.  Med virkning fra 2. juni 1994 indsendes sager  

 om pensionering af tjenestemænd mv. på grund af sygdom til Statens  

 Regnskabsdirektorat, Borgergade 18, Postbox 2194, 1017 København K, efter de  

 i dette cirkulære fastlagte retningslinier.
 Tilsvarende gælder sager, der skal forelægges Nævnet for  

 Helbredsbedømmelser i Tjenestemandssager (Helbredsnævnet). Udtalelser om  

 helbredsvurderinger af tjenestemænd afgives af Helbredsnævnet, evt. på dettes  

 vegne af den lægekyndige konsulent, der er medlem af Helbredsnævnet.
 Stk. 3.  Samtidig med cirkulæret udsendes en vejledning  

 til brug ved styrelsernes behandling af sager omkring pensionering på grund  

 af sygdom eller anden tjenestemanden utilregnelig årsag.
 Stk. 4.  Helbredsnævnets vurdering af kommunale og  

 amtskommunale tjenestemænds helbredsmæssige egnethed er omtalt i § 21.
Personkreds § 2.  Ved pensionering på grund af helbredsbetinget  

 utjenstdygtighed (sygdom) eller alder fastsættes nedennævnte regler, der  

 gælder dels for * tjenestemænd i staten og folkekirken dels for * ansatte med tjenestemandspensionsrettigheder i statslige og  

 statsgaranterede pensionsordninger * civilarbejdere i Forsvaret, og for disse med de af ansættelsesreglerne  

 følgende modificeringer.
 Stk. 2.  Tilsvarende gælder tjenestemænd ansat i  

 folkeskolen i henhold til lov nr. 382 af 20. maj 1992 som ændret ved lov nr.  

 208 af 28. april 1993.
Pension ved uansøgt afsked på grund af sygdom § 3.  Når en tjenestemand har været fraværende på  

 grund af sygdom i 120 dage inden for 12 på hinanden følgende måneder, bør  

 styrelsen tage skridt til at få undersøgt, om tjenesten kan forventes  

 genoptaget med varighed ved at bede tjenestemanden indhente en erklæring fra  

 sin læge.
Lægeerklæringen bør være indhentet inden udløbet af 14 dage efter,  

 at en sygemeldt tjenestemand har fået løn under sygdom i i alt 120 dage.
 Stk. 2.  Når styrelsen i øvrigt vurderer, at  

 tjenestemanden ikke er helbredsmæssigt egnet til at varetage sin stilling,  

 f.eks. hvor en tjenestemand gennem længere tid ofte er sygemeldt, kan  

 styrelsen indhente en udtalelse fra Finansministeriet, Statens  

 Regnskabsdirektorat, om tjenestemanden i tilfælde af afsked vil have krav på  

 pension på grund af sygdom, jf. tjenestemandslovens § 31, stk. 2.
 Stk. 3.  Til brug for den i stk. 2 nævnte forelæggelse  

 skal styrelsen have indhentet lægeerklæringer, som nævnt i § 1, stk. 3, jf. §  

 1, stk. 4, i cirkulære af 19. marts 1992 om statstjenestemænds forhold i  

 forbindelse med sygdom.
 § 4.  Lægen skal anmodes om at udfærdige en erklæring  

 til brug for afgørelsen af tjenestemandens krav på pension på grund af  

 sygdom, jf. stk. 2.
Stk. 2.  Denne erklæring skal indeholde en udførlig  

 beskrivelse af samtlige subjektive og objektive sygdomsfænomener og diagnose.  

 Erklæringen vedlægges eventuelt foreliggende journaludskrifter,  

 speciallægeerklæringer, udskrivningskort samt andre relevante oplysninger om  

 tjenestemandens helbredstilstand og lægges i en lukket kuvert adresseret til  

 Helbredsnævnet.
Denne lukkede kuvert sendes sammen med den i stk. 1 nævnte  

 erklæring til styrelsen.
 Stk. 3.  Lægeerklæringen samt øvrige lægelige akter kan  

 af lægen indsendes direkte til Helbredsnævnet i lukket kuvert.
§ 5.  Til brug for forelæggelsen for  

 Finansministeriet, Statens Regnskabsdirektorat, udfylder styrelsen en  

 blanket, som er optrykt som bilag 1, og som kan rekvireres i Statens  

 Regnskabsdirektorat.
Denne indsendes til Finansministeriet, Statens  

 Regnskabsdirektorat, vedlagt kopi af tjenestemandens sygedagsliste og de i  

 henhold til § 4 indhentede lægelige akter i lukket kuvert.
 Stk. 2.  Eventuelle yderligere bemærkninger eller  

 oplysninger, herunder evt. styrelsens vurdering af pågældendes fremtidige  

 arbejdsevne, som kan være af betydning for den lægelige behandling af sagen,  

 bedes anført i et evt. følgebrev.
 § 6.  Er sygdommen en følge af tilskadekomst i  

 tjenesten, der evt. begrunder krav på erstatning for tab af erhvervsevne i  

 henhold til lov om arbejdsskadeforsikring, vedlægges endvidere kopi af  

 anmeldelsesblanketten, der er sendt til Arbejdsskadestyrelsen, samt kopi af  

 en eventuel afgørelse truffet af Arbejdsskadestyrelsen.
 Stk. 2.  Ved sygemelding som følge af tilskadekomst i  

 tjenesten kan der - uanset tjenestemandens forudgående sygeperioder inden for  

 de senest forløbne 12 måneder - hengå i alt 120 dage, inden der indhentes de  

 i § 4 nævnte lægelige akter.
 § 7.  Fremgår det af lægeerklæringen, at tjenesten kan  

 forventes genoptaget med varighed, kan der ske udsættelse af spørgsmålet om  

 afskedigelse af tjenestemanden i et tidsrum, der i hvert enkelt tilfælde  

 fastsættes af Finansministeriet, Statens Regnskabsdirektorat, efter indhentet  

 udtalelse fra Helbredsnævnet - eller på dettes vegne - den lægekyndige  

 konsulent.
 Stk. 2.  Ved udløbet af et i henhold til stk. 1 fastsat  

 tidsrum for udsættelse af spørgsmålet om pensionering af tjenestemanden gives  

 der straks Finansministeriet, Statens Regnskabsdirektorat, meddelelse om,  

 hvorvidt tjenestemanden har genoptaget tjenesten.
 § 8.  Når Finansministeriet, Statens  

 Regnskabsdirektorats udtalelse om pensionsspørgsmålet foreligger, skal der -  

 inden tjenestemanden varsles til afsked - gives både tjenestemanden og  

 vedkommende centralorganisation adgang til at udtale sig inden for en nærmere  

 fastsat frist, jf. tjenestemandslovens § 31, stk. 1. Fristen bør ikke være  

 mindre end 14 dage.
 § 9.  Udgifter til lægeerklæringer samt udgifter til  

 speciallægeundersøgelse eller anden særlig undersøgelse, som forlanges  

 foretaget, afholdes af styrelsen.
Pension ved ansøgt afsked på grund af sygdom § 10.  Ansøger en tjenestemand om afsked på grund af  

 sygdom, skal ansøgningen være vedlagt en lægeerklæring og øvrige lægelige  

 akter, som nævnt i § 4.
§ 11.  Spørgsmålet om tjenestemandens krav på pension  

 på grund af sygdom forelægges umiddelbart efter modtagelsen af  

 afskedsansøgningen for Finansministeriet, Statens Regnskabsdirektorat.  

 Forelæggelsen sker som nævnt i § 5, og ud over de i § 4 nævnte erklæringer  

 mv. medsendes tjenestemandens afskedsansøgning.
Tjenestemanden må selv  

 afholde udgiften til den lægeerklæring, der danner grundlag for  

 afskedsansøgningen.
 Stk. 2.  Med hensyn til afholdelse af udgifter til  

 speciallægeundersøgelse eller anden særlig undersøgelse, som forlanges  

 foretaget, finder bestemmelsen i § 9 tilsvarende anvendelse.
 § 12.  Tjenestemanden kan først afskediges, når  

 Finansministeriet, Statens Regnskabsdirektorats udtalelse om kravet på  

 pension foreligger, jf. tjenestemandslovens § 31, stk. 2.
Videregivelse af helbredsoplysninger § 13.  Helbredsoplysninger, tilvejebragt til brug for  

 afgørelse om ret til pension, kan kun videregives til styrelsen, hvis den  

 pågældende tjenestemand har givet sit samtykke, jf.  

 tjenestemandspensionslovens § 32, stk. 2. Sådanne helbredsoplysninger,  

 lægeerklæringer mv vil i givet fald blive fremsendt til styrelsen via den  

 pågældende tjenestemand/tjenestemandspensionist i lukket kuvert.
Forhøjet egenpension efter tjenestemandspensionslovens § 7 og § 8 § 14.  Fratræder tjenestemanden på grund af sygdom,  

 skal den pågældende samtidig gøres bekendt med muligheden for at få  

 kvalificeret svagelighedspension i henhold til tjenestemandspensionslovens §  

 7, hvis han tilkendes mellemste eller højeste social førtidspension.
Stk. 2.  Når kendelsen fra Revaliderings- og  

 Pensionsnævnet foreligger, skal den indsendes til den pensionsberegnende  

 myndighed, jf. bilag 2, der kan omberegne pensionen, hvis den  

 pågældende tjenestemand Stk. 3.  Hvis den pågældende tjenestemand er afskediget  

 inden det 60. år, men har fået tilkendt mellemste eller højeste social  

 førtidspension med virkning fra et tidspunkt, der ligger efter  

 afskedstidspunktet, forelægges sagen med de relevante lægelige akter for  

 Finansministeriet, Statens Regnskabsdirektorat, der afgør spørgsmålet om §  

 7-pension efter indhentet udtalelse fra Helbredsnævnet, jf.  

 tjenestemandspensionsloven § 7, stk. 2.
 Stk. 4.  Skyldes sygdommen tilskadekomst i tjenesten,  

 skal tjenestemanden endvidere have oplysning om muligheden for  

 tilskadekomstpension efter tjenestemandspensionsloven § 8. Hvis en  

 tjenestemand har ret til tjenestemandspension efter såvel  

 tjenestemandspensionslovens § 7 som § 8, skal han tildeles  

 tilskadekomstpension efter § 8.
Fastsættelse af egenpension § 15.  Når en tjenestemand, der har krav på løbende  

 pension fra afskedstidspunktet, varsles til afsked eller opsiger sin  

 stilling, beder styrelsen den pågældende udfylde et pensionsberegningsskema,  

 der rekvireres i Statens Regnskabsdirektorat.
Stk. 2.  Styrelsen indsender pensionsberegningsskemaet  

 til den pensionsberegnende myndighed.
I bilag 2 er anført en oversigt over de  

 pensionsberegnende myndigheder.
 § 16.  Pensionsberegningsskemaet indsendes til den  

 pensionsberegnende myndighed så betids, at udbetaling af egenpension kan  

 påbegyndes ved fratrædelsen.
Særligt om statsgaranterede pensionsordninger og ansatte med ret til  

 pension efter civilarbejderloven § 17.  Ovenstående bestemmelser gælder også for  

 civilarbejdere og medlemmer af statsgaranterede pensionsordninger for så vidt  

 angår afgørelsen af de pågældendes krav på pension.
Derimod kan spørgsmålet  

 om afsked - afhængig af den pågældendes ansættelsesgrundlag - være blevet  

 afgjort uafhængig af spørgsmålet om retten til pension for den pågældende.
 Stk. 2.  Når pensionskassen/pensionsordningen fra  

 ansættelsesinstitutionen efter de på området gældende regler, får meddelelse  

 om, at et medlem er afskediget/agtes afskediget på grund af sygdom eller  

 alder iværksætter pensionskassen høringsproceduren for at få fastslået den  

 pågældendes krav på pension.
Særligt om helbredsbedømmelse af kommunale og amtskommunale  

 tjenestemænd § 18.  Kommuner og amtskommuner har fortsat mulighed  

 for - mod betaling - at få udtalelser fra Helbredsnævnet i forbindelse med  

 ansættelse og afskedigelse af kommunale tjenestemænd.
 Stk. 2.  Fremover vil forelæggelsen for Helbredsnævnet  

 af pensioneringssager mest hensigtsmæssigt kunne ske ved anvendelse af den  

 blanket som er optaget som bilag 1, og som kan rekvireres i Statens  

 Regnskabsdirektorat.
Afsked på grund af alder § 19.  En tjenestemand, der søger sin afsked på grund  

 af alder i henhold til tjenestemandspensionsloven § 3, fordi pågældende er  

 fyldt 60 år, eller har nået den lavere alder, som efter anden lov måtte være  

 fastsat, skal indgive ansøgningen om afsked med 3 måneders varsel, jf.  

 tjenestemandslovens § 27 (TL).
 § 20.  Når en tjenestemand skal afskediges, fordi  

 pågældende når den for stillingen pligtige afgangsalder, skal afskedigelsen  

 varsles senest 3 måneder inden udgangen af den måned, hvor fratrædelsen skal  

 ske.
Stk. 2.  Undladelse af at overholde den i stk. 1 nævnte  

 frist medfører ikke, at tidspunktet for afskedigelsen udskydes, jf.
TL § 29.
Øvrigt § 21.  Med dette cirkulære ophæves Økonomi- og  

 Budgetministeriets cirkulære nr. 47 af 15. marts 1973, udsendt med  

 cirkulæreskrivelse af 22. marts 1993 samt Økonomi- og Budgetministeriets  

 cirkulæreskrivelse af 28. marts 1973.
Finansministeriet, Den 2. juni 1994 P.M.V.
 E.B.
Lene Larsen BILAG 1 Blanket til brug for evt. pensionering af tjenestemænd m.v. på grund  

 af sygdom Finansministeriet Statens Regnskabsdirektorat Postboks 2194 Borgergade 18 1017 København K Kopi af anmeldelse til Arbejdsskadestyrelsen samt evt. afgørelse  

 vedlægges.
 Anmeldelser/afgørelser fra evt.. tidligere tilskadekomster i tjenesten  

 vedlægges.
BILAG 2 Liste over pensionsberegnende myndigheder inden for det statslige  

 tjenestemandspensionsområde mv.
Finansministeriet Statens Regnskabsdirektorat Postbox 2193 Borgergade 18 1017 København K DSB Sølvgade 40 1349 København K Generaldirektoratet for Post- og Telegrafvæsenet Løn- og Pensionskontoret for P & T Vester Voldgade 123, 2.
1552 København V Told- og Skattestyrelsen Amaliegade 44 1256 København K Direktoratet for Kriminalforsorgen Klareboderne 1 1115 København K Rigspolitichefen Polititorvet 14 1588 København V Forsvarsministeriet Regnskabssekretariatet Rigensgade 11 1316 København K Sundhedsministeriet Herluf Trolles Gade 11 1052 København K Kirkeministeriet Frederiksholms Kanal 21 1220 København K Hedeselskabet Klostermarken Postboks 110 8800 Viborg Socialministeriet Administrationsafd.
Postbox 2555 2100 København Ø Direktoratet for Arbejdsløshedsforsikring Finsensvej 78 2000 Frederiksberg Veterinærdirektoratet Roglighedsvej 25 1958 Frederiksberg C Statsgaranterede pensionskasser/statslige pensionsordninger:
Pensionsfonden af 1951 Sydbank Postbox 68 6300 Gråsten Pensionskassen for højskoler, landbrugsskoler og husholdningsskoler Rypevej 2 8450 Hammel Pensionskassen af 1925 for de private eksamensskoler Lyshøjen 4 8520 Lystrup Efterlønskassen Smedegade 3, 1.tv.
