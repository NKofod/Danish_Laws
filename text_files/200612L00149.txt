Fremsat den 7. februar 2007 af  

 beskæftigelsesministeren (Claus Hjort Frederiksen) Forslag til Lov om ændring af lov om  

 kompensation til handicappede i erhverv m.v.
(Udvidelse  

 af målgruppe for personlig assistance) § 1 I lov om kompensation til handicappede i erhverv mv.  

 jf. lovbekendtgørelse nr. 55 af 29. januar 2001, som ændret ved § 1 i  

 lov  

 nr. 1038 af 17. december 2002, § 1 i lov nr. 418 af 10. juni 2003,  

 § 2 i lov nr. 523 af 24. juni 2005 og senest ved § 19 i lov nr.  

 1543  

 af 20. december 2006, foretages følgende ændringer:
 1.  


  

 § 4  

  

 affattes således:
»§ 4.  

  

 Der kan ydes personlig assistance til ledige, lønmodtagere og selvstændigt  

 erhvervsdrivende, der på grund af en varig og betydelig fysisk eller psykisk  

 funktionsnedsættelse har behov for særlig personlig bistand.« 2.  


  

 § 5, stk. 2,  

  

 affattes således:
»Stk. 2.  

  

 Ledige  

 personer med en varig og betydelig fysisk eller psykisk funktionsnedsættelse  

 kan få tilskud til personlig assistance under efteruddannelse forud for  

 påbegyndelse af et konkret ansættelsesforhold.« 3.  


  

 § 6  

  

 affattes således:
 »§ 6.  

  

 Tilskud ydes til en virksomhed til aflønning m.v. af en personlig assistent  

 for  

 en ansat eller for en person, der skal ansættes i virksomheden, eller  

 virksomhedens indehaver.
 Stk. 2.  

  

 Den  

 personlige assistent skal bistå personen med funktioner, der følger af  

 beskæftigelsen, og som den pågældende på grund af funktionsnedsættelsen har  

 behov for særlig personlig assistance til.
Stk. 3.  

  

 Der kan  

 ikke ydes tilskud til personlig assistance, hvis erhvervet er uforeneligt med  

 funktionsnedsættelsen  

.« 4.  


  

 § 7, stk. 3, 3. pkt.,  

  

 affattes  

 således:
»En person, der har mere end én funktionsnedsættelse eller har en  

 meget betydelig funktionsnedsættelse, kan efter en konkret vurdering få  

 tilskud  

 op til fuld tid.« 5.  


  

 § 16 a, stk. 2, 1. pkt.,  

  

 affattes  

 således:
»Ansøgning om personlig assistance indgives af personen med  

 funktionsnedsættelsen til staten i jobcenteret i den kommune, hvor personen  

 med  

 funktionsnedsættelsen er bosat.« § 2 Loven træder i kraft den 1. juli 2007.
Bemærkninger til lovforslaget Almindelige bemærkninger 1. Indledning Formålet med lovforslaget er at øge muligheden for, at  

 personer med en psykisk funktionsnedsættelse kan deltage på arbejdsmarkedet.  

 Det foreslås at ændre målgruppen for personlig assistance, så målgruppen  

 udvides  

 til at omfatte  

 personer med en varig og  

 betydelig nedsat psykisk funktionsnedsættelse.
 Udvidelsen  

 af målgruppen for ordningen om personlig assistance er en udmøntning af  

 satspuljeaftalen 2007, hvor der er afsat midler til at videreføre og udbrede  

 forsøgsordningen med personlig assistance for personer med en psykisk  

 funktionsnedsættelse.
 Udbredelsen af forsøgsordningen er et af regeringens  

 initiativer i både »Nye veje til arbejde«, som blev lanceret i marts 2006 for  

 at forbedre mulighederne på arbejdsmarkedet for personer med handicap, samt  

 regeringens  

 beskæftigelsesstrategi for personer med handicap fra december 2004.
Mange personer med psykiske funktionsnedsættelser har  

 ressourcer at bidrage med i forhold til arbejdsmarkedet, og de vil gerne  

 deltage på arbejdsmarkedet.
For nogle af disse personer kan det være  

 vanskeligt  

 at få og bevare beskæftigelsen, såfremt der ikke ydes kompensation for deres  

 funktionsnedsættelse i form af særlig personlig assistance.
Lovforslaget skal ses som et supplement til, at arbejdspladser  

 fortsat skal forsøge at tilrettelægge arbejdsopgaver eller arbejdspladsen, så  

 disse i størst muligt omfang kan være med til at kompensere for en eventuel  

 nedsat funktionsevne.
Ved at tilpasse en arbejdsplads kan man i mange  

 situationer være med til at sikre, at en funktionsnedsættelse kun har lille  

 eller ingen betydning for, at en person kan varetage et job.
2. Lovforslagets baggrund Lovforslaget fremsættes på baggrund af erfaringer fra et  

 forsøgsprojekt, »Støtteperson til handicappede i erhverv«, der har været  

 gennemført i fire AF-regioner, og hvor De Samvirkende Invalideorganisationer  

 har været projektleder.
I projektet har det været afprøvet, hvordan personer med en  

 psykisk funktionsnedsættelse har kunnet opnå eller fastholde beskæftigelse  

 ved,  

 at der tilknyttes personlig assistance.
Forsøget viser, at det er muligt at  

 fastholde og integrere mennesker med en psykisk funktionsnedsættelse på  

 arbejdsmarkedet og få nye ind på arbejdsmarkedet ved, at der i forbindelse  

 med  

 en ansættelse eller en fastholdelse er tilknyttet en personlig assistent  

 nogle  

 timer pr. uge.
3. Lovforslagets indhold Med den nuværende lov om kompensation til handicappede i  

 erhverv m.v. har det siden 1998 været muligt at yde personlig assistance til  

 personer med et fysisk handicap (synshandicappede, ordblinde,  

 hørehandicappede  

 og andre med en betydelig nedsat fysisk funktion). 2.800 personer med en  

 fysisk  

 funktionsnedsættelse i 2003 havde personlig assistance.
Tallet steg i 2004  

 til  

 ca. 3.200 og i 2005 til 3.500, og forventningen er, at antallet af personer  

 med  

 handicap, der anvender ordningen, også fremover vil stige.
Med lovforslaget f  

 oreslås  

 det  

 at ændre målgruppen for  

 personlig assistance, så målgruppen udvides til at omfatte personer med  

 en  

 varig og betydelig nedsat psykisk funktionsnedsættelse.
Lovens indhold i  

 forhold til personlig assistance til personer med en fysisk  

 funktionsnedsættelse fastholdes.
Der sker alene den ændring, at de i lovens  

 fire målgrupper (synshandicappede, ordblinde, hørehandicappede og andre med  

 en  

 betydelig nedsat fysisk funktion) med lovforslaget under ét betegnes som  

 personer med en varig og betydelig funktionsnedsættelse.
Med forslaget  

 ligestilles personer med en fysisk og personer med en psykisk  

 funktionsnedsættelse  

 i forhold til  

 mulighederne i lov om kompensation til handicappede i erhverv m.v.
3.1 Lovforslagets målgruppe Personer med en psykisk funktionsnedsættelse er en fælles  

 betegnelse for forskellige typer af funktionsnedsættelser.
Lovforslaget  

 omfatter derfor både personer, der har en psykisk funktionsnedsættelse i form  

 af sindslidelse og personer, der har en (cognitiv) funktionsnedsættelse i  

 form  

 af en hjerneskade eller udviklingshandicap.
Med forslaget kan personer med  

 bl.a.
ADHD, hjerneskader, sindslidelser eller udviklingshæmmede få tilknyttet  

 en  

 personlig assistent i forbindelse med beskæftigelse.
Der er ikke oplistet diagnosegrupper, der kan få tilknyttet  

 en personlig assistance, da en sådan liste ikke vil være udtømmende.
Nye  

 undersøgelsesmetoder kan resultere i nye diagnosegruppers opdukken, og de  

 kendte grupper differentieres i takt med erhvervelse af ny viden.
I sager om ansøgning om støtte til personlig  

 assistance til en person i erhverv med en psykisk  

 funktionsnedsættelse vil  

 der formentlig i flere tilfælde inden der ansøges om personlig  

 assistance af kommunen være blevet foretaget en vurdering af  

 ansøgerens arbejdsevne ved anvendelse af arbejdsevnemetoden.
Der  

 foreligger  

 i de tilfælde en samlet beskrivelse af personens faglige og  

 personlige ressourcer, udviklingsmuligheder og barrierer sammenholdt med en  

 vurdering af, hvilke konkrete jobfunktioner personen kan varetage på  

 arbejdsmarkedet.
Efter lovgivningen skal kommunen altid anvende  

 arbejdsevnemetoden i behandlingen af sager om revalidering, fleksjob og  

 førtidspension, men kommunen vil også i andre sager kunne udarbejde en  

 ressourceprofil.
Staten i jobcenteret vil med samtykke fra ansøgeren kunne  

 indhente disse oplysninger fra kommunen, og oplysningerne vil kunne indgå i  

 vurderingen af, hvorvidt tilkendelse af en personlig assistance vil  

 styrke  

 personens muligheder for beskæftigelse og for at bevare tilknytningen til  

 arbejdsmarkedet.
 I tilfælde, hvor der er tvivl, om den enkelte er omfattet  

 af målgruppen for loven, vil staten i jobcenteret kunne indhente lægelige  

 oplysninger om den psykiske funktionsnedsættelse, der kan indgå i vurderingen  

 af, om den enkelte er omfattet af målgruppen for loven.
 Varig  

 funktionsnedsættelse betyder, at funktionsnedsættelsen ikke er af en  

 midlertidig og forbigående karakter.  

 Lovforslaget indeholder således ikke  

 mulighed for tilskud til personlig assistance for personer, der pådrager sig  

 f.  

 eks. en midlertidig depression, der ikke har varige følgevirkninger, eller fx  

 erhverver sig en hjerneskade, hvor skaderne forsvinder ved genoptræning.
Det skal bemærkes, at lovforslaget ikke omfatter personer,  

 der har problemer med at opnå eller bevare beskæftigelse alene på grund af  

 stofmisbrug, alkoholisme eller lignende.
Personer med et misbrug er omfattet  

 af  

 behandlingsmuligheder, der sigter på at bringe misbruget til ophør og  

 herigennem opnå eller fastholde tilknytningen til arbejdsmarkedet.
En person,  

 der har erhvervet sig en hjerneskade, som har varige følgevirkninger, fx som  

 følge af et alkoholmisbrug, vil imidlertid være omfattet af lovforslaget.
 3.2 Den personlige assistents opgaver,  

 tilskud til aflønning m.v.
Det foreslås, at de nuværende betingelser videreføres,  

 således at der ikke kan ydes tilskud til personlig assistance, hvis erhvervet  

 er uforeneligt med funktionsnedsættelsen.
Ligeledes gælder fortsat, som i den  

 gældende  

 § 6, at personen med en funktionsnedsættelse selv skal kunne udføre de  

 indholdsmæssige arbejdsopgaver.
Personlig assistance drejer sig om at  

 kompensere for de begrænsninger, der er konsekvensen af personens fysiske  

 eller  

 psykiske funktionsnedsættelse.
En person med psykisk funktionsnedsættelse har  

 behov for bistand, der på faglig eller social vis støtter de funktioner, som  

 følger af beskæftigelsen.
 Personer med en psykisk funktionsnedsættelse kan i forhold  

 til at få eller bevare beskæftigelse have behov for bistand til at overkomme:
  

 	  

 problemer med at  

 overskue arbejdsprocesserne   

 	  

 problemer med at  

 strukturere arbejdet   

 	  

 problemer med  

 hukommelse, opmærksomhed og koncentration   

 	  

 problemer med  

 selvindsigt og social adfærd   

 	  

 problemer med at  

 indgå i et socialt fællesskab, især hvis der er tale om mange personer Behovet for bistand afhænger af den enkeltes  

 funktionsnedsættelse i forhold til den beskæftigelse, der skal varetages.
 Det skal bemærkes, at hvis der sker en ændring i  

 arbejdsforhold eller funktionsnedsættelsens omfang, der har betydning for  

 udbetalingen af tilskuddet, påhviler det personen med funktionsnedsættelsen  

 og  

 virksomheden at give staten i jobcenteret disse oplysninger, jf. § 16 b  

 i  

 gældende lov.
Med den foreslåede udvidelse af målgruppen for personlig  

 assistance gælder de hidtidige principper fortsat for fastsættelsen af  

 tilskuddet til aflønningen, jf. § 8 i loven.
Som udgangspunkt svarer  

 tilskuddets størrelse til den overenskomstmæssige studentertimelønssats inden  

 for statens område.
Der er mulighed for, at der kan ydes et højere tilskud,  

 svarende til den ordinære sats for det pågældende arbejde.
Dette beror på en  

 konkret  

 vurdering, som foretages af staten i jobcenteret.
For personer med en psykisk  

 funktionsnedsættelse kan det f. eks. være en situation, hvor der er tale om,  

 at  

 der er behov for en særlig bistand i forhold til funktionsnedsættelser, der  

 knytter sig til funktioner, der har mere social karakter (f.eks. opgaver  

 relateret til at være bindeled til kolleger eller til at korrigere den  

 enkeltes  

 adfærd på arbejdspladsen). Her kan der derfor være behov for, at assistenten  

 har visse faglige kvalifikationer på det pågældende område for at kunne  

 varetage opgaverne.
Imidlertid kan det også være en situation, hvor  

 opgaverne,  

 der skal udføres af assistenten kræver, at assistenten har en bestemt faglig  

 indsigt.
F.eks. kan typen af assistentens opgaver for en folkeskolelærer  

 forudsætte, at assistenten selv har tilsvarende kompetencer.
 Staten i jobcenteret kan, evt. i samarbejde med andre  

 jobcentre, i fornødent omfang etablere netværk for de personlige assistenter,  

 der er ansat i virksomhederne (supervision). Erfaringer viser, at mennesker,  

 der fungerer som personlige assistenter for personer med psykiske  

 funktionsnedsættelser, har behov for at drøfte de problemstillinger, de møder  

 i  

 deres arbejdsmæssige hverdag, med ligestillede.
4. Økonomiske og administrative konsekvenser  

 for det offentlige Forslaget vil have begrænsede økonomiske konsekvenser for  

 det offentlige, da ordningen ikke skønnes at omfatte mere med 265 personer på  

 landsplan pr. år.
 Den foreslåede ændring medfører en merudgift i forhold til  

 den eksisterende ordning.
Lovforslaget foreslås at træde i kraft den 1. juli 2007, og  

 merudgifterne til ordningen anslås derfor, på grund af halvårseffekt og  

 indfasning i 2007 at være 9,0 mio. kr. for staten.
Fra 2008 og frem skønnes  

 udgiften til 20 mio. kr. årligt for staten til tilskud til lønudgifter til  

 personlig assistance.
 Lovforslaget har ingen økonomiske og administrative  

 konsekvenser for kommuner og regioner.
5. Økonomiske og administrative konsekvenser  

 for erhvervslivet Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges Økonomi- og Erhvervsministeriets  

 virksomhedspanel.
Styrelsen vurderer ikke, at forslaget indeholder  

 administrative konsekvenser for erhvervslivet i et omfang, der berettiger, at  

 det bliver forelagt virksomhedspanelet.
Forslaget bør derfor ikke forelægges  

 Økonomi- og Erhvervsministeriets virksomhedspanel.
 Lovforslaget har ingen økonomiske konsekvenser for  

 erhvervslivet.
6. Miljømæssige konsekvenser Forslaget har ikke miljømæssige konsekvenser.
7. Administrative konsekvenser for borgerne Forslaget har ingen administrative konsekvenser for  

 borgerne.
8. Forholdet til EU-retten Forslaget ligger inden for kommissionens  

 gruppefritagelsesordning for beskæftigelse (Kommissionens forordning (EF) Nr.  

 2204/2003 af 12. december 2002 om anvendelse af EF-traktatens artikel 87 og  

 88  

 på statsstøtte til beskæftigelse). Forslaget vurderes derfor ikke at have  

 EU-retlige konsekvenser.
9. Høring Forslaget har været sendt i høring i:
 Beskæftigelsesrådet, Center for Ligebehandling af  

 handicappede, Det centrale Handicapråd, Kristelig Fagbevægelse, Kristelig  

 Arbejdsgiverforening, Foreningen af socialchefer, Dansk  

 Socialrådgiverforening,  

 Ankestyrelsen, Rådet for frivilligt socialt arbejde, Rådet for socialt  

 udsatte,  

 Statsforvaltningerne i Danmark, Jobrådgivernes brancheforening og De  

 Samvirkende Invalideorganisationer.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgift Økonomiske konsekvenser for stat, kommuner og regioner Ingen Stat:
 2007: 9,0 mio. kr.
 2008 og frem: 20 mio. kr. årligt.
 Kommune:
Ingen Regioner:
Ingen Administrative konsekvenser for stat, kommuner og  

 regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til de enkelte bestemmelser Til § 1 Til nr. 1 Efter gældende regler kan der ydes personlig assistance til  

 personer med en fysisk funktionsnedsættelse.
Ved lovforslaget foreslås målgruppen udvidet, så den  

 fremover også omfatter personer med en varig og betydelig psykisk  

 funktionsnedsættelse.
Med personer med en psykisk funktionsnedsættelse menes  

 mennesker, der har en psykisk begrænsning.
Det kan være personer med bl.a.  

 ADHD, hjerneskader, sindslidelser eller udviklingshæmmede.
 Varig  

 funktionsnedsættelse betyder, at funktionsnedsættelsen ikke er af en  

 midlertidig og forbigående karakter.  

 Lovforslaget indeholder således  

 ikke mulighed for tilskud til personlig assistance for personer, der pådrager  

 sig f. eks. en midlertidig depression, der ikke har varige følgevirkninger,  

 eller fx erhverver sig en hjerneskade, hvor skaderne forsvinder ved  

 genoptræning.
For personer med en psykisk funktionsnedsættelse skal  

 bistanden alene bestå af kompensation for de begrænsninger, der er en  

 konsekvens af personens psykiske funktionsnedsættelse.
Kompensationen skal  

 gøre  

 personen i stand til at udføre sine arbejdsopgaver.
 En personlig assistents opgaver for en person med en  

 psykisk funktionsnedsættelse kan fx bestå i at:
   

 	  

  

 Skabe overblik i arbejdsdagen,  

  

 f. eks. ved sammen med den ansatte med handicap at udforme en liste over  

 arbejdsopgavernes fordeling på daglige, ugentlige eller månedlige funktioner.  

 Ved arbejdstids begyndelse gennemgås listen med dagens aktuelle funktioner.
   

 	  

  

 Strukturere arbejdsopgaverne.  

 Mange mennesker med psykiske funktionsnedsættelser har vanskeligt ved at  

 strukturere deres arbejde, så den mest hensigtsmæssige rækkefølge sikres.  

 Behovet for støtte til denne funktion kan være meget varierende fra en enkelt  

 eller få gange på en arbejdsdag til løbende korrektioner.
  

 	  

  

 Fastholde fokus i arbejdsfunktionen.  

 Nogle mennesker med psykiske funktionsnedsættelser bliver let afledt og skal  

 holdes fast i deres egen arbejdsfunktion.
Et eksempel kan være bibliotekaren  

 med ADHD, der er tilbøjelig til at fordybe sig i læsestoffet i stedet for at  

 udføre  

 opgaven.
  

 	  

  

 Få løbende hjælp til at indlære og træne  

 nye arbejdsfunktioner, men også at fastholde de allerede indlærte  

 arbejdsfunktioner.
Når en virksomhed får nye opgaver, medfører det  

 ofte ændrede faglige krav til medarbejderne.
Målgruppen vil i disse  

 situationer  

 ofte have behov for mere tid til at omstille sig til nye funktioner, ligesom  

 ekstra løbende oplæring og optræning kan være nødvendig.
Træning tager ikke  

 sigte på at udføre det konkrete arbejde for den ansatte med  

 funktionsnedsættelse, men at støtte den pågældende i at erhverve sig viden og  

 øvelse i de nye arbejdsopgaver, så de kommer til at indgå som en del af de  

 faglige kompetencer.
   

 	  

  

 Overskue og gennemføre arbejdsopgaver.  

 Der kan være brug for støtte til dels at få arbejdsopgaverne delt op i mindre  

 og mere overskuelige opgaver dels at sikre, at alle delopgaverne er udført  

 ved  

 arbejdsdagens ophør.
   

 	  

  

 Være bindeled til kolleger.  

 Nogle mennesker i målgruppen har vanskeligt ved at forholde sig til flere  

 personer; de har behov for primært at have kontakt til den personlige  

 assistent.
  

 	  

  

 Kunne deltage i virksomhedens sociale  

 liv.
Hvis man ikke er opvokset med at færdes blandt alle slags  

 mennesker, kan man have brug for støtte til at lære, hvordan de sociale koder  

 skal aflæses for ikke at falde i gennem hos de andre medarbejdere i  

 virksomheden.
Omvendt kan kolleger også have svært ved at korrigere den  

 ansatte  

 med funktionsnedsættelse; de kan i stedet sige det til den personlige  

 assistent, der kan bringe det videre.
  

 	  

  

 Få hjælp til at rette uhensigtsmæssig  

 adfærd.
Nogle har brug for løbende støtte til at få korrigeret en  

 adfærd, som ikke er forenelig med virksomhedens kodeks; f. eks. vil mennesker  

 med en erhvervet hjerneskade lokaliseret til frontallappen ofte have skadet  

 deres evne til at styre deres temperament.
 I forhold til personer med en fysisk funktionsnedsættelse  

 har personer med en psykisk funktionsnedsættelse således behov for en anden  

 type bistand.
 I den gældende lovgivning kan der ydes personlig assistance  

 til personer, der på grund af:
1)  

 	  

 synsnedsættelse er  

 ude af stand til eller kun med uforholdsmæssigt besvær er i stand til at  

 læse, 2)  

 	  

 alvorligt  

 hørehandicap har særlige behov for bistand ved udførelsen af erhverv m.v.,  

 herunder tolkebistand, 3)  

 	  

 meget betydeligt  

 nedsat funktion som følge af et handicap har behov for praktisk bistand ved  

 udførelse af arbejdsfunktioner, eller 4)  

 	  

 handicap i øvrigt  

 har anden alvorligt nedsat funktion, der giver behov for særlig bistand i  

 forbindelse med udøvelse af erhverv m.v.
 Det foreslås med lovændringen, at disse fire målgrupper  

 under ét betegnes personer med en varig og betydelig fysisk  

 funktionsnedsættelse.  

 Bestemmelsens nuværende indhold i forhold til personer med en fysisk  

 funktionsnedsættelse ændres ikke ved denne lovændring.
Til nr. 2 Efter gældende regler kan personer med en fysisk  

 funktionsnedsættelse få tilskud til personlig assistance under  

 efteruddannelse  

 forud for påbegyndelse af et konkret ansættelsesforhold.
Bestemmelsens  

 nuværende indhold i forhold til personer med en fysisk funktionsnedsættelse  

 ændres ikke ved denne lovændring.
 Det foreslås, at målgruppen for støtte under  

 efteruddannelse forud for påbegyndelse af et konkret ansættelsesforhold også  

 omfatter personer med en varig og betydelig psykisk funktionsnedsættelse, jf.  

 forslaget i nr. 1.
Til nr. 3 Efter gældende regler kan personer med en fysisk  

 funktionsnedsættelse få bistand til praktiske opgaver, som følger af  

 beskæftigelsen og som den pågældende som følge af funktionsnedsættelsen ikke  

 selv kan udføre.  

 B  

 estemmelsens  

 nuværende indhold i forhold til personer med en fysisk funktionsnedsættelse  

 foreslås ikke ændret ved dette lovforslag.
Idet det foreslås, at lovens målgruppe udvides, jf.  

 bemærkningerne til nr. 1, ændres § 6 ligeledes.
Bestemmelsen ændres  

 således, at personer med en psykisk funktionsnedsættelse kan få personlig  

 assistance til de særlige opgaver, der følger af beskæftigelsen og som den  

 pågældende som følge af funktionsnedsættelsen ikke kan selv kan udføre.
Til nr. 4 Idet det foreslås, at lovens målgruppe udvides, jf.  

 bemærkningerne til nr. 1, er der foretaget konsekvensændringer i § 7.  

 B  

 estemmelsens nuværende indhold i  

 forhold til personer med en fysisk funktionsnedsættelse ændres ikke ved den  

 foreslåede formulering.
Til nr. 5 Efter gældende regler skal ansøgning om personlig  

 assistance behandles af staten i jobcenteret i den kommune, hvor virksomheden  

 er beliggende.
Er personen med funktionsnedsættelsen ledig skal ansøgning  

 behandles  

 af staten i jobcenteret i den kommune, hvor den ledige er bosat.
Det  

 foreslås,  

 at ansøgning i alle tilfælde skal indgives til staten i jobcenteret i den  

 kommune, hvor personen med funktionsnedsættelsen er bosat.
Forslaget betyder, at det i alle tilfælde er det jobcenter,  

 hvor personen med funktionsnedsættelsen er bosat, der skal vurdere, om  

 personen  

 skal have støtte til personlig assistance.
Det er det jobcenter, hvor  

 personen  

 er bosat, der har det største kendskab til personens arbejdsevne.
Det er  

 endvidere jobcenteret i den kommune, hvor personen er bosat, der varetager  

 beskæftigelsesindsatsen over for personer, der har en arbejdsevne.
Det vil  

 derfor være mest hensigtsmæssigt, at det også er i dette jobcenter, at  

 spørgsmålet om personlig assistance bliver behandlet.
 Forslaget betyder, at virksomheden skal anmode staten i  

 jobcenteret i personens bopælskommune om refusion for udgiften til den  

 personlige assistent og ikke som efter gældende lovgivning staten i  

 jobcenteret  

 i den kommune, hvor virksomheden er beliggende.
Til § 2 Det foreslås, at loven træder i kraft den 1. juli 2007.
Lovforslaget sammenholdt med gældende lov Gældende formulering Lovforslaget 1.  

  

 § 4  

 affattes således; § 4.  

  

 Der kan ydes personlig assistance til  

 ledige, lønmodtagere og selvstændigt erhvervsdrivende, der på grund af 1)  

 	  

 synsnedsættelse er  

 ude af stand til eller kun med uforholdsmæssigt besvær er i stand til at  

 læse, 2)  

 	  

 alvorligt  

 hørehandicap har særlige behov for bistand ved udførelsen af erhverv m.v.,  

 herunder tolkebistand, 3)  

 	  

 meget betydeligt  

 nedsat funktion som følge af et handicap har behov for praktisk bistand ved  

 udførelse af arbejdsfunktioner, eller 4)  

 	  

 handicap i øvrigt  

 har anden alvorligt nedsat funktion, der giver behov for særlig bistand i  

 forbindelse med udøvelse af erhverv m.v.
Stillingskategorier m.v.
»Der kan ydes personlig assistance til ledige, lønmodtagere og  

 selvstændigt erhvervsdrivende, der på grund af en varig og betydelig fysisk  

 eller psykisk funktionsnedsættelse har behov for særlig personlig bistand.« 2.  

  

 § 5,  

 stk. 2, affattes således:
§ 5.  

  

 Personlig assistance kan ydes under  

 beskæftigelse i 1)  

 	  

 stillinger på  

 ordinære løn- og ansættelsesvilkår, 2)  

 	  

 individuel  

 jobtræning, jf. kapitel 9 i lov om en aktiv arbejdsmarkedspolitik, 3)  

 	  

 fleksjob, jf. lov  

 om aktiv socialpolitik §§ 71-73, eller 4)  

 	  

 skånejob til  

 personer, der modtager social pension, jf. lov om aktiv socialpolitik  

 §§ 75-77.
»  

 Stk. 2.  

  

 Ledige  

 personer med en varig og betydelig fysisk eller psykisk funktionsnedsættelse  

 kan få tilskud til personlig assistance under efteruddannelse forud for  

 påbegyndelse af et konkret ansættelsesforhold.« Stk. 2.  

  

 Ledige personer med et handicap kan  

 få tilskud til personlig assistance under efteruddannelse forud for  

 påbegyndelse  

 af et konkret ansættelsesforhold.
 3.  

  

 § 6  

 affattes således:
§ 6.  

  

 Tilskud ydes til en virksomhed til aflønning  

 m.v. af en personlig assistent for en ansat eller for en, der skal ansættes i  

 virksomheden, eller virksomhedens indehaver.
Den personlige assistent skal  

 bistå den handicappede person med de praktiske arbejdsfunktioner, som følger  

 af beskæftigelsen, og som den pågældende på grund af handicappet ikke selv  

 kan udføre.
Der kan ikke ydes tilskud til personlig assistance, hvis  

 erhvervet er uforeneligt med handicappet.
 »  

 § 6.  

  

 Tilskud ydes til en virksomhed til aflønning m.v. af en  

 personlig assistent for en ansat eller for en person, der skal ansættes i  

 virksomheden, eller virksomhedens indehaver.
 Stk. 2.  

  

 Den  

 personlige assistent skal bistå personen med funktioner, der følger af  

 beskæftigelsen, og som den pågældende på grund af funktionsnedsættelsen har  

 behov for særlig personlig assistance til.
Stk. 3.  

  

 Der kan  

 ikke ydes tilskud til personlig assistance, hvis erhvervet er uforeneligt med  

 funktionsnedsættelsen.« 4.  


  

 § 7, stk. 3, 3. pkt.  

  

 ,  

 affattes således:
 § 7.
 Stk. 2.
Stk. 3.  

  

 Tilskud  

 kan ydes for assistance i gennemsnitlig indtil 20 timer pr. uge for en  

 bestemt periode eller indtil videre.
I forbindelse med efteruddannelse forud  

 for et konkret ansættelsesforhold, jf. § 5, stk. 2, kan der ydes  

 tilskud op til fuld tid.
En handicappet person, der har mere end ét af de i  

 § 4 nævnte handicap eller i øvrigt har et betydeligt handicap, kan efter  

 en konkret vurdering få tilskud op til fuld tid.
»En person, der har mere end én funktionsnedsættelse eller har  

 en meget betydelig funktionsnedsættelse, kan efter en konkret vurdering få  

 tilskud op til fuld tid.« 5.  

  

 § 16  

 a, stk. 2, 1. pkt., affattes således:
 § 16 a.
Stk. 2.  

  

 Ansøgning  

 om personlig assistance indgives af den handicappede person til staten i  

 jobcenteret i den kommune, hvor virksomheden er beliggende, eller, hvis  

 personen med handicap er ledig, til staten i jobcenteret i den kommune, hvor  

 personen med handicap er bosat.
Der kan ikke ydes tilskud for perioder, der  

 ligger mere end 3 måneder før ansøgningstidspunktet.
