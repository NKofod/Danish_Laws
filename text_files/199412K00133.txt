Nr LSF 133 Forslag til Lov om ændring af lov om planlægning m.v. (Ændring af reglerne  

 om indkvartering af flygtninge fra det tidligere Jugoslavien) Fremsat af miljø- og energiministeren (Svend Auken) den 18. januar 1995 Vedtaget ved tredjebehandling den 9. maj 1995 Lov nr. 311 af 17/05/1995 § 1 I lov om planlægning, jf. lovbekendtgørelse nr. 746 af 16. august 1994,  

 ændres i § 3 a, stk. 1, 2. pkt., ordene »kan tidsbegrænses«  

 til: »skal tidsbegrænses, dersom kommunalbestyrelsen fremsætter  

 anmodning herom«, og efter stk. 2 indsættes som nyt stykke:
»Stk. 3. Fritagelser meddelt efter stk. 1 finder tillige  

 anvendelse på de i stk. 2 nævnte indkvarteringssteder, som anvendes til  

 indkvartering af personer fra det tidligere Jugoslavien, der er meddelt  

 opholdstilladelse i medfør af udlændingelovens § 7 eller § 9, stk. 2, nr.  

 5.« Stk. 3 bliver herefter stk. 4.
§ 2 I lov nr. 270 af 6. maj 1993 om ændring af lov om planlægning ændres i  

§ 2, stk. 2, »1994-95« til: »1996-97«.
§ 3 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 1. I lov om planlægning, jf. lovbekendtgørelse nr. 746 af 16.  

 august 1994, indsættes i § 3 a efter stk. 2 som nyt stykke:
»Stk. 3. Fritagelser meddelt efter stk. 1, finder tillige  

 anvendelse på de i stk. 2 nævnte indkvarteringssteder, som anvendes til  

 indkvartering af personer fra det tidligere Jugoslavien, der er meddelt  

 opholdstilladelse i medfør af udlændingelovens § 7 eller § 9, stk. 2, nr.  

 5.« Stk. 3 bliver herefter stk. 4.
§ 2 1. I lov nr. 270 af 6. maj 1993 om ændring af lov om planlægning  

 ændres i § 2, stk. 2 »1994-95« til: »1996-97«.
§ 3 Loven træder i kraft dagen efter bekendtgørelsen i Lovtidende.
Bemærkninger til lovforslaget 1. Udskydelse af revision af planlovens § 3 a Efter § 3 a har miljøministeren adgang til at fritage konkrete projekter  

 vedrørende etablering af indkvarteringssteder for asylansøgere og personer  

 fra det tidligere Jugoslavien med midlertidig opholdstilladelse fra  

 planlovens bestemmelser om tilvejebringelse af region-, kommune- og  

 lokalplaner.
For projekter i landzone kan ministeren fritage for kravet om  

 landzonetilladelse.
For projekter, der er omfattet af bestemmelser i en  

 lokalplan eller byplanvedtægt, kan ministeren fritage for overholdelsen af  

 disse bestemmelser.
Bestemmelserne i § 3 a blev indsat i planloven ved lov nr. 270 af 6. maj  

 1993, (jf. lovforslag L 239 Folketingets Forhandlinger 1992/93 spalte 6580,  

 7788, 8621 og 9023, till.
A spalte 7907, till.
B spalte 1205 og till.
C  

 spalte 1191).
 Efter § 2, stk. 2, i ændringsloven fremsætter miljøministeren forslag om  

 revision af planlægningslovens § 3 a inden udgangen af folketingsåret  

 1994-95. Revisionsbestemmelsen, der blev indsat under Folketingets behandling  

 af lovforslaget, er i udvalgsbetænkningen begrundet med, at forslagsstillerne  

 ønsker mulighed for en fornyet debat om, hvorvidt der fortsat er behov for  

 denne særlov.
 Baggrunden for bestemmelserne i § 3 a var det meget betydelige antal  

 asylansøgere, der siden efteråret 1991 blev modtaget her i landet, og som  

 nødvendiggjorde en hurtig og smidig tilvejebringelse af de nødvendige  

 indkvarteringsfaciliteter.
 Adgangen til at fritage for tilvejebringelse af lokalplan m.v. er pr. 15.  

 november 1994 blevet benyttet i 66 sager, heraf 18 sager om asylcentre i  

 eksisterende bebyggelse og 48 sager om flygtningelandsbyer, med  

 indkvarteringsmuligheder for i alt 12.764 personer.
Pr. 23. oktober 1994 er der for året 1994 registreret i alt 8.481  

 asylansøgere og krigsflygtninge fra det tidligere Jugoslavien.
Til  

 sammenligning modtog Danmark i samme periode i 1993 i alt 14.223 asylansøgere  

 og krigsflygtninge fra det tidligere Jugoslavien.
 Trods de nuværende, lavere indrejsetal findes der fortsat at være behov  

 for at kunne tilvejebringe plangrundlag for flygtningeindkvarteringscentre  

 ved proceduren efter planlovens § 3 a.
Hvis § 3 a ophævedes, ville etablering af et indkvarteringssted i de  

 fleste tilfælde kræve udarbejdelse af en lokalplan, hvilket erfaringsmæssigt  

 er en tidskrævende procedure.
Det ville gælde for såvel flygtningslandsbyer  

 som indkvarteringscentre i eksisterende ejendomme - i nogle tilfælde selvom  

 disse tidligere har været anvendt til anden form for indkvartering, herunder  

 hotel, kursusejendom eller kaserne.
Det bemærkes, at tilvejebringelsen af fornødent plangrundlag ikke kun har  

 betydning i forbindelse med en udvidelse af den eksisterende centerkapacitet.  

 Der forestår et omfattende arbejde med at erstatte eksisterende dårlig  

 og/eller dyr centerkapacitet med bedre og billigere indkvartering - i første  

 række i form af flygtningelandsbyer.
Indkvarteringssituationen kan således  

 ikke opfattes som statisk, selvom indrejsetallene er faldet i forhold til  

 1992-93, som var baggrund for indførelsen af § 3 a.
Endelig er prognoser om fremtidige indrejsetal - særlig for såvidt angår  

 indrejsende fra det tidligere Jugoslavien - forbundet med stor usikkerhed.
En  

 forværring af forholdene i Bosnien - eller i omliggende områder - vil på kort  

 tid kunne medføre fornyede behov for hurtig etablering af  

 indkvarteringssteder.
Derfor finder regeringen det nødvendigt at have  

 proceduren efter § 3 a til rådighed.
 Det skal bemærkes, at bestemmelsen i § 3 a også vil kunne finde anvendelse  

 ved etablering af særlige modtagecentre med overnatningsmulighed, hvis det  

 viser sig nødvendigt at oprette aflastningscentre for modtagecentrene i  

 Sandholm og Avnstrup.
Ved lovforslagets § 2 foreslås § 3 a derfor bevaret.
Det foreslås  

 samtidig, at bestemmelsen tages op til fornyet revision i folketingsåret  

 1996/97, således at der på baggrund af udviklingen i 1995 og 1996 påny kan  

 tages stilling til behovet for den særlige planprocedure i lyset af de nyeste  

 vurderinger af spørgsmålet om stigning i antallet af asylansøgere.
2. Udvidelse af anvendelsesområdet for planlovens § 3 a Lov om midlertidig opholdstilladelse til visse personer fra det tidligere  

 Jugoslavien m.v. åbner mulighed for, at myndighederne, såfremt man giver en  

 person midlertidig opholdstilladelse, kan udskyde sagsbehandlingen af  

 vedkommendes asylansøgning.
Udskydelsen kan maksimalt gælde i 2 år.
De første  

 beslutninger om udskydelse af sagsbehandlingen blev truffet i december 1992.  

 Dette indebærer, at asylmyndighederne skal påbegynde asylsagsbehandlingen af  

 de første sager i december 1994.
Folketinget har den 12. januar 1995 vedtaget et forslag til lov om ændring  

 af lov om midlertidig opholdstilladelse til visse personer fra det tidligere  

 Jugoslavien m.v., udlændingeloven og lov om social bistand (behandling af  

 asylansøgninger fra personer fra det tidligere Jugoslavien med midlertidig  

 opholdstilladelse m.v.) (lovforslag nr.
L 86).
 Ved ændringsloven er der som § 9, stk. 2, nr. 5, indsat en bestemmelse i  

 udlændingeloven, hvorefter der kan meddeles opholdstilladelse til en  

 udlænding med opholdstilladelse i medfør af lov om midlertidig  

 opholdstilladelse til visse personer fra det tidligere Jugoslavien m.v., hvis  

 den pågældende uden for de i udlændingelovens § 7, stk. 1 og 2, nævnte  

 tilfælde på grund af krigshandlinger eller lignende uroligheder i det område  

 vedkommende ellers kan vende tilbage til, må antages at have behov for  

 fortsat midlertidig beskyttelse.
I takt med, at det store antal krigsflygtninge fra det tidligere  

 Jugoslavien får behandlet deres ansøgning om opholdstilladelse efter  

 udlændingelovens § 7, finder regeringen det påkrævet, at der skabes mulighed  

 for at lade personer fra denne gruppe, der meddeles opholdstilladelse i  

 medfør af udlændingelovens §§ 7 eller 9, stk. 2, nr. 5, og som ikke  

 umiddelbart kan skaffes anden boligindkvartering, forblive på deres nuværende  

 indkvarteringssteder i en periode, indtil der er skaffet dem anden varig  

 boligindkvartering.
Anvendelsesområdet for fritagelser efter planlovens § 3 a  

 foreslås derfor ved lovforslagets § 1 udvidet til også at omfatte  

 indkvartering af disse personer.
3. Lovforslagets økonomiske, administrative, erhvervsøkonomiske og  

 miljømæssige konsekvenser Proceduren efter planlovens § 3 a er enklere end lokalplanproceduren, som  

 den erstatter.
Muligheden for at anvende den enklere procedure betyder ikke,  

 at der rejses et større antal sager om etablering af indkvarteringscentre  

 eller etableres flere centre, end det ville være tilfældet uden bestemmelsen.
 Det skønnes derfor, at lovforslaget ikke har økonomiske eller  

 administrative konsekvenser for det offentlige.
 Lovforslaget har heller ikke erhvervsøkonomiske konsekvenser.
 Lovforslaget har ikke miljømæssige konsekvenser, idet Miljø- og  

 Energiministeriet i de enkelte tilfælde foretager den vurdering af et forslag  

 til placering af et indkvarteringscenter, som ellers skulle være foretaget i  

 forbindelse med tilvejebringelsen af lokalplanen.
4. Hørte myndigheder og organisationer Lovforslaget er udarbejdet efter forhandling med Indenrigsministeriet.  

 Udkast til lovforslaget har for så vidt angår forslaget om udskydelse af  

 revisionen af planlovens § 3 a været forelagt Finansministeriet,  

 Erhvervsministeriet, Kommunernes Landsforening, Amtsrådsforeningen i Danmark,  

 Københavns Kommune, Frederiksberg Kommune og Danmarks Naturfredningsforening  

 til udtalelse.
Forslaget om udvidelse af anvendelsesområdet for § 3 a er  

 indarbejdet efterfølgende.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 1. I lov om planlægning, jf. lovbekendtgørelse nr. 746 af 16.  

 august 1994, indsættes i § 3 a efter stk. 2 som nyt stykke:
»Stk. 3. Fritagelser meddelt efter stk. 1, finder tillige  

 anvendelse på de i stk. 2 nævnte indkvarteringssteder, som anvendes til  

 indkvartering af personer fra det tidligere Jugoslavien, der er meddelt  

 opholdstilladelse i medfør af udlændingelovens § 7 eller § 9, stk. 2, nr.  

 5.« Stk. 3 bliver herefter stk. 4.
§ 3 a.
Med henblik på etablering af de i stk. 2 nævnte  

 indkvarteringssteder kan miljøministeren efter indstilling fra  

 indenrigsministeren fritage bygge- og anlægsarbejder og ændret anvendelse af  

 eksisterende bebyggelse for at overholde lovens bestemmelser om  

 tilvejebringelse af region-, kommune- og lokalplaner, bestemmelserne om  

 tilladelse efter lovens § 35, stk. 1, samt bestemmelser i lokalplaner og de  

 planer m.v., der er opretholdt efter § 68, stk. 2. Fritagelsen kan  

 tidsbegrænses.
 Stk. 2. Bestemmelsen i stk. 1 omfatter indkvarteringssteder for  

 asylansøgere, der tilvejebringes i henhold til udlændingelovens § 42 a, og  

 indkvarteringssteder, der tilvejebringes i henhold til § 7 i lov om  

 midlertidig opholdstilladelse til visse personer fra det tidligere  

 Jugoslavien m.v.
Stk. 3. Inden miljøministeren træffer beslutning efter stk. 1,  

 indhenter ministeren en udtalelse fra vedkommende amtsråd og  

 kommunalbestyrelse.
Kommunalbestyrelsen skal forestå en oplysningsvirksomhed  

 om projektet, inden udtalelsen afgives.
Miljøministeren fastsætter en frist  

 for amtsrådets henholdsvis kommunalbestyrelsens udtalelse.
§ 2 1. I lov nr. 270 af 6. maj 1993 om ændring af lov om planlægning  

 ændres i § 2, stk. 2 »1994-95« til: »1996-97«.
 § 2. Loven træder i kraft dagen efter bekendtgørelsen i  

 Lovtidende.
 Stk. 2. Miljøministeren fremsætter forslag om revision af  

 planlægningslovens § 3 a inden udgangen af folketingsåret 1994-95.
Efter 2. behandling den 2. maj 1995 § 1 I lov om planlægning, jf. lovbekendtgørelse nr. 746 af 16. august 1994,  

 ændres i § 3 a, stk. 1, 2. pkt., ordene »kan tidsbegrænses«  

 til: »skal tidsbegrænses, dersom kommunalbestyrelsen fremsætter  

 anmodning herom«, og efter stk. 2 indsættes som nyt stykke:
»Stk. 3. Fritagelser meddelt efter stk. 1 finder tillige  

 anvendelse på de i stk. 2 nævnte indkvarteringssteder, som anvendes til  

 indkvartering af personer fra det tidligere Jugoslavien, der er meddelt  

 opholdstilladelse i medfør af udlændingelovens § 7 eller § 9, stk. 2, nr.  

 5.« Stk. 3 bliver herefter stk. 4.
§ 2 I lov nr. 270 af 6. maj 1993 om ændring af lov om planlægning ændres i  

§ 2, stk. 2, »1994-95« til: »1996-97«.
§ 3 Loven træder i kraft dagen efter bekendtgørelsen i Lovtidende.
