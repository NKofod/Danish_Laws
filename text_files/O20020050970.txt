Resumé En kvinde klagede over at en kommune først tilbød hende et  

 fuldtids fleksjob ca. 1½ år efter at reglerne herom var trådt i kraft.
Hun  

 var  

 før reglernes ikrafttræden ansat i beskyttet beskæftigelse med løntilskud, og  

 hun ønskede en fuldtidsstilling, men havde i hele perioden kun haft en  

 deltidsstilling.  

 Kvinden ønskede nu at kommunen  

 skulle godtgøre hende lønforskellen.
Ombudsmanden udtalte at det  

 var meget kritisabelt at kommunen først tilbød kvinden en fuldtidsstilling  

 mere  

 end 1½ år efter at reglerne om fleksjob blev indført.
Ombudsmanden mente også  

 at kommunen havde tilsidesat sin vejledningspligt i væsentligt omfang ved  

 ikke  

 at have oplyst kvinden om de nye regler eller på anden måde at have fulgt op  

 på  

 hendes sag.
Ombudsmanden mente derfor ikke at det kunne udelukkes at kvinden  

 skulle stilles som om hun ved reglernes ikrafttræden havde fået tilbudt - og  

 påbegyndt - et fleksjob på fuld tid, og henstillede derfor til kommunen at  

 genoptage sagen med henblik på at få afklaret i hvilket omfang kommunen var  

 forpligtet til at yde kvinden en økonomisk kompensation. (J.nr.  

 2000-1718-059).
Ansat i deltidsstilling ikke tilbudt fleksjob på fuld tid Det fremgår  

 af sagen at Silkeborg Kommune den 24. august 1995 traf afgørelse om  

 etablering  

 af beskyttet beskæftigelse - en såkaldt 50/50- stilling - for A.
Stillingen  

 bestod i et arbejde som pædagogmedhjælper, og arbejdstiden var på 37 timer  

 ugentlig.
 A var på dette tidspunkt  

 gravid, og hun blev den 29. august 1995 sygemeldt på grund af bækkenløsning.
Efter afholdt barsels- og  

 forældreorlov blev A den 8. september 1997 ansat i en institution med en  

 ugentlig arbejdstid på 30 timer.
Silkeborg Kommune har telefonisk oplyst til  

 en  

 af mine medarbejdere at den pågældende institution er kommunalt drevet.  

 Kommunen var således arbejdsgiver i forbindelse med ansættelsen af A.
Ifølge Silkeborg Kommunes  

 afgørelse af 22. september 1997 var der fortsat tale om beskyttet  

 beskæftigelse  

 i en 50/50-stilling, og stillingen var oprettet   i henhold til  

 bestemmelserne  

 i § 91-95 i Lov om Social Bistand og cirkulære om Bistandslovens bestemmelser  

 om institutionerne under amtskommunerne, punkt 74.
Kommunens afgørelse  

 af 22.  

 september 1997 var ledsaget af en klagevejledning.
 Ifølge sagens akter var A  

 efterfølgende i kontakt med kommunen flere gange frem til den 14. april 1998  

 idet hun søgte kommunen om støtte til kurser mv. i tilknytning til den  

 etablerede beskyttede beskæftigelse.
Af kommunens journalark  

 fremgår det endvidere at kommunens sagsbehandler den 15. januar 1999 havde et  

 møde med bl.a.
A vedrørende arbejdsklimaet på arbejdspladsen hvor A var  

 ansat.  

 Kommunens sagsbehandler fulgte op på dette den 17. februar 1999 hvor der blev  

 afholdt et møde på arbejdspladsen.
Af notatet vedrørende mødet den 17.  

 februar 1999  

 fremgår det følgende afslutningsvis af kommunens journalark:
 (A) fortsætter i fleksjobbet  

 på uændrede vilkår, hvor hun arbejder 30 timer ugtl. og hvor der gives 50%  

 refusion. Den 1. juli 1999 blev der  

 foretaget opfølgning i As sag.
Af kommunens journalark fremgår bl.a.  

 følgende:
( ) (A) er ansat i et  

 fleksjob, men sagen har ikke været vurderet i forhold til de nye regler i  

 aktivloven omkring oprettelse af fleksjob.
Hun blev ansat d. 8/9-97 i en  

 50/50  

 stilling.
 Det besluttes at ændre i  

 vilkårene således, at hun tilbydes et fuldtidsjob på 37 timer ugtl., (dette  

 har  

 været hendes niveau tidligere), men at hendes reelle arbejdstid er 30 timer  

 ugtl. (A) er gået ned i arbejdstid af helbredsmæssige årsager, ikke ud fra  

 ønsket om at arbejde 30 timer.
Det indstilles derfor at hun  

 pr. 1/8-99 overgår til 37 timer ugtl., men reelt kun arbejder 30 timer  

 ugtl. Silkeborg Kommune anførte  

 herefter følgende i et brev til A af 18. august 1999:
 I forbindelse med opfølgning  

 af dit fleksjob skal sagen vurderes ud fra ny lovgivning.
 Det betyder, at du skal  

 tilbydes en fuldtidsstilling, hvis du tidligere har været vant til  

 fuldtidsarbejde.
 Herefter gælder, at din stilling fra 1. august 1999 ændres til en  

 fuldtidsstilling, dvs. 37 timer ugentlig.
 Men under hensyn til  

 oplysningerne om dine helbredsmæssige forhold accepteres, at du reelt kun  

 arbejder 30 timer ugentlig, men som nævnt skal du aflønnes svarende til en  

 fuldtidsstilling, dvs. 37 timer ugentlig.
 Øvrige forhold er uændrede.
 A klagede den 25. januar 2000  

 over denne afgørelse til Det Sociale Nævn for Århus Amt som den 14. februar  

 2000 videresendte klagen til Silkeborg Kommune til revurdering.
I klagen  

 anførte A følgende:
 Sagen drejer sig om, at jeg  

 fik en arbejdsskade i 1991. Derefter er jeg dels i arbejde dels sygemeldt og  

 opsagt med fratrædelse den 30.06.1992. Efter lang sygemelding, samt  

 forskellige  

 arbejdsprøvninger på sygedagpenge, fik jeg bevilget en 50/50 stilling den  

 14.08.95 som ( ) med aflønning på 25 timer ugentligt, resten op til 37 timer  

 var på sygedagpenge.
 Jeg havde barselsorlov fra  

 ca. september 1995. Fødsel og orlov var på sygedagpenge til 14.05.1996.
Derefter havde jeg  

 forældreorlov fra den 15.05.1996-14.05.1997. Jeg startede efter orlov den  

 15.05.1997-14.08.1997 som ( ). Den 15.08.1997 fik jeg bevilget en 50/50  

 stilling, men kun med en aflønning på 30 timer ugentligt.
Det klagede jeg  

 over  

 med det samme, da jeg meget dårligt kunne klare mig for denne aflønning.
Jeg  

 fik som svar, at jeg kun havde krav på løn for det antal timer jeg var i  

 stand  

 til at arbejde, og det var mig umuligt at klare flere arbejdstimer.
Jeg  

 klagede  

 i øvrigt flere gange, men med samme negative resultat.
I august 1999 fik jeg så brev  

 fra Silkeborg Kommune, at min 50/50 stilling var ændret til et flexjob fra  

 01.08.1999 med en aflønning på 37 timer ugentligt.
Denne lov trådte i kraft  

 den  

 01.01.1998, så jeg mener, at jeg har haft krav på en aflønning på fuld tid  

 fra  

 start af.
Grunden til, at jeg først  

 anker sagen nu, er at jeg ikke vidste, og aldrig har fået oplyst at jeg havde  

 en ankemulighed.
Det fremgår ikke et eneste sted på de forskellige  

 ansættelsesbreve.
Håber på velvillig behandling  

 af min anke. Den 1. marts 2000 skrev  

 kommunen følgende til det sociale nævn:
 Klageren anker over  

 forvaltningens afgørelse om ændring af vilkår i fleksjob, jf. vedlagte kopi  

 af  

 brev af 18. august 99. Klageren ønsker aflønning svarende til fuld tid fra 1.  

 januar 98.
 Vedr. klagefrist vil det være  

 rimeligt at bortse fra denne, da klageren ikke i brev af 18. august 99 har  

 fået  

 ankevejledning - positiv afgørelse.
 Klageren blev bevilget  

 beskyttet stilling efter daværende 50/50 ordning fra den 8.9.97.
 I forbindelse med en  

 opfølgning af fleksjobbet 1.7.99 blev aflønningen, jf. nugældende lov ændret  

 til fuld tid, 37 timer ugentlig - men fortsat en reel arbejdstid svarende til  

 30 timer ugentlig.
 Det er besluttet ikke at gå  

 tilbage med aflønning svarende til fuld tid før 1.8.99. Det er korrekt, at  

 daværende bistandslov opererede med en opfølgning på 1 år efter bevillingen.  

 Denne frist er ikke overholdt på grund af prioritering af sagsmængden.
Det er Kommunens opfattelse,  

 at det forhold, at opfølgningsfristen ikke er overholdt i sig selv ikke giver  

 grundlag for efterbetaling.
Der er nærmere tale om et forhold, der vedrører  

 sagsbehandlingen og som i givet fald må behandles som sådan.
Der vedlægges kopi af  

 relevante sagsakter.
Kommunen har revurderet afgørelsen og besluttet at  

 fastholde den. Det sociale nævn traf den 12.  

 april 2000 følgende afgørelse:
 Nævnet har ikke kompetence til at pålægge kommunen at udbetale eventuel  

 kompensation tilbage til 1.1.98.
 Det Sociale Nævn  

  

 stadfæster  

  

 således kommunens afgørelse.
Nævnet finder at kommunen har  

 pligt til at tilbyde Dem et fleksjob på fuld tid.
Nævnet har imidlertid ikke  

 kompetence til at pålægge kommunen at give Dem et tilbud på fuld tid hos en  

 konkret arbejdsgiver, og der er ikke knyttet klagemuligheder til en aftale om  

 et konkret fleksjob mellem arbejdsgiver, arbejdstager og kommunen.
Vedrørende kravet om  

 efterregulering tilbage til 1. januar 1998 har nævnet ikke kompetence til at  

 pålægge kommunen at udbetale en eventuel kompensation for mistet  

 fuldtidsaflønning.
Begrundelsen herfor er, at den ydelse en person ansat i  

 fleksjob modtager er en kombineret arbejdsretlig- og socialydelse, og den  

 sociale ydelse (tilskud til arbejdsgiver) kan kun udbetales, når der  

 foreligger  

 en aftale om fleksjob med arbejdsvilkårene (herunder aftale om timetal, løn  

 og  

 refusion) mellem arbejdsgiver, arbejdstager og kommunen.
Endvidere har nævnet  

 ikke kompetence til at pålægge en arbejdsgiver at udbetale løndelen.
 Herefter finder nævnet det  

 ufornødent at vurdere om De eventuelt er blevet vejledt utilstrækkeligt med  

 et  

 tab til følge, og på hvilket tidspunkt det i givet fald er.
 Den 23. maj 2000 klagede  

 kvinden til mig over myndighedernes afgørelser i sagen.
 I brev af 20. september 2000  

 bad jeg Silkeborg Kommune om en udtalelse i sagen i anledning af hendes  

 klage.
Den 4. oktober 2000 modtog  

 jeg Silkeborg Kommunes udtalelse.
Kommunen anførte i udtalelsen følgende:
 Silkeborg kommune kan i det  

 hele henholde sig til Kommunens udtalelse af 1. marts 2000 vedr. besvarelsen  

 af  

 klagen til Århus Statsamt, Det Sociale Nævn.
Endvidere til Århus Statsamts  

 afgørelse af 12. april 2000.
 Det bemærkes, at der generelt  

 først med lovændringen pr. 1.1.98. var mulighed for at tilbyde fleksjob på  

 fuld  

 tid, selv om den pgl. reelt arbejder færre end 37 timer ugentlig.
 ( ) Der er således ikke tale  

 om, at Kommunen ændrer aftalen til et job med 30 timers beskæftigelse (  

 ).  

 Pgl. kan af helbredsmæssige årsager ikke klare mere end de 30 timer, og som  

 førnævnt var der før 1.1.98 alene mulighed for at yde løn i et fleksjob  

 svarende til den faktiske arbejdstid.
 Den 16. oktober 2000 sendte  

 jeg udtalelsen til retshjælpen med anmodning om bemærkninger til kommunens  

 udtalelse.
Retshjælpen har ikke kommenteret kommunens udtalelse.
I forbindelse med min  

 behandling af sagen bad jeg den 1. februar 2002 Beskæftigelsesministeriet om  

 en  

 udtalelse vedrørende reglerne om fleksjob, navnlig vedrørende  

 overgangsbestemmelserne som blev vedtaget samtidig med indførelsen af  

 reglerne  

 om fleksjob.
As konkrete sag var ikke refereret i brevet til  

 ministeriet idet  

 anmodningen om ministeriets udtalelse var generelt udformet.
Beskæftigelsesministeriet  

 fremkom den 8. april 2002 med en udtalelse.
Ministeriets udtalelse er nærmere  

 omtalt nedenfor.
Ombudsmandens udtalelse Regelgrundlaget for etablering af beskyttede arbejdspladser for  

 enkeltpersoner (50/50-stillinger) Silkeborg Kommunes afgørelser af 24. august 1995 og 22. september 1997 om  

 bevilling af beskyttet beskæftigelse for (A) indeholdt en overordnet  

 henvisning til bistandslovens §§ 91-95, jf. lovbekendtgørelse nr. 1024 af 13.  

 december 1994 med senere ændringer, samt lovbekendtgørelse nr. 110 af 26.  

 februar 1996 med senere ændringer.
Bestemmelserne i bistandslovens §§ 91-95  

 vedrørte rammerne for kommunernes og amtskommunernes etablering af  

 revalideringsinstitutioner, beskyttede virksomheder, individuelt beskyttede  

 enkeltpladser mv. med henblik på beskæftigelse, herunder arbejdsprøvning, for  

 erhvervshæmmede personer.
 Oprettelsen af beskyttede enkeltpladser efter 50/50-ordningen havde hjemmel i  

 den dagældende bistandslovs § 91, særligt stk. 2. På tidspunktet for  

 kommunens afgørelse af 22. september 1997 havde bistandslovens § 91 følgende  

 indhold, jf. lovbekendtgørelse nr. 110 af 26. februar 1996 som ændret ved lov  

 nr. 1188 af 18. december 1996:
§ 91.  

  

 Amtsrådet skal sørge for, at invaliderede og andre erhvervshæmmede har  

 mulighed for optagelse på institutioner til erhvervsmæssig optræning og  

 uddannelse samt arbejdsprøvning og omskoling.
Amtsrådet skal endvidere sørge  

 for, at personer, der af fysiske eller psykiske årsager m.v. ikke er i stand  

 til at fastholde eller opnå normal beskæftigelse i det almindelige  

 erhvervsliv, har mulighed for beskæftigelse på beskyttede virksomheder og  

 lignende eller ved andre erhvervsmæssige foranstaltninger.
Amtsrådet skal  

 herunder sørge for, at personer med nedsat erhvervsevne, der får social  

 pension, har mulighed for ansættelse i individuelt beskyttede enkeltpladser  

 hos private og offentlige arbejdsgivere.
 Stk. 2.  

  

 Kommunalbestyrelsen skal sørge for, at personer med nedsat erhvervsevne, der  

 ikke får social pension, og som ikke kan opnå eller fastholde beskæftigelse  

 på normale vilkår på arbejdsmarkedet, har mulighed for ansættelse i  

 individuelt beskyttede enkeltpladser hos private og offentlige arbejdsgivere.  

 Mulighederne for revalidering til beskæftigelse på normale vilkår skal være  

 udtømt, før der kan oprettes en individuelt beskyttet enkeltplads.
Stk. 3.  

  

 Revalideringsinstitutioner og beskyttede virksomheder m.v.  

 kan oprettes og drives af en eller flere amtskommuner, kommuner eller som  

 selvejende institutioner, med hvilke amtsrådet indgår overenskomst.
I  

 overenskomsten fastsættes bestemmelse om institutionens ledelse og drift, der  

 ikke må påføre andre virksomheder ubillig konkurrence.
 Stk. 4.  

  

 Kommunalbestyrelsen kan oprette og drive beskyttede  

 virksomheder, som især er beregnet for personer med bopæl i kommunen.
Stk. 5.  

  

 Amtsrådet og kommunalbestyrelsen kan oprette individuelt  

 beskyttede enkeltpladser. Silkeborg Kommune traf  

 henholdsvis den 24. august 1995 og den 22. september 1997 afgørelse om  

 etablering af en såkaldt 50/50- stilling for (A). Udfyldende regler om denne  

 form for beskyttet beskæftigelse blev indført ved cirkulære nr. 208 af 14.  

 december 1993 om ændring af cirkulære om bistandslovens bestemmelser om  

 institutioner under amtskommunerne. Ændringscirkulæret rettede sig til  

 samtlige  

 kommuner og amtskommuner.
Cirkulærets pkt. 74 fik herved følgende udformning:
 Til personer i beskyttede  

 arbejdspladser for enkeltpersoner ydes arbejdsvederlag og tilskud efter  

 følgende principper:
Personer, der ikke oppebærer  

 førtidspension, aflønnes i almindelighed inden for intervallet 70-100 pct. af  

 den mindste overenskomstmæssige timeløn, på hvilket den pågældende efter sin  

 alder ville kunne placeres i et normalt arbejdsforhold.
Hvor forholdene gør  

 det  

 muligt, kan der aflønnes efter indsats.
 Tilskuddet i henhold til  

 bistandsloven udgør 50 pct. af den udbetalte løn med tillæg af eventuelle  

 arbejdsgiverbidrag til dagpengefond, ATP m.v., dog højst 50 pct. af den  

 overenskomstmæssige timeløn.
 Indførelse af regler i bistandsloven om etablering og aflønning af  

 fleksjob Ved lov nr. 459 af 10. juni  

 1997 om ændring af lov om social bistand og lov om dagpenge ved sygdom eller  

 fødsel blev bl.a. indført regler om fleksjob.
Af ændringslovens § 1, nr. 6,  

 fremgår det således at der i bistandsloven skulle indsættes et nyt afsnit III  

 A  

 indeholdende bl.a. følgende bestemmelser:
§ 49 a.  

  

 Kommunalbestyrelsen sørger for, at personer med varige  

 begrænsninger i arbejdsevnen, der ikke modtager social pension, og som ikke  

 kan  

 opnå eller fastholde beskæftigelse på normale vilkår på arbejdsmarkedet, har  

 mulighed for at blive ansat i fleksjob hos private eller offentlige  

 arbejdsgivere.
Mulighederne for revalidering til beskæftigelse på normale  

 vilkår skal være udtømte, før der kan tilbydes et fleksjob.
 Stk. 2.  

  

 Socialministeren kan under hensyn til Danmarks  

 internationale forpligtelser fastsætte regler om, at der på visse  

 erhvervsområder ikke er adgang til at beskæftige personer i fleksjob.
Stk. 3.  

  

 Kommunalbestyrelsen giver tilbud om fleksjob.
Amtsrådet kan  

 give tilbud om fleksjob, når det er arbejdsgiver, eller hvis det aftaler  

 dette  

 med kommunalbestyrelsen.
 § 49 b.  

  

 Arbejdsgiveren betaler lønnen til den ansatte.
Stk. 2.  

  

 Kommunalbestyrelsen giver arbejdsgiveren tilskud til  

 lønnen.
Tilskuddet er 1/3, 1/2 eller 2/3 af lønnen afhængig af graden af den  

 nedsatte arbejdsevne.
Stk. 3.  

  

 Tilskuddet beregnes af lønnen med tillæg af udgifter til  

 arbejdsgiverbidrag til ATP samt eventuelle udgifter til andre  

 arbejdsgiverbidrag.
Tilskuddet kan ikke overstige 1/3, 1/2 eller 2/3 af den  

 mindste overenskomstmæssige timeløn på det aktuelle ansættelsesområde eller  

 af  

 den løn, som sædvanligvis gælder for tilsvarende arbejde, med tillæg af  

 udgifter til arbejdsgiverbidrag til ATP samt eventuelle udgifter til andre  

 arbejdsgiverbidrag.
 Stk. 4.  

  

 Tilskuddet efter stk. 3 nedsættes med det beløb, som  

 arbejdsgiveren har ret til efter lov om dagpenge ved sygdom eller fødsel.  

 Socialministeren kan fastsætte regler herom.
§ 49 c.  

  

 Når kommunalbestyrelsen eller amtsrådet har givet tilbud om  

 fleksjob, fastsættes løn og øvrige arbejdsvilkår, herunder arbejdstiden, som  

 udgangspunkt efter de kollektive overenskomster på ansættelsesområdet,  

 herunder  

 de sociale kapitler.
I ikkeoverenskomstdækket ansættelse skal overenskomsten  

 på  

 sammenlignelige områder gælde.
Fastsættelse af løn og øvrige arbejdsvilkår  

 skal  

 ske i samarbejde med de faglige organisationer.
 Stk. 2.  

  

 Kommunalbestyrelsen og amtsrådet har pligt til at give  

 tilbud efter § 49 a på fuld tid, medmindre den ansatte foretrækker  

 deltidsansættelse.
 § 49 g.  

  

 Kommunalbestyrelsen skal løbende følge sager efter reglerne  

 i dette afsnit for at sikre sig, at betingelserne for at give støtte fortsat  

 er  

 opfyldt.
Stk. 2.  

  

 Kommunalbestyrelsen skal foretage opfølgning af en sag  

 senest 6 måneder efter, at støtten er udbetalt første gang.
Herefter skal  

 opfølgningen ske senest 12 måneder efter, at sagen sidst har været  

 vurderet. Ifølge ændringslovens § 1,  

 nr. 7, blev bistandslovens § 91, stk. 2, om beskyttede enkeltpladser efter  

 50/50-ordningen ophævet ved ændringslovens ikrafttræden.
Bestemmelsen i § 91,  

 stk. 2, er citeret i afsnittet ovenfor.
 Ifølge ændringslovens § 3,  

 stk. 2, var følgende overgangsregler gældende:
  

  

 Stk. 2.  

  

 Personer, som ikke modtager social pension, og som ved  

 lovens ikrafttræden er ansat i individuelt beskyttede enkeltpladser, jf.  

 bistandslovens §§ 91-95 og § 138 f, bevarer indtil ansættelsens ophør mindst  

 det indtægtsniveau, der følger af punkt 74 i Socialministeriets cirkulære nr.  

 154 af 17. december 1986 om bistandslovens bestemmelser om institutioner  

 under  

 amtskommunerne, som ændret ved Socialministeriets cirkulære nr. 208 af 14.  

 december 1993, eller af forsøgsgodkendelser i medfør af bistandslovens § 138  

 f.  

 Tilsvarende bevarer arbejdsgiveren indtil ophør af stillingen mindst det  

 procentvise løntilskud, der hidtil er givet i stillingen. Ændringslovens ikrafttræden  

 skulle ifølge lovens § 3, stk. 1, fastsættes af socialministeren.
I  

 forarbejderne til ændringsloven (Folketingstidende 1996-97, tillæg A, s.  

 5716)  

 er bl.a. det følgende anført om lovens ikrafttræden:
Da forslaget om fleksjob  

 rejser spørgsmål i forhold til Den Europæiske Unions regler om statsstøtte,  

 kan  

 reglerne om fleksjob først træde i kraft efter Europa-Kommissionens  

 godkendelse, og det foreslås på denne baggrund, at socialministeren  

 fastsætter  

 tidspunktet for lovens ikrafttræden.
Hvis Europa- Kommissionens godkendelse  

 foreligger inden 1. januar 1998, skal disse bestemmelser træde i kraft denne  

 dato. Reglerne om fleksjob trådte i kraft den 1.  

 januar 1998, jf. bekendtgørelse nr. 882 af 1. december 1997 om ikrafttræden  

 af  

 lov om ændring af social bistand og lov om dagpenge ved sygdom eller fødsel.
 I de almindelige bemærkninger  

 til forslaget til ændringsloven (Folketingstidende 1996- 97, tillæg A, s.  

 5711f) er bl.a. anført følgende:
 Lovforslaget indeholder  

 følgende:
 En forbedring af reglerne om  

 beskyttede enkeltpladser med tilskud til personer, der ikke modtager social  

 pension - de såkaldte 50/50-ordninger.
Det sker ved, at der stilles  

 forslag om fleksjob, som i forhold til gældende regler er forbedret ved, at  

 tilskuddet til arbejdsgiveren bliver fleksibelt.
Det bliver på 1/3, 1/2 eller  

 2/3 af lønnen afhængig af arbejdsevnen.
Samtidig ligestilles offentlige og  

 private arbejdsgivere, idet kommunen alene skal betale arbejdsgiverdelen af  

 lønudgifterne.
Lønnen fastsættes som udgangspunkt efter de kollektive  

 overenskomster,  

 herunder de sociale kapitler.
Det foreslås også, at kommunen får 100 pct.  

 refusion af udgifterne til løntilskud.
Den statslige merudgift til  

 de nuværende 2.200 stillinger skønnes til 12,5 mill. kr. årligt.
Merudgiften  

 modsvares af en besparelse på 6,9 mill. kr. for amterne og kommunerne som  

 offentlige arbejdsgivere og 5,6 mill. kr. for private arbejdsgivere.
I forbindelse med etablering  

 af flere fleksjob kan der være behov for en omlægning af indsatsen i  

 kommunerne.
Et vigtigt element i en sådan indsats kan være opsøgende  

 virksomhed  

 og vejledning overfor arbejdsgivere og allerede ansatte. I lovforslagets bemærkninger til de nye  

 bestemmelser i bistandslovens §§ 49 a, 49 b og 49 c (Folketingstidende  

 1996-97,  

 tillæg A, s. 5712ff) er bl.a. følgende anført:
  

  

 § 49 a I dette lovforslag kaldes  

 beskyttede enkeltpladser til personer, der ikke får social pension, for  

  

 fleksjob  

  

 , og af § 49 a fremgår, at  

 tilbud om fleksjob kan oprettes hos private eller offentlige arbejdsgivere.
§ 49 c Der er vide rammer for den  

 nærmere tilrettelæggelse af arbejdet, som aftales mellem arbejdsgiver og  

 arbejdstager.
Når arbejdstiden tilrettelægges, kan der herved tages hensyn  

 til  

 karakteren af den nedsatte arbejdsevne.
Det betyder fx, at der kan tages  

 hensyn  

 til, at vedkommende kan have behov for hvilepauser, behov for fravær eller  

 behov for periodevis at gå lidt ned i tid.
Det skal bemærkes, at den nedsatte  

 arbejdsevne kan manifestere sig både ved, at den pågældende ikke kan arbejde  

 fuldt effektivt på fuld tid, og ved at den pågældende kan arbejde fuldt  

 effektivt men da kun på nedsat tid.
Efter  

  

 stk. 2  

  

 skal fleksjob tilbydes på fuld tid, medmindre den pågældende  

 foretrækker deltidsansættelse.
Dette er begrundet i, at beskæftigelse efter  

 ordningen skal kunne være et tilstrækkeligt forsørgelsesgrundlag for de  

 pågældende.
Arbejdstiden kan således kun nedsættes efter den pågældendes eget  

 ønske. I tilknytning til at  

 ovennævnte regler (lov nr. 459 af 10. juni 1997) blev indført, udsendte  

 Socialministeriet vejledning om fleksjob m.v. efter bistandslovens §§  

 49a-49d,  

 jf. vejledning nr. 175 af 4. december 1997. Vejledningen repræsenterede et  

 uddrag af udkast til vejledning til lov om aktiv socialpolitik, jf. lov nr.  

 455  

 af 10. juni 1997 med senere ændringer.
Denne vejledningsform blev ifølge  

 vejledningens følgebrev valgt på grund af at det herved kunne undgås at  

 brugerne skulle sætte sig ind i to vejledningssæt - et om bistandsloven og et  

 om aktivloven.
 Vejledningen blev ikke  

 udsendt i henhold til en hjemmelsbestemmelse i ændringsloven.
 Vejledningens pkt. 8.3.1  

 vedrørende bistandslovens § 49c, stk. 2, havde bl.a. følgende indhold:
Fleksjob skal tilbydes på  

 fuld tid, med mindre den pågældende foretrække[r] deltidsansættelse.
Dette er  

 begrundet i, at beskæftigelse efter ordningen skal kunne være et  

 tilstrækkeligt  

 forsørgelsesgrundlag for den pågældende, da der ikke er mulighed for at  

 supplere lønnen med kontanthjælp.
Der er ikke nogen fast grænse  

 for, hvor langt en person kan gå ned i arbejdstid og samtidig modtage løn for  

 fuld arbejdstid.
Samlet set skal arbejdspræstationer sættes i forhold til den  

 begrænsning i arbejdsevnen, som danner grundlag for fastsættelsen af  

 løntilskuddet. Vedrørende overgangsreglerne  

 i ændringslovens § 3, stk. 2, citeret ovenfor, indeholdt vejledningen bl.a.  

 følgende under pkt. 8.8.1.:
Personer, der 31. december  

 1997 er ansat i individuelt beskyttede enkeltpladser til personer, der ikke  

 modtager social pension, herunder individuelt beskyttede enkeltpladser  

 oprettet  

 efter forsøgsbestemmelsen i bistandslovens § 138 f, overgår fra 1. januar  

 1998  

 til ansættelse efter reglerne om fleksjob.
Løntilskuddet vil være uændret.
 I forbindelse med kommunens  

 opfølgning af stillingerne i 1998 bør kommunen som hidtil være opmærksom på,  

 om  

 der er behov for ændringer, herunder om der er behov for ændring af tilskud,  

 f.eks. som følge af ændring af arbejdsevnen.
Hvis aflønningen i allerede  

 oprettede stillinger ændres, finder bestemmelserne om aflønning i fleksjob  

 med  

 løntilskud anvendelse. Reglerne om fleksjob i lov om aktiv  

 socialpolitik Bistandslovens regler om  

 fleksjob blev den 1. juli 1998 afløst af reglerne herom i §§ 71-73, jf. § 70,  

 i  

 den dagældende lov om aktiv socialpolitik, jf. lov nr. 455 af 10. juni 1997  

 med  

 senere ændringer.
Af disse bestemmelser fremgik følgende:
§ 70.  

  

 Kommunen sørger for, at personer under 67 år med varige  

 begrænsninger i arbejdsevnen har mulighed for ansættelse hos private eller  

 offentlige arbejdsgivere i fleksjob efter § 71 og skånejob med løntilskud efter § 75.
 Stk. 2.  

  

 Socialministeren kan under hensyn til Danmarks  

 internationale forpligtelser fastsætte regler om, at der inden for visse  

 erhvervsområder ikke er adgang til at beskæftige personer efter stk. 1.
 Stk. 3.  

  

 Kommunen giver tilbud om job efter stk. 1. Amtskommunen kan  

 give tilbud om job, når den er arbejdsgiver, eller hvis den aftaler dette med  

 kommunen.
§ 71.  

  

 Kommunen sørger for, at personer, der ikke modtager social  

 pension, og som ikke kan opnå eller fastholde beskæftigelse på normale vilkår  

 på arbejdsmarkedet, har mulighed for at blive ansat i fleksjob.
Mulighederne  

 for revalidering til beskæftigelse på normale vilkår skal være udtømte, før  

 der  

 kan tilbydes et fleksjob.
 § 72.  

  

 Arbejdsgiveren betaler lønnen til den ansatte i fleksjob.
 Stk. 2.  

  

 Kommunen giver arbejdsgiveren tilskud til lønnen.  

 Tilskuddet er 1/3, 1/2 eller 2/3 af lønnen afhængig af graden af den nedsatte  

 arbejdsevne.
Stk. 3.  

  

 Tilskuddet beregnes af lønnen med tillæg af udgifter til  

 arbejdsgiverbidrag til ATP samt eventuelle udgifter til andre  

 arbejdsgiverbidrag.
Tilskuddet kan ikke overstige 1/3, 1/2 eller 2/3 af den  

 mindste overenskomstmæssige timeløn på det aktuelle ansættelsesområde eller  

 af  

 den løn, som sædvanligvis gælder for tilsvarende arbejde, med tillæg af  

 udgifter til arbejdsgiverbidrag til ATP samt eventuelle udgifter til andre  

 arbejdsgiverbidrag.
 Stk. 4.  

  

 Tilskuddet efter stk. 3 nedsættes med det beløb, som  

 arbejdsgiveren har ret til efter lov om dagpenge ved sygdom eller fødsel.  

 Socialministeren kan fastsætte regler herom.
§ 73.  

  

 Når kommunen eller amtskommunen har givet tilbud om fleksjob,  

 fastsættes løn og øvrige arbejdsvilkår, herunder arbejdstiden, som  

 udgangspunkt  

 efter de kollektive overenskomster på ansættelsesområdet, herunder efter de  

 sociale kapitler.
I ikke overenskomstdækket ansættelse skal overenskomsten på  

 sammenlignelige områder gælde.
Fastsættelse af løn og øvrige arbejdsvilkår  

 skal  

 ske i samarbejde med de faglige organisationer.
Stk. 2.  

  

 Kommunen og amtskommunen har pligt til at give tilbud om  

 fleksjob på fuld tid, medmindre den ansatte foretrækker  

 deltidsansættelse. Ovennævnte regler blev ikke  

 ændret forud for Silkeborg Kommunes afgørelse af 18. august 1999 om ændring  

 af  

 ansættelsesforholdet for (A) hvorved arbejdstiden blev ændret til 37 timer  

 (fuld tid).
Bestemmelserne i aktivloven  

 svarede i det væsentlige til reglerne i bistandslovens §§ 49 a - 49 c.
Som  

 følge heraf indeholdt loven ikke selvstændige overgangsbestemmelser  

 vedrørende  

 beskyttet beskæftigelse i individuelle enkeltpladser til personer som ikke  

 modtog pension, jf. pkt. 7.8.1 i vejledning nr. 39 af 5. marts 1998 om lov om  

 aktiv socialpolitik.
Beskæftigelsesministeriets udtalelse af 8.  

 april 2002 - overgangsbestemmelserne ved indførelsen af reglerne om fleksjob Som før nævnt bad jeg den 1.  

 februar 2002 Beskæftigelsesministeriet om en udtalelse vedrørende reglerne om  

 fleksjob, herunder navnlig om overgangsreglernes betydning for personer som  

 før  

 reglernes ikrafttræden var ansat i en beskyttet stilling efter  

 50/50-ordningen.  

 I mit brev til Beskæftigelsesministeriet af 1. februar 2002 anførte jeg bl.a.  

 følgende:
I sagen som er refereret i  

 den vedlagte Sociale Meddelelse, SM A-12-00 (1. sag), var der tale om en  

 person  

 som i august 1997 blev bevilget ansættelse i en beskyttet enkeltplads efter  

 50/50-ordningen med en ugentlig arbejdstid på 31,25 time.
I februar 1998 blev  

 den pågældendes arbejdstid nedsat til 26,26 timer pr. uge.
Kommunen meddelte  

 at  

 vedkommende fortsat skulle aflønnes for 31,25 timer pr. uge da nedsættelsen  

 skyldtes de helbredsmæssige forhold.
Over for kommunen blev det  

 herefter gjort gældende  

  

 at  

  

 den  

 pågældende havde krav på at få et fleksjob på fuld tid medmindre han selv  

 ønskede deltidsansættelse, og  

  

 at  

  

 dette burde være sket ved en afgørelse umiddelbart efter lovens  

 ikrafttrædelse  

 den 1. januar 1998. Kommunen afslog dette mens nævnet under henvisning til  

 reglerne om fleksjob pålagde kommunen at tilbyde den pågældende et fleksjob  

 på  

 fuld tid.
Nævnet fandt imidlertid ikke at nævnet havde kompetence til at  

 pålægge kommunen at udbetale en eventuel kompensation tilbage til 1. januar  

 1998.
 Ankestyrelsen tiltrådte  

 nævnets afgørelse.
 Ifølge SM A-12-00 (1. sag)  

 anførte Ankestyrelsen tillige bl.a. følgende:
Ankestyrelsen fandt, at  

 enhver aftale om ændring af en eksisterende ordning efter bistandslovens §§  

 91-95, herunder også nedsættelse af arbejdstid med uændrede lønforhold,  

 bevirkede, at der skulle tilbydes en fuldtidsstilling. Ankestyrelsen udtalte  

 samtidig, jf.
SM A- 12-00 (1. sag) at Ankestyrelsen ikke havde kompetence til  

 at pålægge kommunen at yde et fleksjob på fuld tid fra den 1. januar 1998  

 hvor  

 reglerne om fleksjob trådte i kraft.
 Ifølge SM A-12-00 (1. sag)  

 bemærkede Den Sociale Ankestyrelse desuden at overgangsbestemmelsen i lov nr.  

 459 af 10. juni 1997, § 3, stk. 2, skulle ses som en minimumsregel.
 Beskæftigelsesministeriet  

 bedes i sin udtalelse redegøre nærmere for betydningen af ovenstående uddrag  

 af  

 vejledningens pkt. 8.8.1 og i den forbindelse for ministeriets opfattelse af  

 hvorledes ovennævnte overgangsbestemmelse i lovens § 3, stk. 2, skulle  

 administreres.
 Beskæftigelsesministeriet  

 anmodes i udtalelsen om at komme ind på under hvilke omstændigheder der efter  

 ministeriets opfattelse skulle ske en overgang fra beskæftigelse efter  

 50/50-ordningen til ansættelse i fleksjob, herunder i relation til de  

 tilfælde hvor  

 vilkårene for en persons beskæftigelse efter 50/50-ordningen var uændret i  

 længere tid - eksempelvis 1-1½ år - efter den 1. januar 1998 hvor reglerne om  

 fleksjob trådte i kraft.
Jeg henviser i den  

 forbindelse til sagen som er refereret i SM A-12-00 (1. sag) hvor der i  

 februar  

 1998 skete en ændring af vilkårene for en person som var beskæftiget efter  

 50/50- ordningen.
Det pågældende sociale nævn samt Ankestyrelsen udtalte i  

 sagen at vedkommende skulle tilbydes et fleksjob på fuld tid.
Sagen er  

 nærmere omtalt  

 i det ovenstående.
I vejledningens pkt. 8.8.1.  

 er det anført at   Løntilskuddet vil være uændret.  

 Beskæftigelsesministeriet  

 bedes i udtalelsen redegøre nærmere for denne bemærkning i vejledningen - set  

 i  

 lyset af ordlyden i overgangsbestemmelsens § 3, stk. 2, samt Den Sociale  

 Ankestyrelses opfattelse af bestemmelsen som en minimumsbestemmelse, jf.
SM  

 A-12-00 (1. sag). Beskæftigelsesministeriet  

 fremkom den 8. april 2002 med en udtalelse.
Ministeriet anførte i udtalelsen  

 bl.a. følgende:
 Bestemmelsen i § 3, stk. 2,  

 indebærer, at en person, der den 31. december var ansat i individuelt  

 beskyttede enkeltpladser til en person, der ikke modtager social pension, fra  

 1. januar overgik til ansættelse efter regler om fleksjob, bortset fra at  

 løntilskuddet blev bevaret uændret.
 Sigtet med bestemmelsen var,  

 at disse personer ikke skulle stilles ringere, end hvad der gjaldt efter de  

 nye  

 regler om fleksjob.
 En af forbedringerne var, at  

 kommunen/amtet efter bistandslovens § 49 c, stk. 2, havde pligt til at  

 tilbyde et  

 job på fuld tid, medmindre den pågældende - f.eks. som følge af tidligere  

 beskæftigelse på deltid - foretrak deltidsansættelse.
Efter  

 Beskæftigelsesministeriets opfattelse indebærer dette, at kommunen/amtet i  

 forbindelse med en ændring af kontrakten i allerede oprettede stillinger  

 f.eks.  

 som følge af en ændring af aflønningen eller arbejdstiden burde orientere de  

 pågældende om de nye regler, herunder om muligheden for et tilbud om fleksjob  

 på fuld tid.
Dette gjaldt endvidere, således som det fremgår af pkt. 8.8.1 i  

 vejledningen og Socialministeriets vedlagte brev af 21. april 1998, i  

 forbindelse med opfølgningen af stillingerne i 1988 [1998; min bemærkning].
Som det også fremgår af dette  

 brev, har en person i en deltidsstilling ikke ret til, at tilbud om en  

 stilling  

 gives hos den nuværende arbejdsgiver.
Såfremt en arbejdsgiver ikke ønsker at  

 ansætte en person, der allerede er ansat i en deltidsstilling, skal kommunen  

 derfor give tilbud om en fuldtidsstilling hos en anden arbejdsgiver, som kan  

 tilbyde en sådan stilling.
Opsigelse af 50/50-stillingen skal ske i henhold  

 til  

 ansættelsesaftalen.
Som påpeget i SM A-12-00  

 forudsætter et fleksjob, at der foreligger en aftale mellem arbejdsgiver og  

 arbejdstager.
Fastsættelse af løn og øvrige arbejdsvilkår skal ske i  

 samarbejde  

 med de faglige organisationer.
Kommunen skal sikre, at forudsætningerne for  

 tilskud er opfyldt, herunder at skånebehovet tilgodeses.
Der er således tale  

 om  

 en kombineret arbejdsretlig og social ydelse.
Af samme grund er  

 Beskæftigelsesministeriet enig i, at det ikke kan pålægges kommunen at  

 udbetale  

 en evt. kompensation for mistet fuldtidsaflønning fra 1. januar 1998 - også  

 fordi det ikke er muligt at opgøre et evt. tab. Af ministeriets udtalelse  

 fremgår det bl.a. at personer som forud for den 1. januar 1998 var ansat i en  

 50/50-stilling, på denne dato overgik til ansættelse efter reglerne om  

 fleksjob.
Dette fremgik også af vejledningens pkt. 8.8.1 vedrørende  

 overgangsbestemmelsen i ændringslovens § 3, stk. 2, jf. gennemgangen af  

 regelgrundlaget ovenfor.
Silkeborg Kommunes afslag på godtgørelse  

 til (A) Kommunen har i den  

 foreliggende sag afvist at foretage en form for efterregulering af (A)s  

 løn  

 tilbage til et tidspunkt før den 1. august 1999.
Reglerne om fleksjob som  

 trådte i kraft den 1. januar 1998, vedrørte såvel etableringen af fremtidige  

 fleksjob som et antal bestående beskyttede enkeltpladser.
Ifølge  

 forarbejderne  

 til reglerne om den nye fleksjobordning indebar indførelsen heraf en  

 forbedring  

 i forhold til reglerne om individuelt beskyttede enkeltpladser med løntilskud  

 -  

 50/50-ordningen.
De nye regler skulle således ifølge forarbejderne bl.a.  

 sikre  

 at beskæftigelsen indebar et tilstrækkeligt forsørgelsesgrundlag for den  

 pågældende.
Som følge heraf var kommunerne forpligtet til at tilbyde fleksjob  

 på fuld tid.
 Formålet med indførelsen af  

 reglerne om fleksjob var således klart angivet i forhold til omstændighederne  

 i  

 (A)s sag.
Som nævnt i gennemgangen af  

 regelgrundlaget ovenfor blev bistandslovens bestemmelser vedrørende  

 individuelt  

 beskyttede enkeltpladser ophævet ved ikrafttrædelsen af reglerne om fleksjob  

 den 1. januar 1998. Det fremgik forudsætningsvis heraf samt af ændringslovens  

 overgangsregler at den persongruppe som A tilhørte, ved reglernes  

 ikrafttræden  

 skulle overgå til ansættelse i fleksjob.
Dette fremgik da også udtrykkeligt  

 af  

 vejledningen til ændringsloven - og af Beskæftigelsesministeriets udtalelse  

 til  

 mig af 8. april 2002. Sigtet med overgangsbestemmelsen i ændringslovens § 3,  

 stk. 2, var ifølge ministeriets udtalelse af 8. april 2002 at de personer som  

 ved lovens ikrafttræden var ansat i 50/50-stillinger, ikke blev stillet  

 ringere  

 end det der var gældende efter de nye regler om fleksjob.
 Det er på denne baggrund min  

 opfattelse at det er meget kritisabelt at Silkeborg Kommune først gav (A)  

 tilbud om fleksjob på fuld tid ved afgørelsen af 18. august 1999 - mere end  

 1½  

 år efter at reglerne om fleksjob blev indført.
 Jeg har gjort kommunen  

 bekendt med min opfattelse.
 I forhold til spørgsmålet om  

 kommunens eventuelle efterregulering af (A)s løn tilbage til et  

 tidspunkt før  

 den 1. august 1999 er det relevant at foretage en vurdering af kommunens  

 vejledningspligt i sagen.
 (A) blev ansat i en  

 50/50-stilling den 8. september 1997. Den 1. januar 1998 overgik hun til at  

 være omfattet af reglerne om fleksjob hvilket bl.a. indebar at kommunen havde  

 pligt til at give tilbud om fleksjob på fuld tid.
Beskæftigelsesministeriet har  

 i sin udtalelse til mig af 8. april 2002 anført at kommunerne var forpligtet  

 til at vejlede om de nye regler om fleksjob i forbindelse med opfølgning  

 eller  

 ændringer i ansættelsesforholdet mv.
Det nævnte skal ses i sammenhæng med den  

 almindelige vejledningsforpligtelse for forvaltningsmyndigheder, jf.  

 forvaltningslovens § 7 og pkt. 29-31 i Justitsministeriets vejledning om  

 forvaltningsloven (vejledning nr. 11740 af 4. december 1986).
 Bekendtgørelse af reglerne om  

 fleksjob skete ved lov nr. 459 af 10. juni 1997 som blev offentliggjort i  

 Lovtidende den 11. juni 1997. I forarbejderne til loven var det angivet at  

 loven  

 - under forudsætning af Europa- Kommissionens godkendelse heraf - skulle  

 træde  

 i kraft den 1. januar 1998. Lovens ikrafttræden den 1. januar 1998 blev  

 fastsat  

 ved bekendtgørelse nr. 882 af 1. december 1997, offentliggjort den 3.  

 december  

 1997.
Reglerne var således kendt  

 forud for (A)s ansættelse i en 50/50-stilling som uuddannet  

 beskæftigelsesvejleder i en af kommunens institutioner, og det måtte på dette  

 tidspunkt forventes at reglerne ville træde i kraft den 1. januar 1998. Det  

 er  

 på denne baggrund min opfattelse at kommunen allerede på  

 ansættelsestidspunktet  

 burde have vejledt (A) om hendes muligheder ved ikrafttrædelsen af reglerne  

 om  

 fleksjob.
Dette forhold repræsenterer en skærpende omstændighed i forbindelse  

 med vurderingen af kommunens manglende overholdelse af vejledningspligten.
 Som før nævnt fremgår det af  

 kommunens journalrapport at (A) efter ansættelsen i 50/50-stillingen flere  

 gange havde kontakt med kommunens socialforvaltning i perioden før og efter  

 de  

 nye reglers ikrafttræden den 1. januar 1998. (A)s kontakt med kommunen  

 vedrørte hendes beskæftigelse eller forhold med tilknytning hertil, f.eks.  

 opkvalificeringskurser, samarbejdsvanskeligheder mv.
Kommunen undlod imidlertid  

 ikke blot at foretage opfølgning i (A)s sag.
Både i forbindelse med  

 ansættelsen og ved den efterfølgende løbende kontakt mellem parterne undlod  

 kommunen tilsyneladende at foretage en vurdering af (A)s  

 beskæftigelsesforhold, herunder at vejlede hende om de nye regler om fleksjob  

 og om hendes muligheder som følge heraf.
 Først den 1. juli 1999 blev  

 (A)s forhold vurderet i lyset af de nye regler om fleksjob med det  

 resultat at  

 hun blev tilbudt ansættelse på fuld tid i det eksisterende fleksjob - fortsat  

 med kommunen som arbejdsgiver.
 Det er på denne baggrund min  

 opfattelse at Silkeborg Kommune i væsentligt omfang har tilsidesat sin  

 vejledningspligt i sagen.
Det følger af almindelige  

 forvaltningsretlige principper at manglende eller mangelfuld vejledning efter  

 omstændighederne fører til at den berørte borger bør stilles som om  

 myndighederne havde ydet en korrekt og fyldestgørende vejledning og borgeren  

 havde handlet i overensstemmelse hermed.
Det må i den forbindelse tillægges  

 særlig vægt hvis borgerens opnåelse af en rettighed - således som det var  

 tilfældet i den foreliggende sag - ikke er afhængig af at borgeren indgiver  

 en  

 ansøgning eller lignende til myndighederne.
Jeg henviser herved til  

 princippet  

 i mine udtalelser i bl.a. sagerne som er refereret i Folketingets Ombudsmands  

 beretning for 1989, s. 168ff*, og i Folketingets Ombudsmands beretning for  

 1990, s. 240ff*. Jeg henviser endvidere til John Vogter, Forvaltningsloven  

 med  

 kommentarer, 3. udgave (1999), s. 218ff, og til Jon Andersen, Juristen 1990,  

 s.  

 311ff.
 Jeg mener ikke det kan  

 afvises at (A) i overensstemmelse med det ovenstående skal stilles som om hun  

 ved reglernes ikrafttræden havde fået tilbud om - og påbegyndt - et fleksjob  

 på  

 fuld tid i den eksisterende stilling hvor kommunen var arbejdsgiver.
En nærmere undersøgelse af og  

 afgørelse om i hvilket omfang Silkeborg Kommune er forpligtet til at yde en  

 økonomisk kompensation til (A), forudsætter dog at der indhentes yderligere  

 oplysninger i sagen, bl.a. til belysning af den indkomst (A) har mistet.
Med  

 henblik herpå har jeg henstillet til kommunen at genoptage behandlingen af  

 (A)s sag.
 Jeg har bedt kommunen om at  

 underrette mig om hvad der videre sker i sagen.
 Jeg beder retshjælpen afvente  

 kommunens behandling af sagen før retshjælpen tager stilling til om der er  

 grundlag for på ny at klage til mig.
Det Sociale Nævn for Århus  

 Amt anførte i afgørelsen af 12. april 2000 at kommunen  

  

 havde  

  

 pligt til at tilbyde (A) et fleksjob på fuld tid.
Nævnet  

 anførte videre i afgørelsen at nævnet ikke havde kompetence til at pålægge  

 kommunen at udbetale en eventuel kompensation for mistet fuldtidsaflønning.  

 Nævnet henviste herved til at ydelsen som udbetales i forbindelse med  

 fleksjob,  

 er baseret på både socialretlige og privatretlige, herunder  

 ansættelsesretlige,  

 forhold.
Herudover henviste nævnet til at udbetalingen af ydelsen forudsatte  

 en  

 aftale mellem arbejdsgiver, arbejdstager og kommunen.
 Nævnet fandt det herefter  

 ufornødent at tage stilling til om (A) var blevet vejledt i utilstrækkeligt  

 omfang med et tab til følge.
Min undersøgelse i sagen har  

 alene vedrørt kommunens behandling af sagen.
Jeg har således ikke taget  

 stilling til nævnets afgørelse i sagen. NOTER: (*)  

 FOB 1989, s. 168, og  

 FOB 1990, s. 240.
