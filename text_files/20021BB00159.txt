Fremsat den 23. april 2003 af  

 justitsministeren (Lene Espersen) Forslag til folketingsbeslutning om udkast til rammeafgørelse om fuldbyrdelse i Den  

  

 Europæiske Union af kendelser om indefrysning af  

  

 formuegoder eller bevismateriale »Folketinget meddeler sit samtykke til, at Danmark i Rådet  

 for Den Europæiske Union medvirker til vedtagelsen af udkastet til  

 rammeafgørelse om fuldbyrdelse i Den Europæiske Union af kendelser om  

 indefrysning  

 af formuegoder eller bevismateriale.« Bemærkninger til forslaget Indholdsfortegnelse 1.
Formålet med  

 fremsættelse af forslaget til folketingsbeslutning 2.
Forslagets  

 hovedpunkter 3.
Baggrunden for  

 udkastet til rammeafgørelse 4.
Indholdet af  

 udkastet til rammeafgørelse 5.
De  

 lovgivningsmæssige konsekvenser af udkastet til rammeafgørelse 5.1.
Anvendelsesområde 5.2.
Materielle  

 betingelser 5.2.1.
Mistankegrundlag  

 og indikationsbetingelser 5.2.2.
Kriminalitetskrav 5.3.
Afslagsgrunde 5.4.
Udsættelsesgrunde 5.5.
Kompetence og  

 fremgangsmåde 5.6.
Tvangsmidler 5.7.
Varighed 5.8.
Erstatning 1. Formålet med fremsættelse af forslaget til  

 folketingsbeslutning Formålet med fremsættelse af forslaget til  

 folketingsbeslutning er efter grundlovens § 19 at opnå Folketingets  

 samtykke til, at regeringen på Danmarks vegne medvirker til Rådet for Den  

 Europæiske Unions vedtagelse af et udkast til rammeafgørelse om fuldbyrdelse  

 i  

 Den Europæiske Union af kendelser om indefrysning af formuegoder eller  

 bevismateriale.
 Udkastet til rammeafgørelse er på grundlag af et forslag  

 fra Den Franske Republik, Kongeriget Sverige og Kongeriget Belgien udarbejdet  

 bl.a. med hjemmel i artikel 34, stk. 2, litra b), i Traktaten om Den  

 Europæiske Union (TEU), hvorefter Rådet på initiativ af en medlemsstat eller  

 Kommissionen med enstemmighed kan vedtage rammeafgørelser om indbyrdes  

 tilnærmelse af medlemsstaternes love og administrative bestemmelser.
 Rammeafgørelser er et retsinstrument, som Den Europæiske  

 Union efter Amsterdam-traktatens ikrafttræden den 1. maj 1999 kan benytte sig  

 af inden for det mellemstatslige samarbejde på det politimæssige og  

 strafferetlige område (TEU afsnit VI). Rammeafgørelser er bindende for  

 medlemsstaterne med hensyn til det tilsigtede mål, men overlader det til de  

 nationale myndigheder at bestemme form og midler for gennemførelsen.  

 Rammeafgørelser  

 indebærer ikke umiddelbar anvendelighed.
Rammeafgørelser har således karakter af en folkeretlig  

 bindende forpligtelse for medlemsstaterne, der indtræder ved Rådets  

 vedtagelse  

 af rammeafgørelsen.
Medlemsstaterne vil være forpligtede til at sikre  

 gennemførelsen af rammeafgørelsen i national ret, herunder om nødvendigt i  

 kraft af lovgivningsmæssige initiativer.
 På den baggrund forudsætter Danmarks medvirken til Rådets  

 vedtagelse af rammeafgørelser, der kræver ændringer af dansk lovgivning,  

 Folketingets forudgående samtykke efter grundlovens § 19, stk. 1.
Denne fremgangsmåde blev i øvrigt anvendt i forbindelse med  

 Rådets vedtagelse af rammeafgørelsen om styrkelse af beskyttelsen mod  

 falskmøntneri ved hjælp af strafferetlige og andre sanktioner i forbindelse  

 med  

 indførelsen af euroen, jf.
Folketingstidende 1999-2000, Tillæg A, spalte  

 7738-7747, og i forbindelse med Rådets vedtagelse af rammeafgørelsen om den  

 europæiske arrestordre og overgivelsesprocedurerne mellem den Europæiske  

 Unions  

 medlemsstater, jf.
Folketingstidende 2001-2002, Tillæg A, spalte 5277-5310.
 Udkastet til rammeafgørelse om indefrysning af formuegoder  

 eller bevismateriale indeholder på en række punkter bestemmelser, der  

 nødvendiggør ændringer af dansk lovgivning.
 Danmarks medvirken til Rådets vedtagelse af rammeafgørelsen  

 forudsætter derfor Folketingets forudgående samtykke, jf. grundlovens  

 § 19, stk. 1.
 På den baggrund fastholdt Danmark på rådsmødet (retlige og  

 indre anliggender samt civilbeskyttelse) den 28. februar 2002, hvor der blev  

 opnået politisk enighed om udkastet til rammeafgørelse, et parlamentarisk  

 forbehold over for udkastet til rammeafgørelse.
 Det græske formandskab sigter mod, at udkastet til  

 rammeafgørelse vil kunne vedtages på et rådsmøde under græsk formandskab i  

 løbet af første halvår af 2003, og formålet med beslutningsforslaget er at  

 gøre  

 det muligt for Danmark at hæve det parlamentariske forbehold og medvirke til  

 vedtagelsen af rammeafgørelsen.
 Lovforslag med henblik på rammeafgørelsens gennemførelse i  

 dansk ret vil i givet fald kunne fremsættes i løbet af en senere  

 folketingssamling.
2. Forslagets hovedpunkter Formålet med udkastet til rammeafgørelse om indefrysning af  

 formuegoder eller bevismateriale  d.v.s. den midlertidige fratagelse af  

 rådigheden herover - er at forenkle og effektivisere procedurerne i  

 forbindelse  

 med indefrysning af formuegoder eller bevismidler i udlandet som led i  

 retsforfølgning af strafbare forhold, således at en kendelse om  

 beslaglæggelse  

 af f.eks. bevismateriale, hurtigt kan fuldbyrdes i det land, hvor  

 bevismaterialet befinder sig.
Procedurerne i forbindelse med fuldbyrdelse af en  

 retsafgørelse i udlandet er komplicerede, og det tager ofte meget lang tid at  

 få en afgørelse om f.eks. beslaglæggelse af et formuegode gennemført i  

 udlandet.
Dette indebærer risiko for, at formålet med beslaglæggelsen  

 forspildes, og at mulighederne for at sikre et bevismiddel med henblik på  

 strafforfølgning eller strafbart udbytte med henblik på konfiskation  

 forringes.
I konklusionerne fra Det Europæiske Råds møde i Tampere i  

 oktober måned 1999 er det forudsat, at princippet om gensidig anerkendelse  

 også  

 bør gælde kendelser afsagt under straffesagens forberedelse, især når det  

 giver  

 de kompetente myndigheder mulighed for hurtigt at sikre bevismateriale og  

 beslaglægge aktiver, der let kan flyttes.
Udarbejdelsen af EU-regler om  

 gensidig anerkendelse af og fuldbyrdelse af retsafgørelser om indefrysning af  

 formuegoder eller bevismidler er i øvrigt blevet fremskyndet på baggrund af  

 terrorangrebene i USA den 11. september 2001 og som led i bestræbelserne på  

 at  

 styrke indsatsen over for finansiering af terrorisme.
 De forenklede procedurer vil endvidere kunne medvirke til,  

 at varetægtsfængslingsperioder i visse tilfælde vil kunne forkortes, fordi  

 bevismidler og formodet strafbart udbytte hurtigere kan indefryses, og  

 behovet  

 for at varetægtsfængsle en mistænkt på grundlag af en antagelse om, at den  

 pågældende vil bortskaffe bevismateriale, derved hurtigere vil ophøre.
Udkastet til rammeafgørelse indeholder bestemmelser, der fastlægger  

 i hvilke tilfælde medlemsstaterne vil være forpligtede til at fuldbyrde en  

 indefrysningskendelse fra en anden medlemsstat.
Udkastet fastlægger herudover  

 bestemmelser om, i hvilke tilfælde medlemsstaterne kan afslå at fuldbyrde en  

 indefrysningskendelse fra en anden medlemsstat.
 Retsplejeloven indeholder ikke  

 bestemmelser om indefrysning, men det må lægges til grund, at begrebet  

 indefrysning, der er anvendt i udkastet til rammeafgørelse, svarer til  

 beslaglæggelse, som er reguleret i retsplejeloven.
Udkastet til rammeafgørelse fastlægger endvidere, hvilke  

 lovovertrædelser der kan danne grundlag for anerkendelse og fuldbyrdelse af  

 en  

 udenlandsk kendelse om indefrysning.
Der sondres i den forbindelse mellem  

 lovovertrædelser på en såkaldt positiv-liste og andre lovovertrædelser.
Positiv-listen omfatter en række alvorlige  

 lovovertrædelser, herunder terrorisme, menneskehandel, seksuel udnyttelse af  

 børn, ulovlig handel med narkotika, manddrab og racisme, for så vidt de kan  

 medføre frihedsstraf inden for en strafferamme på mindst tre år i den  

 begærende  

 medlemsstat.
Der gælder derimod ikke et krav om dobbelt strafbarhed, d.v.s.  

 at  

 forholdet ikke nødvendigvis skal være strafbart i den anmodede medlemsstat.  

 Da  

 de lovovertrædelser, der er omfattet af positiv-listen, som udgangspunkt vil  

 være strafbare i alle medlemsstater, er betydningen af udkastet til  

 rammeafgørelse på dette punkt navnlig, at der ikke skal foretages en  

 indgående  

 kontrol af, om lovovertrædelsen ligeledes er strafbar i den anmodede  

 medlemsstat.
En tilsvarende ordning, herunder for så vidt angår  

 positiv-listens  

 indhold, er etableret som led i rammeafgørelsen af 13. juni 2002 om den  

 europæiske arrestordre og overgivelsesprocedurerne mellem den Europæiske  

 Unions  

 medlemsstater.
Herudover indeholder udkastet til rammeafgørelse en række  

 fakultative afslagsgrunde, der begrænser pligten til at anerkende og  

 fuldbyrde  

 en udenlandsk kendelse om indefrysning, selv om lovovertrædelsen er omfattet  

 af  

 positiv-listen.
Det vil bl.a. være muligt at afslå at fuldbyrde en  

 indefrysningskendelse, hvis fuldbyrdelsen vil stride mod forbudet mod dobbelt  

 strafforfølgning (det såkaldte »ne bis in idem«-princip).
 Med hensyn til lovovertrædelser uden for positiv-listen  

 vil der som hidtil kunne stilles krav om, at forholdet er strafbart efter  

 national ret, ligesom afslagsgrundene ligeledes begrænser pligten til at  

 anerkende og fuldbyrde en udenlandsk kendelse om indefrysning for disse  

 lovovertrædelser.
En gennemførelse af rammeafgørelsen i dansk ret vil  

 nødvendiggøre lovændringer.
Den væsentligste lovgivningsmæssige konsekvens af  

 rammeafgørelsen vil være, at der skal fastsættes nærmere regler for  

 fuldbyrdelse af kendelser fra andre EU-lande om indefrysning - det vil sige  

 beslaglæggelse - af formuegoder eller bevismidler bl.a. med henblik på, at  

 der  

 ikke foretages en nærmere efterprøvelse af mistankegrundlaget og  

 nødvendigheden  

 af indefrysningen, ligesom der i forhold til visse forbrydelser ikke vil  

 skulle  

 foretages en nærmere prøvelse af, om der er tale om strafbare forhold efter  

 dansk  

 ret.
Endvidere vil der ved fuldbyrdelse af en udenlandsk  

 indefrysningskendelse  

 efter rammeafgørelsens regler ikke kunne stilles krav om, at kendelsen  

 vedrører  

 en lovovertrædelse, der er undergivet offentlig påtale.
3. Baggrunden for udkastet til rammeafgørelse Det følger af artikel 29 i TEU, at Unionen har som mål at  

 give borgerne et højt tryghedsniveau i et område med frihed, sikkerhed og  

 retfærdighed.
Det følger endvidere af artikel 29, at dette mål skal nås både  

 ved at forebygge og bekæmpe organiseret og anden kriminalitet, især  

 terrorisme,  

 menneskehandel og overgreb mod børn, ulovlig narkotikahandel og ulovlig  

 våbenhandel, korruption og svig, gennem tættere samarbejde mellem  

 medlemsstaternes retlige og andre kompetente myndigheder.
 Efter TEU artikel 31, litra a, omfatter det strafferetlige  

 samarbejde bl.a. initiativer til fremme af samarbejdet vedrørende retspleje  

 og  

 fuldbyrdelse af afgørelser mellem medlemsstaterne.
På sit møde i december måned 1998 godkendte Det Europæiske  

 Råd en handlingsplan udarbejdet af Rådet og Kommissionen med henblik på  

 gennemførelse af Amsterdam-traktatens bestemmelser om et område med frihed,  

 sikkerhed og retfærdighed.
Et af formålene med planen er, at der gennem  

 fælles  

 handling inden for det politimæssige og strafferetlige samarbejde skal  

 iværksættes en intensiveret indsats for bl.a. at forebygge og bekæmpe  

 organiseret kriminalitet, navnlig terrorisme, menneskehandel, overgreb mod  

 børn, ulovlig våbenhandel, korruption samt svig.
 Målet skal bl.a. nås gennem et tættere samarbejde mellem  

 medlemsstaternes politimyndigheder og de retlige myndigheder.
 I forbindelse med Det Europæiske Råds møde i Tampere den  

 15. - 16. oktober 1999 blev rammerne for det fremtidige arbejde med henblik  

 på  

 gensidig anerkendelse af kendelser og domme i straffesager fastlagt, jf.  

 konklusionernes pkt. 33, 36 og 37, der har følgende indhold:
»33. En øget  

 gensidig anerkendelse af retsafgørelser og domme vil sammen med den  

 nødvendige  

 indbyrdes tilnærmelse af lovgivningen kunne lette samarbejdet mellem  

 myndighederne  

 og fremme den retlige beskyttelse af den enkeltes rettigheder.
Det Europæiske  

 Råd støtter derfor princippet om gensidig anerkendelse, der efter dets mening  

 bør være hjørnestenen i det retlige samarbejde inden for EU på både det  

 civilretlige og det strafferetlige område.
Princippet bør gælde for såvel  

 domme  

 som andre afgørelser truffet af retlige myndigheder.« »36. Princippet om  

 gensidig anerkendelse bør også gælde kendelser, der afsiges under  

 straffesagens  

 forberedelse, især når de giver de kompetente myndigheder mulighed for  

 hurtigt  

 at sikre bevismateriale og beslaglægge aktiver, der let kan flyttes;  

 bevismateriale, der på lovlig vis er indsamlet af myndighederne i en  

 medlemsstat, bør kunne fremlægges for domstolene i de øvrige medlemsstater  

 under  

 hensyn til de dér gældende regler.« »37. Det  

 Europæiske Råd anmoder Rådet og Kommissionen om inden december 2000 at  

 vedtage  

 et program med foranstaltninger med henblik på gennemførelse af princippet om  

 gensidig anerkendelse.
I forbindelse med dette program bør der også sættes et  

 arbejde i gang med hensyn til et europæisk tvangsfuldbyrdelsesdokument og de  

 aspekter af retsplejen, som det skønnes nødvendigt at vedtage fælles  

 minimumsstandarder for, således at princippet om gensidig anerkendelse  

 lettere  

 kan gennemføres under overholdelse af medlemsstaternes grundlæggende  

 retsprincipper.« Rådet vedtog den 29. november 2000 i overensstemmelse med  

 konklusionerne fra Det Europæiske Råds møde i Tampere et program for  

 foranstaltninger med henblik på gennemførelse af princippet om gensidig  

 anerkendelse af afgørelser i straffesager.
Programmet lægger bl.a. op til  

 vedtagelsen af et instrument, der gennemfører princippet om gensidig  

 anerkendelse i forhold til indefrysning af bevismidler og aktiver.
 Et forslag til en rammeafgørelse om anerkendelse og  

 fuldbyrdelse i Den Europæiske Union af kendelser om indefrysning af aktiver  

 og  

 bevismateriale blev herefter fremsat af Frankrig, Sverige og Belgien den 30.  

 november 2000.
 På baggrund af terrorangrebene i USA den 11. september 2001  

 blev der afholdt et ekstraordinært rådsmøde (retlige og indre anliggender  

 samt  

 civilbeskyttelse) den 20. september 2001 med henblik på at drøfte  

 mulighederne  

 for at styrke bekæmpelsen af terrorisme.
 På mødet nåede Rådet til enighed om en række konklusioner.  

 Punkt 22 i konklusionerne har følgende ordlyd:
»22. Rådet vil  

 snarest efter høring af Europa-Parlamentet vedtage udkastet til  

 rammeafgørelse  

 om gennemførelse i Den Europæiske Union af kendelser om indefrysning af  

 aktiver  

 eller bevismateriale, hvis anvendelsesområde skal udvides til også at omfatte  

 terrorismerelaterede lovovertrædelser, samt udkastet til direktiv om  

 forebyggende foranstaltninger mod anvendelse af det finansielle system til  

 hvidvaskning af penge.« På det fælles rådsmøde (retlige og indre anliggender samt  

 civilbeskyttelse/økonomi og finans) den 16. oktober 2001 bekræftede Rådet, at  

 det var indstillet på snarest muligt efter at have modtaget og drøftet  

 Europa-Parlamentets udtalelse at vedtage udkastet til rammeafgørelse om  

 fuldbyrdelse i Den Europæiske Union af kendelser om indefrysning af aktiver  

 eller bevismateriale, herunder i forhold til terrorismerelateret  

 kriminalitet.
 På rådsmødet (retlige og indre anliggender samt  

 civilbeskyttelse) den 28. februar 2002 blev der herefter  med bl.a. et  

 dansk  

 parlamentarisk forbehold  opnået politisk enighed om udkastet til  

 rammeafgørelse, ligesom Europa-Parlamentet den 11. juni 2002 har afgivet  

 udtalelse om udkastet til rammeafgørelse.
 Udkastet til rammeafgørelse har løbende været forelagt for  

 Folketingets Retsudvalg og Europaudvalg til orientering.
4. Indholdet af udkastet til rammeafgørelse Formålet  


  

 med  

 udkastet til rammeafgørelse om indefrysning af formuegoder eller  

 bevismateriale  

 er at forenkle og effektivisere procedurerne i forbindelse med indefrysning  

 af  

 formuegoder eller bevismidler i udlandet, således at en kendelse om  

 beslaglæggelse af f.eks. bevismateriale hurtigt kan fuldbyrdes i det land,  

 hvor  

 bevismaterialet befinder sig.
Rammeafgørelsen indebærer, at princippet om gensidig  

 anerkendelse gennemføres for så vidt angår indefrysningskendelser.
Anmoder en  

 medlemsstat således om fuldbyrdelse af en kendelse om indefrysning af et  

 formuegode eller et bevismiddel, skal denne anmodning imødekommes, medmindre  

 der foreligger en af de afslagsgrunde, som fremgår af udkastet til  

 rammeafgørelse.
Med henblik på at forenkle procedurerne i forbindelse med  

 denne  

 form for bistand erstattes de traditionelle retsanmodninger med en attest,  

 der  

 indeholder de oplysninger, som den fuldbyrdende stat har behov for med  

 henblik  

 på fuldbyrdelse af indefrysningskendelsen, og som har karakter af en  

 anmodning  

 om indefrysning.
Attesten fremsendes til det fuldbyrdende land sammen med  

 selve  

 kendelsen om indefrysning.
For at understrege forskellen mellem på den ene side  

 traditionel bistand med henblik på fuldbyrdelse af nationale retsafgørelser i  

 udlandet og på den anden side gensidig anerkendelse og fuldbyrdelse på  

 grundlag  

 af bestemmelserne i rammeafgørelsen, anvender udkastet til rammeafgørelse en  

 række nye begreber.
I udkastet anvendes begrebet »udstedelsesstat« i stedet  

 for  

 »den begærende stat« og »fuldbyrdelsesstat« i stedet for »den anmodede stat«.  

 Da ingen af disse nye begreber har en anden indholdsmæssig betydning,  

 anvendes  

 de gældende begreber i forbindelse med gennemgangen af udkastet til  

 rammeafgørelse og de lovgivningsmæssige konsekvenser af udkastet.
Det  

 begærende  

 land er således det land, der har afsagt, godkendt eller på anden måde  

 bekræftet en indefrysningskendelse, og det anmodede land er det land, der  

 skal  

 anerkende og fuldbyrde en indefrysningskendelse.
Udkastet til rammeafgørelse fastlægger, i hvilke tilfælde  

 medlemsstaterne vil være forpligtede til at anerkende og fuldbyrde en  

 afgørelse  

 om indefrysning af formuegoder eller bevismidler truffet i en anden  

 medlemsstat.
Udkastet fastlægger herudover, i hvilke tilfælde medlemsstaterne  

 kan afslå at anerkende og fuldbyrde en sådan afgørelse.
 Udkastet til rammeafgørelse er opdelt i tre afsnit:
 Afsnit 1 (artikel 1  3): Almindelige principper, herunder  

 anvendelsesområde.
 Afsnit 2 (artikel 4  12): Proceduren for anerkendelse og  

 fuldbyrdelse af indefrysningskendelser.
 Afsnit 3 (artikel 13  15): Afsluttende bestemmelser.
 Det bemærkes, at den endelige sproglige udformning af  

 udkastet og den endelige nummerering af de enkelte bestemmelser i udkastet  

 afventer en juridisk-sproglig gennemgang.
Præamblen i udkastet til rammeafgørelsen indeholder en  

 række betragtninger, som har betydning for fortolkningen og anvendelsen af  

 rammeafgørelsen.
Præambelbetragtningerne tager bl.a. sigte på at sikre  

 overholdelsen af grundlæggende retsprincipper i forbindelse med fuldbyrdelsen  

 af indefrysningskendelser.
Efter præambelbetragtning nr. 6 kan intet i rammeafgørelsen  

 fortolkes som et forbud mod at nægte at indefryse formuegoder, for hvilke der  

 er afsagt en indefrysningskendelse, hvis der er objektive grunde til at  

 formode, at indefrysningskendelsen er afsagt med det formål at retsforfølge  

 eller straffe en person på grund af vedkommendes køn, race, religion, etniske  

 baggrund, nationalitet, sprog, politiske overbevisning eller seksuelle  

 orientering, eller at den pågældendes situation kan blive skadet af en af  

 disse  

 grunde.
Endvidere anføres det, at rammeafgørelsen ikke er til hinder for, at  

 medlemsstaterne anvender deres egne forfatningsmæssige bestemmelser om ret  

 til  

 en retfærdig rettergang, foreningsfrihed, pressefrihed og ytringsfrihed i  

 andre  

 medier.
 Det følger af  

  

 artikel 1  

  

 , at formålet med  

 rammeafgørelsen er at fastsætte regler, hvorefter en medlemsstat skal  

 anerkende  

 og på sit område fuldbyrde en indefrysningskendelse afsagt af en judiciel  

 myndighed i en anden medlemsstat.
Det følger imidlertid udtrykkeligt af artikel 1, at  

 rammeafgørelsen ikke indebærer nogen ændring af pligten til at respektere  

 grundlæggende rettigheder og grundlæggende retsprincipper, således som de er  

 knæsat ved artikel 6 i TEU.
I artikel 6 i TEU nævnes bl.a., at Unionen bygger  

 på respekt for menneskerettighederne og de grundlæggende frihedsrettigheder  

 og  

 retsstatsprincippet, og at Unionen respekterer de grundlæggende rettigheder,  

 der følger af Den Europæiske Menneskerettighedskonvention.
Retten til  

 retfærdig  

 rettergang er en af de grundlæggende rettigheder, der er beskyttet af Den  

 Europæiske Menneskerettighedskonvention.
Artikel 2  

  

 indeholder definitioner af de begreber,  

 der anvendes i rammeafgørelsen.
Udstedelsesstaten defineres således som den  

 medlemsstat, i hvilken en judiciel myndighed som defineret i  

 udstedelsesstatens  

 nationale ret har udstedt, godkendt eller på anden vis bekræftet en kendelse  

 om  

 indefrysning i forbindelse med en straffesag.
Fuldbyrdelsesstaten er den  

 medlemsstat, på hvis område formuegodet eller bevismaterialet befinder sig.
 Efter bestemmelsen er en indefrysningskendelse enhver  

 foranstaltning, der er truffet af en kompetent judiciel myndighed i  

 udstedelsesstaten med henblik på midlertidigt at forhindre enhver  

 destruktion,  

 ændring, flytning, overførsel eller afhændelse af formuegoder, der kan  

 konfiskeres, eller af bevismateriale.
 Et formuegode defineres som et formuegode af enhver art,  

 det være sig rørlige eller urørlige formuegoder samt juridiske dokumenter og  

 papirer, der beviser adkomst til eller rettigheder over formuegoder, når de  

 pågældende formuegoder af den myndighed, der anmoder om indefrysning, anses  

 for  

 at være udbyttet fra en af de lovovertrædelser, der er nævnt i artikel 3,  

 eller  

 et aktiv, der helt eller delvis svarer til værdien af et sådant udbytte,  

 eller  

 redskaber eller genstande anvendt i forbindelse med en sådan lovovertrædelse.
 Endelig defineres bevismateriale som genstande, dokumenter  

 eller data, der kan fremlægges som bevis ved strafferetlig forfølgning af en  

 lovovertrædelse omfattet af artikel 3.
Artikel 3  

  

 i forslaget til rammeafgørelse fastlægger  

 anvendelsesområdet for rammeafgørelsen.
Rammeafgørelsen finder anvendelse på  

 indefrysningskendelser, der afsiges med henblik på:
 a)  

 	  

    

 Sikring af  

 bevismateriale.
 b)  

 	  

    

 Efterfølgende  

 konfiskation af et formuegode.
 I artikel 3 sondres der for så vidt angår  

 anvendelsesområdet mellem de lovovertrædelser, der er omfattet af en  

 positiv-liste, og de lovovertrædelser, der ikke er omfattet af listen.  

 Positiv-listen svarer til den positiv-liste, som anvendes i rammeafgørelsen  

 af  

 13. juni 2002 om den europæiske arrestordre m.v.
Positiv-listen omfatter en lang række forbrydelser, der  

 principielt er strafbare i alle EU-lande og betragtes som alvorlige  

 forbrydelser.
Listen omfatter deltagelse i en kriminel organisation,  

 terrorisme, menneskehandel, seksuel udnyttelse af børn og børnepornografi,  

 ulovlig handel med narkotika, ulovlig handel med våben, bestikkelse, svig,  

 hvidvaskning, falskmøntneri, IT-kriminalitet, miljøkriminalitet,  

 menneskesmugling, manddrab, handel med organer, bortførelse, racisme, røveri,  

 illegal handel med kulturhistoriske genstande, afpresning, forfalskning af  

 dokumenter, forfalskning af betalingsmidler, ulovlig handel med hormoner,  

 ulovlig handel med radioaktive materialer, biltyveri, voldtægt,  

 ildspåsættelse,  

 forbrydelser omfattet af Den Internationale Krigsforbryderdomstols  

 straffemyndighed, kapring af flyvemaskiner og skibe samt sabotage.
Listen er  

 udarbejdet med udgangspunkt i de lovovertrædelser, som er omfattet af  

 Europol-konventionen og bilaget til denne konvention.
 Rådet kan med enstemmighed beslutte at føje yderligere  

 lovovertrædelser til positiv-listen.
En række af de forbrydelser, som fremgår af positiv-listen,  

 er omfattet af EU-instrumenter, der forpligter medlemsstaterne til at  

 kriminalisere nærmere opregnede strafbare handlinger.
Det bemærkes i den  

 forbindelse, at Rådet i en erklæring i tilknytning til rammeafgørelsen af 13.  

 juni 2002 om den europæiske arrestordre m.v. tilkendegav, at Rådet i  

 overensstemmelse med artikel 31, litra e, i TEU vil fortsætte arbejdet med  

 den  

 indbyrdes tilnærmelse af definitionerne af de lovovertrædelser, der er  

 omfattet  

 af positiv-listen i rammeafgørelsen om den europæiske arrestordre m.v. med  

 henblik på at opnå den samme retlige forståelse blandt medlemsstaterne.  

 Endvidere blev der i en rådserklæring, der blev afgivet med henblik på  

 optagelse i Rådets mødeprotokol i forbindelse med vedtagelsen af  

 rammeafgørelsen  

 om den europæiske arrestordre m.v., medtaget præciserende forklaringer for så  

 vidt angår bl.a. sabotage, pengeafpresning, racisme og fremmedhad.
Hvis en kendelse om indefrysning vedrører en forbrydelse,  

 som er omfattet af positiv-listen, og denne forbrydelse kan medføre  

 frihedsstraf inden for en strafferamme på mindst tre år i den begærende  

 medlemsstat, indebærer artikel 3 i udkastet til rammeafgørelse, at der ikke  

 skal foretages en indgående kontrol af, om forbrydelsen tillige er strafbar i  

 det land, der skal fuldbyrde kendelsen.
Det bemærkes i den forbindelse, at de  

 lovovertrædelser, der er omfattet af listen, som udgangspunkt vil være  

 strafbare i alle medlemsstater, men at det afgørende er, at der er tale om  

 forhold, der i det begærende land er defineret som en af de forbrydelser, der  

 fremgår af positiv-listen.
 Forslaget indeholder imidlertid  

 en række bestemmelser, der begrænser forpligtelsen til at anerkende og  

 fuldbyrde udenlandske kendelser om indefrysning, herunder en række  

 bestemmelser  

 om, i hvilke tilfælde fuldbyrdelse af en kendelse om indefrysning kan afslås.
For så vidt angår forbrydelser,  

 der ikke er omfattet af positiv-listen, kan der gennemføres en kontrol af, om  

 forholdet også er strafbart i det land, som skal fuldbyrde kendelsen.
En  

 anmodning om fuldbyrdelse af en udenlandsk kendelse om indefrysning kan  

 således  

 i disse tilfælde afslås, hvis forholdet ikke er strafbart i det land, der  

 skal  

 gennemføre indefrysningen.  

  

 Der lægges imidlertid op til en fleksibel  

 anvendelse af kravet om dobbelt strafbarhed, således at kravet om dobbelt  

 strafbarhed anses for opfyldt, hvis de handlinger, der er beskrevet i  

 kendelsen  

 om indefrysning, svarer til en lovovertrædelse i fuldbyrdelseslandet.
Efter  

  

 artikel 4  

  

 sendes indefrysningskendelser  

 direkte mellem de judicielle myndigheder i henholdsvis det land, hvor  

 kendelsen  

 er afsagt, og det land, der skal fuldbyrde kendelsen.
Ved fremsendelsen skal  

 der vedlægges den i artikel 9 omhandlede attest, jf. nedenfor.
 Storbritannien og Irland kan afgive en erklæring om, at  

 indefrysningskendelser skal fremsendes via en central myndighed, dog således  

 at  

 eventuelle erklæringer ophører, når Schengen-konventionens bestemmelser om  

 gensidig bistand i straffesager, der bygger på princippet om direkte  

 fremsendelse til de kompetente myndigheder, måtte træde i kraft i forhold til  

 Storbritannien og Irland.
 Den judicielle myndighed i den begærende stat skal, hvis  

 den ikke har kendskab til, hvilken judiciel myndighed i den anmodede stat der  

 er kompetent, foretage alle nødvendige undersøgelser for at fremskaffe  

 oplysninger herom fra den anmodede stat.
 Når en judiciel myndighed i den anmodede medlemsstat  

 modtager en indefrysningskendelse, som myndigheden ikke har kompetence til at  

 anerkende og fuldbyrde, sender myndigheden kendelsen og den ledsagende attest  

 videre til den myndighed, der er kompetent til at anerkende og fuldbyrde  

 indefrysningskendelsen, og underretter den begærende stat herom.
 Artikel 5  

  

 indebærer, at de kompetente judicielle  

 myndigheder i den anmodede stat skal anerkende en indefrysningskendelse, der  

 er  

 fremsendt i overensstemmelse med artikel 4. Den anmodede stats kompetente  

 myndigheder skal omgående træffe de nødvendige foranstaltninger med henblik  

 på  

 at fyldbyrde kendelsen på samme måde, som hvis det havde været en kendelse  

 afsagt i den anmodede stat, medmindre myndighederne finder, at der er  

 grundlag  

 for at afslå anmodningen, eller at udsætte anerkendelsen og fuldbyrdelsen af  

 kendelsen, jf. artiklerne 7 og 8, der er nærmere beskrevet nedenfor.
 Beslutningen om anerkendelse og fuldbyrdelse af kendelsen  

 om indefrysning skal træffes så hurtigt som muligt og så vidt muligt inden  

 for  

 24 timer efter modtagelsen af kendelsen.
Medmindre det strider med grundlæggende retsprincipper i  

 det anmodede land, skal dette land i forbindelse med anerkendelsen og  

 fuldbyrdelsen overholde de formkrav og procedurer, som det udstedende land  

 har  

 angivet i kendelsen.
Bestemmelsen svarer til artikel 4 i konventionen af 29.  

 maj 2000 om gensidig retshjælp i straffesager mellem Den Europæiske Unions  

 medlemsstater.
 Formuleringen af artikel 5 svarer i et vist omfang til de  

 relevante bestemmelser i Rådets forordning af 2. december 2000 om retternes  

 kompetence og om anerkendelse og fuldbyrdelse af retsafgørelser på det civil-  

 og handelsretlige område (Bruxelles I-forordningen).
 Hvis indefrysningskendelsen fuldbyrdes, skal den anmodede  

 stats kompetente myndigheder omgående orientere den begærende stat herom.
 Ethvert yderligere tvangsindgreb, som kendelsen kan give  

 anledning til, skal gennemføres i overensstemmelse med national lovgivning i  

 den anmodede stat.
Efter  

  

 artikel 6  

  

 skal indefrysningen af formuegodet  

 opretholdes i den anmodede stat, indtil denne har besvaret den anmodning, som  

 den begærende stat skal fremsende i medfør af artikel 10, stk. 1, litra  

 a)  

 eller b), jf. nedenfor.
Den anmodede stat kan dog efter høring fastsætte  

 betingelser med henblik på at begrænse indefrysningens varighed.
Forinden den  

 anmodede stat ophæver indefrysningen, skal den underrette den begærende stat  

 herom og samtidig give denne stat mulighed for at fremkomme med sine  

 bemærkninger.
I de tilfælde, hvor kendelsen om indefrysning ophæves af  

 den begærende stats myndigheder, skal den begærende stats myndigheder  

 omgående  

 underrette den anmodede stat herom.
Den anmodede stat ophæver herefter  

 foranstaltningen så hurtigt som muligt.
Artikel 7  

  

 omhandler de tilfælde, hvor den anmodede  

 stat kan afslå at anerkende og fuldbyrde en indefrysningskendelse.
Det  

 fremgår  

 af bestemmelsen, at den anmodede stat kan afslå at anerkende og fuldbyrde  

 indefrysningskendelsen, hvis den i artikel 9 omhandlede attest ikke  

 foreligger,  

 hvis den er mangelfuldt udfærdiget, eller hvis den er i åbenbar  

 uoverensstemmelse med indefrysningskendelsen.
Endvidere kan den anmodede stat afslå at anerkende og  

 fuldbyrde kendelsen, hvis den person, som indefrysningskendelsen vedrører,  

 nyder immunitet eller privilegier, der efter lovgivningen i den anmodede stat  

 gør det umuligt at fuldbyrde kendelsen.
Denne bestemmelse vil bl.a. kunne  

 finde  

 anvendelse, hvis der er tale om beslaglæggelse af dokumenter hos en advokat,  

 og  

 disse dokumenter må anses for at være omfattet af reglerne om advokaters  

 tavshedspligt, eller hvis der er tale om beslaglæggelse af aktiver tilhørende  

 statsoverhoveder eller andre personer, der nyder immunitet.
 Anerkendelse og fuldbyrdelse kan endvidere afslås, hvis det  

 på baggrund af oplysningerne om de strafbare handlinger i attesten må lægges  

 til grund, at det vil være i strid med forbudet mod dobbelt strafforfølgning  

 senere at overføre bevismidlet til den anmodende stat eller at konfiskere  

 formuegodet.
 Endelig kan anerkendelse og fuldbyrdelse afslås, hvis den  

 lovovertrædelse, som kendelsen vedrører, ikke udgør en strafbar handling i  

 den  

 anmodede stat, og lovovertrædelsen ikke er omfattet af positiv-listen i  

 artikel  

 3.
I de tilfælde, hvor den begærende stat ikke har fremsendt  

 den i artikel 9 nævnte attest, kan den anmodede stat i stedet for at afslå at  

 anerkende og fuldbyrde kendelsen fastsætte en frist, inden for hvilken  

 attesten  

 skal foreligge, eller hvor de manglende oplysninger i attesten skal være  

 fremsendt.
Den anmodede stat kan endvidere vælge at acceptere et dokument  

 svarende til attesten eller at se bort fra kravene til attesten.
 Hvis den anmodede stat vil afslå at anerkende og fuldbyrde  

 kendelsen, skal dette besluttes omgående og straks meddeles den begærende  

 stat.
 I de tilfælde, hvor det i praksis er umuligt at fuldbyrde  

 en indefrysningskendelse, fordi aktivet eller bevismidlet er forsvundet,  

 destrueret eller ikke kan lokaliseres, skal den begærende stat ligeledes  

 straks  

 underrettes herom.
Artikel 8  

  

 vedrører de tilfælde, hvor den anmodede  

 stat kan udsætte anerkendelse og fuldbyrdelse af kendelsen.
Dette kan ske,  

 hvis  

 anerkendelse og fuldbyrdelse af kendelsen vil skade igangværende  

 efterforskning  

 i den anmodede stat, eller hvis aktivet eller bevismidlet allerede er  

 beslaglagt i forbindelse med en strafferetlig efterforskning.
Desuden kan  

 anerkendelse og fuldbyrdelse udsættes, hvis anmodningen om indefrysning er  

 fremsat med henblik på efterfølgende konfiskation, og det pågældende aktiv  

 allerede er omfattet af en beslutning om arrest eller lignende.
Udsættelse i  

 sådanne tilfælde kan dog kun ske i det omfang, en beslutning om arrest eller  

 lignende har fortrinsret efter national ret frem for en efterfølgende  

 national  

 kendelse om beslaglæggelse i forbindelse med en straffesag.
Den begærende stat skal straks underrettes om en beslutning  

 om at udsætte anerkendelsen og fuldbyrdelsen af kendelsen samt begrundelsen  

 herfor og den forventede varighed af udsættelsen.
Den anmodede stat skal  

 sørge  

 for straks at fuldbyrde kendelsen, når der ikke længere er grundlag for at  

 udsætte anerkendelsen og fuldbyrdelsen.
 Den anmodede stat skal underrette den begærende stat om  

 enhver anden rådighedsbegrænsende foranstaltning, som formuegodet måtte blive  

 underlagt.
Artikel 9  

  

 omhandler den attest, der skal udfærdiges  

 i forbindelse med en anmodning om fuldbyrdelse af en indefrysningskendelse.  

 Efter bestemmelsen skal den kompetente myndighed i den begærende stat, der  

 har  

 afsagt kendelsen om indefrysning, undertegne attesten og attestere, at  

 oplysningerne er korrekte.
Attesten skal oversættes til den anmodede stats  

 officielle sprog.
Attesten skal bl.a. indeholde oplysninger om den  

 lovovertrædelse, som efterforskningen vedrører, kendelsens formål, hvilket  

 aktiv eller bevismiddel kendelsen omhandler, og den foranstaltning, som den  

 anmodede stat skal træffe som følge af kendelsen.
Artikel 10  

  

 vedrører den efterfølgende behandling af  

 det beslaglagte.
Bestemmelsen indebærer, at anmodningen om fuldbyrdelse af en  

 indefrysningskendelse skal være ledsaget af en anmodning om, at det  

 beslaglagte  

 overføres til den begærende stat med henblik på anvendelse som bevis, en  

 anmodning om konfiskation, eller en anmodning om, at det beslaglagte  

 forbliver  

 i den anmodede stat, indtil der foreligger en anmodning fra den begærende  

 stat  

 om fuldbyrdelse af en kendelse om konfiskation eller overførsel af det  

 beslaglagte med henblik på anvendelse som bevis.
 Det følger af bestemmelsen, at en anmodning om overførsel  

 skal behandles i den anmodede stat i overensstemmelse med reglerne om  

 gensidig  

 retshjælp i straffesager, mens en anmodning om konfiskation skal behandles  

 efter de internationale regler om fuldbyrdelse af udenlandske straffedomme,  

 med  

 den modifikation, at den anmodede stat ikke må afslå en anmodning om  

 overførsel  

 til den begærende stat med henblik på anvendelse som bevis med henvisning  

 til,  

 at kravet om dobbelt strafbarhed ikke er opfyldt, hvis den lovovertrædelse,  

 som  

 ligger til grund for indefrysningskendelsen, er omfattet af positiv-listen i  

 artikel 3, stk. 2.
Efter  

  

 artikel 11  

  

 skal medlemsstaterne gennemføre  

 regler, der gør det muligt for den sigtede, tiltalte eller tredjepart at  

 klage  

 over en kendelse om indefrysning, uden at dette dog får opsættende virkning.  

 Klagen skal behandles af de kompetente myndigheder i enten den anmodede stat  

 eller den begærende stat i overensstemmelse med national ret.
Der er dog ikke  

 adgang til at indgive klage over indefrysningskendelsens substans i den  

 anmodede stat.
De judicielle myndigheder i den begærende stat skal orienteres  

 om, at der er indgivet en klage og om de fremsatte anbringender med henblik  

 på  

 at kunne fremkomme med bemærkninger.
Den begærende stat orienteres endvidere  

 om  

 klagens udfald.
De kompetente myndigheder i den begærende og i den anmodede  

 stat skal tage de nødvendige skridt for at lette adgangen for sigtede,  

 tiltalte  

 eller tredjepart til at indgive klage over en kendelse om indefrysning.
Den  

 begærende stat skal sikre, at eventuelle frister for indgivelse af klage over  

 indefrysningskendelsen anvendes på en måde, der sikrer adgangen til effektive  

 retsmidler.
 Hvis den anmodede stat efter lovgivningen i det pågældende  

 land er ansvarlig for skade forvoldt over for en sigtet, en mistænkt eller en  

 tredjepart i forbindelse med fuldbyrdelsen af indefrysningskendelsen, skal  

 den  

 begærende stat efter  

  

 artikel 12  

  

 refundere ethvert beløb, som den  

 anmodede stat har udbetalt i erstatning, medmindre erstatningen er begrundet  

 i  

 den adfærd, som den anmodede stat har udvist i forbindelse med fuldbyrdelsen.
 Artikel 13  

  

 fastslår, at rammeafgørelsen også finder  

 anvendelse for Gibraltar.
Artikel 14  

  

 og  

  

 artikel 15  

  

 omhandler  

 iværksættelse og ikrafttræden.
Efter bestemmelsen skal medlemsstaterne på et  

 tidspunkt, der endnu ikke er fastlagt, træffe de nødvendige foranstaltninger  

 for at efterkomme rammeafgørelsen.
Det må forventes, at der i det endelige  

 udkast til rammeafgørelse fastsættes en frist på ca. halvandet år efter  

 vedtagelsen af rammeafgørelsen.
Rammeafgørelsen træder i kraft på dagen for  

 offentliggørelsen i EF-Tidende.
5. De lovgivningsmæssige konsekvenser af  

 udkastet til rammeafgørelse Retsplejeloven indeholder som nævnt ovenfor ikke  

 bestemmelser om indefrysning, men det må lægges til grund, at begrebet  

 indefrysning, der er anvendt i rammeafgørelsen, omfatter beslaglæggelse, som  

 er  

 reguleret i retsplejeloven.
 Retsplejeloven indeholder i øvrigt ikke særlige  

 bestemmelser om fuldbyrdelse af udenlandske kendelser om beslaglæggelse.
Danmark har imidlertid tiltrådt den europæiske konvention  

 af 20. april 1959 om gensidig retshjælp i straffesager  

 (Retshjælpskonventionen), og det følger af artikel 1 i konventionen, at de  

 kontraherende parter forpligter sig til i overensstemmelse med konventionens  

 bestemmelser i videst muligt omfang at yde hinanden bistand med henblik på  

 retsforfølgning af forbrydelser.
Efter artikel 3 i konventionen skal den  

 anmodede stat i overensstemmelse med national lovgivning efterkomme  

 retsanmodninger, der vedrører en straffesag, og som fremsættes af den  

 begærende  

 stats judicielle myndigheder med henblik på fremskaffelse af beviser,  

 herunder  

 f.eks. beslaglæggelse eller udlevering af bevismateriale, akter eller  

 dokumenter.
 Danmark har endvidere tiltrådt den europæiske konvention af  

 8. november 1990 om hvidvaskning, efterforskning samt beslaglæggelse og  

 konfiskation af udbytte fra strafbart forhold (Hvidvaskkonventionen). Det  

 følger af Hvidvaskkonventionens artikel 11, at en part på anmodning fra en  

 anden part, der har iværksat strafferetlig forfølgning eller retlige skridt  

 med  

 henblik på konfiskation, skal træffe de nødvendige foreløbige  

 foranstaltninger  

 som f.eks. indefrysning eller beslaglæggelse med henblik på at forhindre  

 handel  

 med, overførsel af eller råden over formuegoder, der kan gøres til genstand  

 for  

 en anmodning om konfiskation, eller som ville kunne tjene til at efterkomme  

 anmodningen.
 Desuden har Danmark tiltrådt Schengen-konventionen af 19.  

 juni 1990, som i artikel 53 indeholder bestemmelse om, at anmodninger om  

 retshjælp og svar herpå kan sendes direkte mellem de judicielle myndigheder.
For så vidt angår fuldbyrdelse af udenlandske straffedomme,  

 herunder straffedomme der indebærer konfiskation, har Danmark tiltrådt den  

 europæiske konvention af 28. maj 1970 om straffedommes internationale  

 retsvirkninger.
Lov nr. 323 af 6. april 1986 om international fuldbyrdelse af  

 straf m.v. med senere ændringer indeholder i kapitel 3 nærmere regler om  

 fuldbyrdelse af afgørelser, som er omfattet af konventionen.
Der gælder ikke efter de internationale konventioner en  

 absolut pligt for det anmodede land til at gennemføre en anmodning om  

 beslaglæggelse.
Efter Retshjælpskonventionens artikel 2 kan anmodninger om  

 retshjælp afslås, hvis anmodningen vedrører en forbrydelse, der af den  

 anmodede  

 stat betragtes som en politisk forbrydelse eller en forbrydelse, der har  

 forbindelse med en politisk forbrydelse.
Endvidere kan en anmodning afslås,  

 hvis den anmodede stat finder, at imødekommelse af anmodningen vil kunne  

 krænke  

 den pågældende stats suverænitet, bringe dens sikkerhed i fare, stride mod  

 dens  

 almindelige retsprincipper eller skade andre livsvigtige interesser.
Danmark  

 har endvidere afgivet en erklæring vedrørende konventionens artikel 5,  

 hvorefter Danmark har gjort gennemførelsen af en anmodning om beslaglæggelse  

 afhængig af, at den lovovertrædelse, som kendelsen vedrører, udgør en  

 strafbar  

 handling efter dansk ret, og at gennemførelsen af anmodningen er mulig efter  

 dansk lovgivning.
Efter artikel 51 i Schengen-konventionen kan den anmodede  

 stat endvidere afslå at imødekomme en anmodning om beslaglæggelse, hvis  

 gennemførelsen af anmodningen ikke er forenelig med denne stats lovgivning.  

 Efter artikel 18 i Hvidvaskkonventionen gælder der tilsvarende muligheder for  

 at afslå at imødekomme en anmodning om beslaglæggelse, og i artikel 4 i  

 konventionen om straffedommes internationale retsvirkninger er fuldbyrdelsen  

 af  

 en udenlandsk straffedom betinget af, at den lovovertrædelse, som  

 straffedommen  

 vedrører, udgør en strafbar handling efter national ret i den stat, der  

 fuldbyrder dommen.
Uanset retsplejeloven ikke indeholder særlige bestemmelser  

 om fuldbyrdelse af udenlandske kendelser om beslaglæggelse, antages det med  

 støtte i retspraksis, at udenlandske kendelser om beslaglæggelse kan  

 gennemføres her i landet, hvis den kompetente myndighed i det land, hvor  

 kendelsen er afsagt, fremsender en anmodning herom til de kompetente danske  

 myndigheder.
Anmodningen gennemføres i givet fald efter en analogi af  

 retsplejelovens regler, herunder reglerne om kompetencen til at træffe  

 beslutning om beslaglæggelse.
En udenlandsk anmodning om beslaglæggelse kan  

 kun  

 imødekommes, hvis beslaglæggelse ville kunne gennemføres i forbindelse med en  

 tilsvarende strafferetlig efterforskning her i landet.
Gennemførelse af  

 udenlandske anmodninger om beslaglæggelse er endvidere betinget af, at det  

 forhold, som efterforskningen vedrører, er strafbart efter dansk ret (kravet  

 om  

 dobbelt strafbarhed).
 Efter retsplejelovens § 801 kan der foretages  

 beslaglæggelse til sikring af bevismidler, til sikring af det offentliges  

 krav  

 på sagsomkostninger, konfiskation og bøde, til sikring af forurettedes krav  

 på  

 tilbagelevering eller erstatning, og når tiltalte har unddraget sig sagens  

 videre forfølgning.
Efter § 802, stk. 1, kan genstande, som en  

 mistænkt har rådighed over, beslaglægges, såfremt den pågældende med rimelig  

 grund er mistænkt for en lovovertrædelse, der er undergivet offentlig påtale,  

 og der er grund til at antage, at genstande kan tjene som bevis eller bør  

 konfiskeres, eller ved lovovertrædelsen er fravendt nogen, som kan kræve den  

 tilbage.
Efter § 802, stk. 2, kan gods, som en mistænkt ejer,  

 beslaglægges, såfremt den pågældende med rimelig grund er mistænkt for en  

 lovovertrædelse, der er undergivet offentlig påtale, og beslaglæggelse anses  

 for nødvendig for at sikre det offentliges krav på sagsomkostninger, krav på  

 konfiskation efter straffelovens § 75, stk. 1, 1. pkt., 2. led, 2.  

 pkt., og stk. 3, og § 76 a, stk. 5, bødekrav eller  

 forurettedes  

 krav på erstatning i sagen.
 Efter § 802, stk. 3, kan beslaglæggelse af en  

 mistænkts hele formue eller en del af denne, herunder formue, som den  

 mistænkte  

 senere måtte erhverve, foretages, såfremt tiltale er rejst for en  

 lovovertrædelse, der efter loven kan medføre fængsel i 1 år og 6 måneder  

 eller  

 derover, og tiltalte har unddraget sig videre forfølgning i sagen.
 Efter retsplejelovens § 803, stk. 1, kan  

 genstande, som en person, der ikke er mistænkt, har rådighed over,  

 beslaglægges  

 som led i efterforskningen af en lovovertrædelse, der er undergivet offentlig  

 påtale, hvis der er grund til at antage, at genstanden kan tjene som bevis,  

 bør  

 konfiskeres eller ved en lovovertrædelse er fravendt nogen, som kan kræve den  

 tilbage.
5.1. Anvendelsesområde Rammeafgørelsen omfatter såvel indefrysning af formuegoder  

 og bevismidler, som en mistænkt har rådighed over, som indefrysning af  

 formuegoder og bevismidler, som en ikke-mistænkt har rådighed over.
Som nævnt  

 ovenfor er der efter retsplejeloven mulighed for at foretage beslaglæggelse i  

 forhold til den samme personkreds, og rammeafgørelsen nødvendiggør derfor  

 ikke  

 i denne sammenhæng lovændringer.
 Rammeafgørelsen omfatter i øvrigt alene indefrysning med  

 henblik på sikring af bevismateriale og med henblik på efterfølgende  

 konfiskation af et formuegode, hvilket er dækket af de gældende regler i  

 retsplejeloven om beslaglæggelse.
5.2. Materielle betingelser 5.2.1. Mistankegrundlag og  

 indikationsbetingelser Beslaglæggelse i forhold til en mistænkt forudsætter efter  

 retsplejelovens § 802, at den pågældende med rimelig grund er mistænkt  

 for  

 en lovovertrædelse, der er undergivet offentlig påtale, og at der er grund  

 til  

 at antage, at genstandene kan tjene som bevis eller bør konfiskeres, eller  

 ved  

 lovovertrædelsen er fravendt nogen, som kan kræve dem tilbage, eller at  

 beslaglæggelse anses for nødvendig for at sikre det offentliges krav på  

 sagsomkostninger, krav på konfiskation, bødekrav eller forurettedes krav på  

 erstatning i sagen.
 For så vidt angår beslaglæggelse af genstande, som en  

 ikke-mistænkt har rådighed over, stilles der efter retsplejelovens § 803  

 krav om, at der er grund til at antage, at genstanden kan tjene som bevis,  

 bør  

 konfiskeres eller ved lovovertrædelse er fravendt nogen, som kan kræve den  

 tilbage.
 Efter rammeafgørelsens regler vil der ikke være mulighed  

 for at afslå fuldbyrdelse af en indefrysningskendelse under henvisning til,  

 at  

 der ikke er tilstrækkelig grund til mistanke om et strafbart forhold, at der  

 ikke er grund til at antage, at genstanden vil tjene som bevis eller bør  

 konfiskeres, eller at beslaglæggelse i øvrigt ikke kan anses for nødvendig.
 Ved en gennemførelse af rammeafgørelsen i dansk ret vil  

 derfor skulle fastsættes bestemmelser, der tager højde for, at der ikke for  

 så  

 vidt angår kendelser om indefrysning, der fuldbyrdes i medfør af  

 rammeafgørelsens regler, skal foretages en nærmere prøvelse af, om disse  

 betingelser  

 for beslaglæggelse efter dansk ret er opfyldt.
5.2.2. Kriminalitetskrav Ifølge retsplejelovens § 802, stk. 1 og 2, samt  

 § 803, stk. 1, kan beslaglæggelse af genstande, som en mistænkt har  

 rådighed over, alene finde sted i forbindelse med lovovertrædelser, der er  

 undergivet offentlig påtale.
 Ved fuldbyrdelse af en indefrysningskendelse efter  

 rammeafgørelsens regler vil der ikke kunne stilles krav om, at kendelsen  

 vedrører en lovovertrædelse, der er undergivet offentlig påtale, og  

 rammeafgørelsen nødvendiggør derfor i denne sammenhæng en lovændring.
Efter rammeafgørelsens artikel 3 skal der ikke foretages en  

 nærmere kontrol af, om forholdet tillige er strafbart i det land, der skal  

 fuldbyrde en indefrysningskendelse, hvis kendelsen vedrører en forbrydelse  

 omfattet af positiv-listen i artikel 3, stk. 2, og denne forbrydelse kan  

 medføre frihedsstraf inden for en strafferamme på mindst tre år i den  

 begærende  

 medlemsstat.
Det bemærkes i den forbindelse, at de lovovertrædelser, der er  

 omfattet af listen, som udgangspunkt vil være strafbare i alle medlemsstater.
For så vidt angår forbrydelser, der ikke er omfattet af  

 positiv-listen, kan en anmodning om fuldbyrdelse af en indefrysningskendelse  

 afslås, hvis forholdet ikke er strafbart i det land, der skal fuldbyrde  

 indefrysningskendelsen.
Der lægges imidlertid op til en fleksibel anvendelse  

 af  

 kravet om dobbelt strafbarhed, således at kravet om dobbelt strafbarhed anses  

 for opfyldt, hvis de handlinger, der er beskrevet i kendelsen, svarer til en  

 lovovertrædelse i fuldbyrdelseslandet.
Som nævnt ovenfor kan udenlandske kendelser om  

 beslaglæggelse efter de gældende regler gennemføres her i landet efter en  

 analogi af retsplejelovens regler.
Gennemførelse af udenlandske anmodninger  

 om  

 beslaglæggelse er endvidere betinget af, at det forhold, som efterforskningen  

 vedrører, er strafbart efter dansk ret (krav om dobbelt strafbarhed).
 Ved en gennemførelse af rammeafgørelsen i dansk ret vil der  

 derfor ved lov skulle fastsættes regler, der tager højde for, at der ikke i  

 forbindelse med fuldbyrdelse af indefrysningskendelser, der er omfattet af  

 rammeafgørelsens artikel 3, stk. 2, skal foretages en nærmere prøvelse  

 af,  

 om der er tale om strafbare forhold efter dansk ret.
5.3. Afslagsgrunde Rammeafgørelsen indeholder i artikel 7 regler om, i hvilke  

 tilfælde den anmodede stat vil kunne afslå at anerkende og fuldbyrde en  

 udenlandsk kendelse om indefrysning.
 Efter artikel 7 kan den anmodende stat afslå at fuldbyrde  

 en udenlandsk kendelse om indefrysning i tilfælde af mangler ved attesten, i  

 tilfælde hvor den person, som indefrysningskendelsen vedrører, nyder  

 immunitet  

 eller privilegier, der efter lovgivningen i den anmodede stat gør det umuligt  

 at fuldbyrde kendelsen, i tilfælde, hvor det på baggrund af attesten må  

 lægges  

 til grund, at det vil være i strid med forbudet mod dobbelt strafforfølgning  

 efterfølgende at overføre bevismidlet til den anmodende stat eller at  

 konfiskere formuegodet, samt i tilfælde, hvor den lovovertrædelse, som  

 kendelsen vedrører, ikke udgør en strafbar handling i medfør af lovgivningen  

 i  

 den anmodede stat, og lovovertrædelsen ikke er omfattet af positiv-listen i  

 artikel 3, stk. 2.
 En gennemførelse af rammeafgørelsens artikel 7 vil ikke  

 nødvendiggøre lovændringer, idet der allerede efter gældende regler vil være  

 mulighed for at afslå at fuldbyrde en udenlandsk kendelse om beslaglæggelse  

 af  

 de i artikel 7 nævnte grunde.
 Det bør imidlertid overvejes i forbindelse med  

 gennemførelsen af rammeafgørelsen i dansk ret at fastsætte regler, der  

 udtrykkeligt omhandler anvendelsen af de afslagsgrunde, der er anført i  

 rammeafgørelsens artikel 7.
5.4. Udsættelsesgrunde Rammeafgørelsen indeholder i artikel 8 regler om, i hvilke  

 tilfælde den anmodede stat vil kunne udsætte fuldbyrdelsen af en udenlandsk  

 kendelse om indefrysning.
 Artikel 8 omfatter tilfælde, hvor fuldbyrdelse af kendelsen  

 vil skade en igangværende efterforskning i den anmodede stat, tilfælde, hvor  

 aktivet eller bevismidlet allerede er beslaglagt i forbindelse med en  

 strafferetlig efterforskning, samt tilfælde, hvor anmodningen om indefrysning  

 er fremsat med henblik på efterfølgende konfiskation, og aktivet allerede er  

 omfattet af en beslutning om arrest, der har fortrinsret efter national ret  

 frem for en efterfølgende national indefrysningskendelse i forbindelse med en  

 straffesag.
 En gennemførelse af rammeafgørelsens artikel 8 vil ikke  

 nødvendiggøre lovændringer, idet der allerede efter gældende regler vil være  

 mulighed for at udsætte fuldbyrdelsen af en udenlandsk kendelse om  

 beslaglæggelse af de i artikel 8 nævnte grunde.
 Det bør imidlertid overvejes i forbindelse med  

 gennemførelsen af rammeafgørelsen i dansk ret at fastsætte regler, der  

 udtrykkeligt omhandler anvendelsen af de udsættelsesgrunde, der er anført i  

 rammeafgørelsens artikel 8.
5.5. Kompetence og fremgangsmåde Rammeafgørelsen indeholder en række bestemmelser om  

 behandlingen af anmodninger om fuldbyrdelse af indefrysningskendelser.
Disse  

 bestemmelser nødvendiggør visse ændringer i forhold til den måde, hvorpå  

 anmodninger om beslaglæggelse fra andre EU-lande behandles i dag.
Efter retsplejelovens § 806 træffes beslutning om  

 beslaglæggelse efter politiets begæring, og afgørelsen træffes af retten ved  

 kendelse.
Såfremt den, som indgrebet retter sig mod, har givet samtykke til  

 indgrebet, træffes afgørelse om beslaglæggelse dog af politiet.
Efter  

 retsplejelovens § 807, stk. 1, iværksætter politiet  

 beslaglæggelsen.  

 Beslaglæggelsen sker indtil videre, men indtil sagens afgørelse kan begæring  

 om  

 hel eller delvis ophævelse af beslaglæggelse fremsættes over for retten af  

 den,  

 der har interesse heri.
I de tilfælde, hvor danske myndigheder til brug for en  

 dansk straffesag ønsker at få beslaglagt genstande, der befinder sig i  

 udlandet, vil det ligeledes være retten, der ved kendelse og efter politiets  

 begæring træffer afgørelse om beslaglæggelse af de pågældende genstande.  

 Kendelsen sendes herefter sammen med en retsanmodning til det land, hvor  

 genstanden befinder sig.
Myndighederne i det anmodede land fuldbyrder  

 herefter  

 kendelsen efter de nationale regler i det pågældende land.
En gennemførelse af rammeafgørelsen i dansk ret vil ikke  

 forudsætte lovændringer for så vidt angår fuldbyrdelsen af danske kendelser  

 om  

 beslaglæggelse i udlandet.
Det bør imidlertid overvejes at fastsætte nærmere  

 regler om sagsgangen i forbindelse med udarbejdelse og fremsendelse af den  

 attest, der er beskrevet i rammeafgørelsens artikel 4 og 9.
I de tilfælde, hvor Danmark modtager en retsanmodning med  

 henblik på fuldbyrdelse af en udenlandsk kendelse om indefrysning her i  

 landet,  

 sker fuldbyrdelsen i givet fald efter en analogi af retsplejelovens regler om  

 beslaglæggelse.
Det vil således som udgangspunkt være retten, der ved  

 kendelse  

 og efter politiets begæring træffer afgørelse om beslaglæggelse på grundlag  

 af  

 den udenlandske kendelse.
Ved en gennemførelse af rammeafgørelsen i dansk ret vil det  

 være muligt at opretholde en ordning, hvor beslaglæggelse på grundlag af en  

 udenlandsk indefrysningskendelse iværksættes af politiet efter forudgående  

 forelæggelse for retten, medmindre den, som indgrebet retter sig mod, har  

 givet  

 samtykke til indgrebet.
Rettens afgørelse om beslaglæggelsens gennemførelse  

 træffes i givet fald ved kendelse.
 Det kan overvejes i forbindelse med rammeafgørelsens  

 gennemførelse i dansk ret at fastsætte nærmere regler om sagsgangen i  

 forbindelse med modtagelse og behandling af den attest, der er beskrevet i  

 rammeafgørelsens artikel 4 og 9.
 Efter artikel 11 i rammeafgørelsen skal medlemsstaterne  

 gennemføre regler, der gør det muligt for den sigtede, tiltalte eller  

 tredjepart uden opsættende virkning at klage over en kendelse om  

 indefrysning.  

 Den begærende stat skal sikre, at eventuelle frister for indgivelse af klage  

 over indefrysningskendelsen anvendes på en måde, der sikrer interesserede  

 parter adgang til effektive retsmidler.
 For så vidt angår danske kendelser om beslaglæggelse, som  

 ønskes fuldbyrdet i udlandet, kan rettens afgørelse om beslaglæggelse  

 indbringes for en højere ret i overensstemmelse med retsplejelovens kapitel  

 85  

 om kære.
 Denne ordning vil kunne fastholdes uændret ved en  

 gennemførelse af rammeafgørelsen i dansk ret.
 For så vidt angår udenlandske kendelser om indefrysning,  

 som søges fuldbyrdet i Danmark i medfør af rammeafgørelsens regler, vil en  

 kendelse med henblik på fuldbyrdelse af den udenlandske kendelse ligeledes  

 kunne  

 kæres til en højere ret i overensstemmelse med de almindelige regler om kære.
 Den særlige klageordning, der følger af rammeafgørelsens  

 artikel 11, hvoraf det bl.a. fremgår, at de vægtige grunde for afsigelse af  

 indefrysningskendelsen kun kan anfægtes ved en appel i den begærende stat,  

 vil  

 imidlertid kræve, at der fastsættes særlige regler herom i dansk ret.
5.6. Tvangsmidler Efter rammeafgørelsens artikel 5, stk. 2, skal den  

 anmodede stat gennemføre ethvert yderligere tvangsindgreb, som kendelsen kan  

 give  

 anledning til, i overensstemmelse med de procedureregler, der anvendes i den  

 anmodede stat.
 Det vil i forbindelse med fuldbyrdelsen af kendelser om  

 indefrysning kunne være relevant at foretage f.eks. ransagning eller give  

 pålæg  

 om edition.
 Der er fastsat regler om anvendelsen af disse retsmidler i  

 retsplejelovens kapitel 73 om ransagning og kapitel 74 om edition.
 Det bør i forbindelse med gennemførelsen af rammeafgørelsen  

 i dansk ret overvejes, om det kan være relevant at fastsætte nærmere regler  

 om  

 udøvelse af disse tvangsindgreb, når de foretages i tilknytning til  

 fuldbyrdelse af udenlandske kendelser om indefrysning.
5.7. Varighed Efter rammeafgørelsens artikel 6 skal indefrysningen af  

 formuegodet opretholdes i den anmodede stat, indtil denne har besvaret den  

 anmodning om overførsel af bevismidler til den begærende stat eller en  

 anmodning om konfiskation, som den begærende stat skal fremsende.
Den  

 anmodede  

 stat kan dog efter høring af udstedelsesstaten fastsætte betingelser med  

 henblik på at begrænse indefrysningens varighed.
Forinden den anmodede stat  

 ophæver indefrysningen, skal den underrette den begærende stat herom og  

 samtidig give denne stat mulighed for at fremkomme med bemærkninger.
Det fremgår af retsplejelovens § 807 d, stk. 1,  

 at rådighedsberøvelse som følge af beslaglæggelse efter § 802,  

 stk. 1, og § 803, stk. 1, bortfalder senest, når sagen er  

 endeligt sluttet ved dom, påtaleopgivelse eller tiltalefrafald, medmindre det  

 beslaglagte konfiskeres.
Efter retsplejelovens § 805, stk. 2, kan  

 der, hvis indgrebets øjemed kan opnås ved mindre indgribende  

 foranstaltninger,  

 herunder sikkerhedsstillelse, med den, mod hvem indgrebet retter sig, træffes  

 skriftlig aftale herom.
 En gennemførelse af rammeafgørelsen i dansk ret  

 nødvendiggør ikke ændringer i forhold til retsplejelovens regler på dette  

 område.
5.8. Erstatning Det følger af rammeafgørelsens artikel 12, at hvis den  

 anmodede stat efter lovgivningen i det pågældende land er ansvarlig for skade  

 forvoldt over for en sigtet, en mistænkt eller en tredjepart i forbindelse  

 med  

 fuldbyrdelsen af indefrysningskendelsen, skal den begærende stat refundere  

 ethvert beløb, som den anmodede stat har udbetalt i erstatning, medmindre  

 erstatningen er begrundet i den adfærd, som den anmodede stat har udvist i  

 forbindelse med fuldbyrdelsen.
Bestemmelsen omfatter dog ikke klager over  

 kendelsens substans, som alene kan prøves i den begærende stat.
Retsplejelovens kapitel 93 a indeholder regler om  

 erstatning i anledning af strafferetlig forfølgning.
Efter retsplejelovens  

 § 1018 b kan der tillægges en sigtet, der som led i strafferetlig  

 forfølgning har været udsat for andre straffeprocessuelle indgreb end  

 anholdelse og varetægtsfængsling, herunder beslaglæggelse, erstatning, hvis  

 påtale opgives, eller den pågældende frifindes, uden at dette er begrundet i,  

 at den pågældende findes utilregnelig.
Erstatning ydes for økonomisk skade  

 samt  

 for lidelse, tort, ulempe og forstyrrelse eller ødelæggelse af stilling og  

 forhold.
Ifølge § 1018 c kan erstatning ydes, hvis det findes rimeligt,  

 i  

 de tilfælde, hvor der over for en person, der ikke har været sigtet, har  

 været  

 iværksat indgreb som led i en strafferetlig forfølgning.
Erstatningskrav, der  

 på grundlag af dansk rets almindelige erstatningsregler, rejses af sigtede,  

 domfældte eller andre i anledning af strafferetlig forfølgning, behandles  

 efter  

 begæring efter reglerne i kapitel 93, jf. § 1018 h.
 Bestemmelserne finder anvendelse i forhold til indgreb, der  

 gennemføres her i landet, samt i forhold til indgreb, der gennemføres i  

 udlandet på begæring af danske myndigheder.
 Det bør i forbindelse med gennemførelsen af rammeafgørelsen  

 i dansk ret overvejes, om der er behov for at fastsætte særlige bestemmelser  

 om  

 refusion af beløb, som den anmodede stat måtte have udbetalt i erstatning i  

 forbindelse med fuldbyrdelsen af en dansk afgørelse.
Bilag RÅDETS RAMMEAFGØRELSE .../.../RIA  

  

 af  

  

 om fuldbyrdelse i Den Europæiske Union af  

 kendelser om indefrysning af formuegoder eller bevismateriale RÅDET FOR DEN EUROPÆISKE UNION HAR  under henvisning til traktaten om Den Europæiske Union,  

 særlig artikel 31, litra a), og artikel 34, stk. 2, litra b), under henvisning til initiativ fra Den Franske  

 Republik, Kongeriget Sverige og Kongeriget Belgien, under henvisning til udtalelse fra Europa-Parlamentet,  

 og ud fra følgende betragtninger:
 (1)  

 	  

    

 Det  

 Europæiske Råd støttede på mødet den 15. og 16. oktober 1999 i Tammerfors  

 princippet om gensidig anerkendelse, der bør være hjørnestenen i det retlige  

 samarbejde inden for EU på både det civilretlige og det strafferetlige  

 område.
 (2)  

 	  

    

 Princippet om  

 gensidig anerkendelse bør også gælde kendelser, der afsiges under  

 straffesagens  

 forberedelse, især når de giver de kompetente myndigheder mulighed for  

 hurtigt  

 at sikre bevismateriale og beslaglægge formuegoder, der let kan flyttes.
 (3)  

 	  

    

 Den 29. november 2000  

 vedtog Rådet i overensstemmelse med konklusionerne fra Tammerfors et program  

 med foranstaltninger til gennemførelse af princippet om gensidig anerkendelse  

 af afgørelser i straffesager, som gav første prioritet (foranstaltning 6 og  

 7)  

 til vedtagelse af et instrument, der anvender princippet om gensidig  

 anerkendelse på indefrysning af bevismaterialer og formuegoder.
 (4)  

 	  

    

 Et samarbejde mellem  

 medlemsstaterne på grundlag af princippet om gensidig anerkendelse og  

 umiddelbar fuldbyrdelse af retsafgørelser forudsætter, at der er tillid til,  

 at  

 de afgørelser, der skal anerkendes og fuldbyrdes, altid vil blive truffet i  

 overensstemmelse med principperne om legalitet, subsidiaritet og  

 proportionalitet.
 (5)  

 	  

    

 De rettigheder, som  

 tilkommer en berørt part eller godtroende tredjemand, bør sikres.
(6)  

 	  

    

 Denne rammeafgørelse  

 overholder de grundlæggende rettigheder og principper, som anerkendes i  

 artikel  

 6 i TEU og afspejles i Den Europæiske Unions charter om grundlæggende  

 rettigheder, navnlig kapitel VI.
Intet i denne rammeafgørelse kan fortolkes  

 som  

 et forbud mod at nægte at indefryse formuegoder, for hvilke der er afsagt en  

 indefrysningskendelse, hvis der er objektive grunde til at formode, at  

 indefrysningskendelsen er afsagt med det formål at retsforfølge eller straffe  

 en person på grund af vedkommendes køn, race, religion, etniske baggrund,  

 nationalitet, sprog, politiske overbevisning eller seksuelle orientering,  

 eller  

 at den pågældendes situation kan blive skadet af en af disse grunde.
Denne  

 rammeafgørelse er ikke til hinder for, at medlemsstaterne anvender deres egne  

 forfatningsmæssige bestemmelser om ret til en retfærdig rettergang,  

 foreningsfrihed, pressefrihed og ytringsfrihed i andre medier  VEDTAGET FØLGENDE RAMMEAFGØRELSE:
AFSNIT I ANVENDELSESOMRÅDE ARTIKEL 1 Formål Formålet med denne rammeafgørelse er at fastsætte regler,  

 hvorefter en medlemsstat skal anerkende og på sit område fuldbyrde en  

 indefrysningskendelse afsagt af en judiciel myndighed i en anden medlemsstat.  

 Den indebærer ikke nogen ændring af pligten til at respektere de  

 grundlæggende  

 rettigheder og grundlæggende retsprincipper, således som de er knæsat ved  

 artikel 6 i traktaten om Den Europæiske Union.
ARTIKEL 2 Definitioner I denne rammeafgørelse forstås ved a)  

 	  

    

 »udstedelsesstat«:  

 den medlemsstat, i hvilken en judiciel myndighed som defineret i  

 udstedelsesstatens nationale ret har afsagt, godkendt eller på anden vis  

 bekræftet en indefrysningskendelse i forbindelse med en straffesag b)  

 	  

    

 »fuldbyrdelsesstat«:  

 den medlemsstat, på hvis område formuegoderne eller bevismaterialet befinder  

 sig c)  

 	  

    

 »indefrysningskendelse«:  

 enhver foranstaltning, der er truffet af en kompetent judiciel myndighed i  

 udstedelsesstaten med henblik på midlertidigt at forhindre enhver  

 destruktion,  

 ændring, flytning, overførsel eller afhændelse af formuegoder, der kan  

 konfiskeres, eller bevismateriale d)  

 	  

    

 »formuegoder«:  

 formuegoder af enhver art, det være sig rørlige eller urørlige formuegoder,  

 samt juridiske dokumenter og papirer, der beviser adkomst til eller  

 rettigheder  

 over sådanne formuegoder, når de pågældende formuegoder af den kompetente  

 judicielle myndighed i udstedelsesstaten anses for:
  

 	  

    

 at være udbyttet af  

 en af de i artikel 3 omhandlede lovovertrædelser eller et aktiv, der helt  

 eller  

 delvis svarer til værdien af et sådant udbytte, eller   

 	  

    

 at være redskaber  

 eller genstande anvendt i forbindelse med en sådan lovovertrædelse e)  

 	  

    

 »bevismateriale«:  

 genstande, dokumenter eller data, der kan fremlægges som bevis ved  

 strafferetlig forfølgning af en af de i artikel 3 omhandlede  

 lovovertrædelser.
ARTIKEL 3 Lovovertrædelser 1. Denne rammeafgørelse finder anvendelse på  

 indefrysningskendelser, der afsiges med henblik på:
i)  

 	  

    

 sikring  

 af bevismateriale eller ii)  

 	  

    

 efterfølgende  

 konfiskation af formuegode 2. Følgende lovovertrædelser, som defineret i  

 udstedelsesstatens ret, og som i udstedelses- staten straffes med  

 frihedsstraf  

 af en maksimal varighed på mindst 3 år, underkastes ikke kontrol af dobbelt  

 strafbarhed:
  

 	  

    

 deltagelse  

 i en kriminel organisation  terrorisme  menneskehandel   

 	  

    

 seksuel udnyttelse af  

 børn og børnepornografi  ulovlig handel med narkotika og psykotrope  

 stoffer   

 ulovlig handel med våben, ammunition og sprængstoffer   

 	  

    

 bestikkelse  svig,  

 herunder svig, der skader De Europæiske Fællesskabers finansielle interesser,  

 som omhandlet i konventionen af 26. juli 1995 om beskyttelse af De Europæiske  

 Fællesskabers finansielle interesser   

 	  

    

 hvidvaskning af  

 udbyttet fra strafbart forhold   

 	  

    

 falskmøntneri og  

 forfalskning af euroen   

 	  

    

 internetkriminalitet   

 	  

    

 miljøkriminalitet,  

 herunder ulovlig handel med truede dyrearter og ulovlig handel med truede  

 plantearter og træsorter   

 	  

    

 sluserkriminalitet   

 	  

    

 forsætligt manddrab,  

 grov legemsbeskadigelse   

 	  

    

 ulovlig handel med  

 menneskevæv og -organer   

 	  

    

 bortførelse,  

 frihedsberøvelse og gidseltagning   

 	  

    

 racisme og fremmedhad   

 	  

    

 organiseret eller  

 væbnet tyveri   

 	  

    

 ulovlig handel med  

 kulturgoder, herunder antikviteter og kunstgenstande  bedrageri   

 	  

    

 afkrævning af  

 beskyttelsespenge og pengeafpresning   

 	  

    

 efterligninger og  

 fremstilling af piratudgaver af produkter   

 	  

    

 forfalskning af  

 officielle dokumenter og ulovlig handel med falske dokumenter   

 	  

    

 forfalskning af  

 betalingsmidler   

 	  

    

 ulovlig handel med  

 hormonpræparater og andre vækstfremmende stoffer  ulovlig handel med  

 nukleare  

 og radioaktive materialer   

 	  

    

 ulovlig handel med  

 stjålne motorkøretøjer   

 	  

    

 voldtægt   

 	  

    

 brandstiftelse   

 	  

    

 strafbare handlinger  

 omfattet af Den Internationale Straffedomstols straffemyndighed  skibs-  

 eller  

 flykapring   

 	  

    

 sabotage.
 3. Rådet kan til enhver tid med enstemmighed og efter  

 høring af Europa-Parlamentet på betingelserne i artikel 39, stk. 1, i  

 TEU  

 beslutte at tilføje andre kategorier af overtrædelser på listen i  

 stk. 1.  

 Rådet overvejer i lyset af den rapport, som Kommissionen forelægger det i  

 medfør af artikel 14, om listen skal udvides eller ændres.
4. I andre end de i stk. 2 nævnte tilfælde kan  

 fuldbyrdelsesstaten lade anerkendelse og fuldbyrdelse af en  

 indefrysningskendelse, der er afsagt i medfør af stk. 1, nr. i), være  

 betinget af, at de forhold, der ligger til grund for kendelsen, udgør en  

 lovovertrædelse efter fuldbyrdelsesstatens lovgivning, uanset  

 gerningsindholdet  

 eller den retlige beskrivelse af dette efter udstedelsesstatens lovgivning.
I  

 andre end de i stk. 2 nævnte tilfælde kan fuldbyrdelsesstaten lade  

 anerkendelse og fuldbyrdelse af en indefrysningskendelse, der er afsagt i  

 medfør af stk. 1, nr. ii), være betinget af, at de forhold, der ligger  

 til  

 grund for kendelsen, udgør en lovovertrædelse, som efter fuldbyrdelsesstatens  

 lovgivning tillader en sådan indefrysning, uanset gerningsindholdet eller den  

 retlige beskrivelse af dette efter udstedelsesstatens lovgivning.
AFSNIT II PROCEDURE FOR FULDBYRDELSE AF INDEFRYSNINGSKENDELSER ARTIKEL 4 Fremsendelse af indefrysningskendelser 1. En indefrysningskendelse som defineret i denne  

 rammeafgørelse fremsendes af den judicielle myndighed, der har afsagt den,  

 sammen med den i artikel 9 omhandlede attest direkte til den judicielle  

 myndighed, der er kompetent til at fuldbyrde den, ved hjælp af ethvert  

 middel,  

 som kan frembringe skriftlig dokumentation på en måde, der tillader  

 fuldbyrdelsesstaten at fastslå ægtheden.
2. Det Forenede Kongerige og Irland kan inden den i  

 artikel 14, stk. 1, nævnte dato fremsætte en erklæring om, at  

 indefrysningskendelsen samt attesten skal fremsendes gennem en central  

 myndighed eller centrale myndigheder, som de specificerer i erklæringen.
En  

 sådan erklæring kan til enhver tid ændres ved hjælp af en ny erklæring eller  

 trækkes tilbage.
Enhver erklæring eller notifikation om tilbagetrækning skal  

 deponeres i Generalsekretariatet for Rådet og meddeles Kommissionen.
Disse  

 medlemsstater kan til enhver tid ved hjælp af en yderligere erklæ- ring  

 begrænse en sådan erklærings rækkevidde med henblik på at give stk. 1  

 større virkning.
Dette bliver obligatorisk, når bestemmelserne om gensidig  

 retshjælp i Schengen-gennemførelseskonventionen får virkning for dem.
 3. Hvis den judicielle myndighed, der er kompetent til  

 at fuldbyrde kendelsen, ikke er udstedelsesstatens judicielle myndighed  

 bekendt, foretager denne alle nødvendige undersøgelser, her- under via  

 kontaktpunkterne i det europæiske retlige netværk, for at fremskaffe  

 oplysningerne fra fuldbyrdelsesstaten.
 4. Når den judicielle myndighed i fuldbyrdelsesstaten,  

 som modtager en indefrysningskendelse, ikke har kompetence til at anerkende  

 den  

 og træffe de nødvendige foranstaltninger til at fuldbyrde den, fremsender den  

 på embeds vegne indefrysningskendelsen til den judicielle myndighed, der er  

 kompetent til at fuldbyrde den, og underretter den judicielle myndighed i  

 udstedelsesstaten, som har afsagt kendelsen, herom.
ARTIKEL 5 Anerkendelse og øjeblikkelig fuldbyrdelse 1. Fuldbyrdelsesstatens kompetente judicielle  

 myndigheder anerkender uden yderligere formaliteter en indefrysningskendelse,  

 der er fremsendt i overensstemmelse med artikel 4, og træffer omgående de  

 nødvendige foranstaltninger med henblik på øjeblikkeligt at fuldbyrde den på  

 samme måde, som hvis der havde været tale om en indefrysningskendelse, der  

 var  

 afsagt af fuldbyrdelsesstaten, medmindre den pågældende myndighed beslutter  

 at  

 påberåbe sig en af de i artikel 7 omhandlede grunde til at afslå anerkendelse  

 eller fuldbyrdelse eller en af de i artikel 8 omhandlede grunde til  

 udsættelse.
 Når det er nødvendigt af hensyn til det indsamlede  

 bevismateriales gyldighed og under forudsætning af, at sådanne formelle krav  

 og  

 procedurer ikke er i modstrid med de grundlæggende principper i  

 fuldbyrdelsesstatens ret, skal den judicielle myndighed i fuldbyrdelsesstaten  

 ligeledes i forbindelse med fuldbyrdelsen af indefrysningskendelsen overholde  

 de formelle krav og proceduren, som den kompetente judicielle myndighed i  

 udstedelsesstaten udtrykkeligt an- giver.
 Der redegøres omgående for fuldbyrdelsen af  

 indefrysningskendelsen over for udstedelsesstatens kompetente myndighed ved  

 hjælp af ethvert middel, som kan frembringe skriftlig dokumentation.
 2. Eventuelle yderligere tvangsmidler, som  

 indefrysningskendelsen nødvendiggør, tages i brug i overensstemmelse med de  

 procedureregler, der anvendes i fuldbyrdelsesstaten.
 3. De kompetente judicielle myndigheder i  

 fuldbyrdelsesstaten skal træffe afgørelse om indefrysningskendelsen og  

 meddele  

 denne afgørelse snarest muligt og, om praktisk muligt, inden for 24 timer  

 efter  

 modtagelse af indefrysningskendelsen.
ARTIKEL 6 Indefrysningens varighed 1. Indefrysningen af formuegoderne opretholdes i  

 fuldbyrdelsesstaten, indtil denne har taget endelig stilling til en anmodning  

 efter artikel 10, stk. 1, litra a) eller b).
2. Fuldbyrdelsesstaten kan dog i overensstemmelse med  

 sin lovgivning og praksis efter høring af udstedelsesstaten opstille  

 betingelser, der er afpasset efter sagens omstændigheder, med henblik på at  

 begrænse indefrysningsforanstaltningens varighed.
Hvis fuldbyrdelsesstaten i  

 over- ensstemmelse med disse betingelser påtænker at ophæve foranstaltningen,  

 underretter den udstedelsesstaten herom og giver denne mulighed for at  

 fremkomme med sine bemærkninger.
3. Udstedelsesstatens judicielle myndigheder skal  

 omgående underrette fuldbyrdelsesstatens judicielle myndigheder om ophævelsen  

 af indefrysningskendelsen.
I så fald er det fuldbyrdelsesstatens ansvar at  

 ophæve foranstaltningen så hurtigt som muligt.
ARTIKEL 7 Grunde til at afslå anerkendelse eller fuldbyrdelse 1. Fuldbyrdelsesstatens kompetente judicielle  

 myndigheder må kun afslå at anerkende eller fuldbyrde indefrysningskendelsen a)  

 	  

    

 hvis  

 den i artikel 9 omhandlede attest ikke foreligger, er mangelfuldt udfærdiget  

 eller er i åbenlys uoverensstemmelse med indefrysningskendelsen b)  

 	  

    

 hvis der i henhold  

 til fuldbyrdelsesstatens lovgivning foreligger en immunitet eller et  

 privilegium, der gør det umuligt at fuldbyrde indefrysningskendelsen c)  

 	  

    

 hvis det umiddelbart  

 af oplysningerne i attesten fremgår, at ydelse af retshjælp i henhold til  

 artikel 10 i forbindelse med den lovovertrædelse, der ligger til grund for  

 indefrysningskendelsen,strider mod ne bis in idem-princippet d)  

 	  

    

 hvis det forhold, der  

 ligger til grund for en indefrysningskendelse i et af de tilfælde, der er  

 nævnt  

 i artikel 3, stk. 4, ikke udgør en lovovertrædelse efter  

 fuldbyrdelseslandets lovgivning; for så vidt angår skatter, afgifter, told og  

 valutahandel må fuldbyrdelse af en indefrysningskendelse dog ikke afslås med  

 den begrundelse, at fuldbyrdelseslandets lovgivning ikke foreskriver  

 opkrævning  

 af samme type skatter og afgifter eller ikke indeholder samme type regler om  

 skatter, afgifter, told og valutahandel som udstedelseslandets lovgivning.
2. I det i stk. 1, litra a), omhandlede tilfælde  

 kan den kompetente judicielle myndighed   

 	  

    

 fastsætte  

 en frist, inden for hvilken attesten skal foreligge eller foreligge i komplet  

 eller rettet tilstand, eller   

 	  

    

 acceptere et  

 tilsvarende dokument eller   

 	  

    

 give den udstedende  

 myndighed dispensation, hvis den mener at være tilstrækkeligt informeret.
 3. Et afslag på anerkendelse eller fuldbyrdelse skal  

 besluttes omgående og omgående meddeles udstedelsesstatens kompetente  

 judicielle myndigheder ved hjælp af ethvert middel, som kan frembringe  

 skriftlig dokumentation.
 4. Hvis det i praksis viser sig umuligt at fuldbyrde  

 indefrysningskendelsen, fordi formuegoderne eller bevismaterialet er  

 forsvundet, er blevet destrueret eller ikke findes på det i attesten angivne  

 sted, eller fordi det ikke, selv efter høring af udstedelsesstaten, er  

 angivet  

 tilstrækkeligt præcist, hvor formuegoderne eller bevismaterialet befinder  

 sig,  

 underrettes udstedelsesstatens kompetente judicielle myndigheder ligeledes  

 omgående.
ARTIKEL 8 Grunde til at udsætte fuldbyrdelsen 1. Den kompetente judicielle myndighed kan udsætte  

 fuldbyrdelsen af en indefrysningskendelse, der er fremsendt i  

 overensstemmelse  

 med artikel 4 a)  

 	  

    

 indtil  

 et tidspunkt, som den finder passende, hvis fuldbyrdelsen kan skade en  

 igangværende strafferetlig efterforskning, eller b)  

 	  

    

 indtil ophævelse af  

 en eventuel allerede afsagt kendelse i forbindelse med en straffesag, der har  

 medført indefrysning af de pågældende formuegoder eller det pågældende  

 bevismateriale, c)  

 	  

    

 indtil ophævelse af  

 en kendelse i forbindelse med en straffesag, der har medført indefrysning af  

 formuegoder med henblik på efterfølgende konfiskation, hvor de pågældende  

 formuegoder allerede er genstand for en kendelse, som er afsagt i forbindelse  

 med andre retlige procedurer i fuldbyrdelsesstaten.
Denne bestemmelse finder  

 imidlertid kun anvendelse, når en sådan kendelse har fortrinsret frem for en  

 efterfølgende national indefrysningskendelse i forbindelse med en straffesag  

 i  

 henhold til national ret.
 2. Der redegøres omgående for udsættelsen af  

 indefrysningskendelsens fuldbyrdelse, herunder for grundene til udsættelsen  

 og  

 om muligt for udsættelsens forventede varighed, over for udstedelsesstatens  

 kompetente myndighed ved hjælp af ethvert middel, som kan frembringe  

 skriftlig  

 dokumentation.
 3. Så snart grunden til udsættelsen er ophørt med at  

 eksistere, træffer den kompetente judicielle myndighed omgående de nødvendige  

 foranstaltninger med henblik på at fuldbyrde indefrysningskendelsen og  

 underretter udstedelsesstatens kompetente myndighed herom ved hjælp af  

 ethvert  

 middel, som kan frembringe skriftlig dokumentation.
 4. Fuldbyrdelsesstatens judicielle myndighed underretter  

 udstedelsesstatens judicielle myndighed om enhver anden begrænsende  

 foranstaltning, som de pågældende formuegoder måtte blive underlagt.
ARTIKEL 9 Attest 1. Den kompetente judicielle myndighed i  

 udstedelsesstaten, der har beordret foranstaltningen, undertegner attesten på  

 den i bilaget angivne standardformular og bekræfter, at oplysningerne er  

 korrekte.
 2. Attesten oversættes til det officielle sprog eller et  

 af de officielle sprog i fuldbyrdelsesstaten.
 3. Enhver medlemsstat kan i forbindelse med vedtagelsen  

 af denne rammeafgørelse eller på et senere tidspunkt i en erklæring, der  

 deponeres i Generalsekretariatet for Rådet, angive, at den accepterer en  

 oversættelse til et eller flere andre af de officielle sprog, der anvendes af  

 De Europæiske Fællesskabers institutioner.
ARTIKEL 10 Efterfølgende behandling af de indefrosne  

 formuegoder 1. Den i artikel 4 omhandlede fremsendelse a)  

 	  

    

 ledsages  

 af en anmodning om overførsel af bevismaterialet til udstedelsesstaten, eller b)  

 	  

    

 ledsages af en  

 anmodning om konfiskation med henblik på enten fuldbyrdelse af en  

 konfiskationskendelse, der er afsagt i udstedelsesstaten, eller konfiskation  

 i  

 fuldbyrdelsesstaten og efterfølgende fuldbyrdelse af en sådan eventuel  

 kendelse, eller c)  

 	  

    

 indeholder en  

 instruks i attesten om, at formuegoderne skal forblive i fuldbyrdelsesstaten,  

 indtil der foreligger en anmodning efter litra a) eller b). Udstedelsesstaten  

 skal i attesten angive den (anslåede) dato for en sådan anmodnings  

 fremsendelse.
Artikel 6, stk. 2, finder anvendelse.
 2. De i stk. 1, litra a) og b), omhandlede  

 anmodninger fremsendes af udstedelsesstaten og be- handles af  

 fuldbyrdelsesstaten i overensstemmelse med de gældende regler for gensidig  

 retshjælp i straffesager og de gældende regler for internationalt samarbejde  

 om  

 konfiskation.
 3. Uanset reglerne for gensidig retshjælp i stk. 2  

 må fuldbyrdelsesstaten imidlertid ikke begrunde et afslag på anmodninger som  

 nævnt i stk. 1, litra a), med, at der ikke er dobbelt strafbarhed, hvis  

 disse anmodninger vedrører de i artikel 3, stk. 2, omhandlede  

 lovovertrædelser, og disse lovovertrædelser medfører mindst 3 års  

 frihedsstraf  

 i udstedelsesstaten.
ARTIKEL 11 Retsmidler 1. Medlemsstaterne indfører de nødvendige ordninger for  

 at sikre, at alle interesserede parter, herunder tredjemand i god tro, råder  

 over retsmidler uden opsættende virkning i forbindelse med en  

 indefrysningskendelse, der fuldbyrdes i medfør af artikel 5, med henblik på  

 at  

 beskytte deres legitime interesser; appellen indgives for en domstol i  

 udstedelsesstaten eller fuldbyrdelsesstaten i overensstemmelse med den  

 pågældende stats nationale ret.
 2. De vægtige grunde for afsigelse af  

 indefrysningskendelsen kan kun anfægtes ved appel for en domstol i  

 udstedelsesstaten.
3. Hvis appellen indgives i fuldbyrdelsesstaten,  

 orienteres den judicielle myndighed i udstedelsesstaten herom og om appellens  

 anbringender, så den kan fremlægge de argumenter, den finder nødvendige.
Den  

 orienteres om appellens udfald 4. Udstedelsesstaten og fuldbyrdelsesstaten træffer de  

 nødvendige foranstaltninger for at gøre det lettere at indgive en appel som  

 omhandlet i stk. 1, navnlig ved at give de berørte parter de relevante  

 oplysninger.
 5. Udstedelsesstaten sikrer, at eventuelle frister for  

 indgivelse af den i stk. 1 omhandlede appel anvendes på en måde, der  

 garanterer  

 interesserede parter adgang til effektive retsmidler.
ARTIKEL 12 Refusion 1. Hvis fuldbyrdelsesstaten i henhold til sin lovgivning  

 er ansvarlig for skade, der er forvoldt en af de i artikel 11 omhandlede  

 parter  

 i forbindelse med fuldbyrdelse af en indefrysningskendelse, der er fremsendt  

 til den i medfør af artikel 4, refunderer udstedelsesstaten  

 fuldbyrdelsesstaten  

 de beløb, denne har ydet i erstatning i henhold til dette ansvar til nævnte  

 part, med mindre og i det omfang skaden eller en del af skaden udelukkende  

 skyldes fuldbyrdelsesstatens handlemåde, jf. dog artikel 11, stk. 2.
 2. Stk. 1 berører ikke medlemsstaternes nationale  

 ret vedrørende fysiske eller juridiske personers krav om skadeserstatning.
AFSNIT III AFSLUTTENDE BESTEMMELSER ARTIKEL 13 Geografisk anvendelsesområde Denne rammeafgørelse gælder også for Gibraltar.
ARTIKEL 14 Iværksættelse 1. Medlemsstaterne træffer de nødvendige  

 foranstaltninger til at efterkomme denne rammeafgørelse senest den [...].
2. Medlemsstaterne meddeler inden samme tidspunkt  

 Generalsekretariatet for Rådet og Kommissionen teksten til de  

 retsforskrifter,  

 som de udsteder for at gennemføre de forpligtelser, der følger af denne  

 rammeafgørelse, i national ret.
På baggrund af en rapport udarbejdet ud fra  

 disse oplysninger og en skriftlig rapport fra Kommissionen vurderer Rådet  

 inden  

 den [...], i hvilket omfang medlemsstaterne har truffet de nødvendige  

 foranstaltninger for at efterkomme denne rammeafgørelse.
 3. Generalsekretariatet for Rådet underretter  

 medlemsstaterne og Kommissionen om de erklæringer, der fremsættes i medfør af  

 artikel 9, stk. 3.
ARTIKEL 12 Ikrafttræden Denne rammeafgørelse træder i kraft på datoen for  

 offentliggørelsen i EF-tidende.
Udfærdiget i , den På Rådets vegne Formand Bilag I TIL RAMMEAFGØRELSEN  

  

 Attest, jf. artikel 9 1.
Udstedelsesstat  

  

 1) 2.
Domstol eller anden judiciel myndighed, der afsiger eller  

 træffer afgørelse om indefrysning og udsteder attesten 2.1.
Navn 2.2.
Adresse 2.3.
Tlf./fax/e-post  

  

 2) 2.4.
Sprog, som kan anvendes ved henvendelse til den  

 udstedende myndighed:  

  

 3) 2.4.1.
Tysk 2.4.2.
Engelsk 2.4.3.
 osv.
 3.
Lovovertrædelse(r), der ligger til grund for  

 indefrysningskendelsen 3.1.
ulovlig handel med narkotika 3.2.
svig, der skader De Europæiske Fællesskabers finansielle  

 interesser 3.3.
hvidvaskning af udbyttet fra strafbart forhold 3.4.
falskmøntneri i forbindelse med euroen 3.5.
bestikkelse 3.6.
menneskehandel 4.
Den mistænkte 4.1.
navnet på den/de mistænkte, så vidt dette kendes 5.
Beskrivelse af de relevante forhold, der ligger til grund  

 for indefrysningskendelsen, og kort fremstilling af de faktiske  

 omstændigheder, som den judicielle myndighed, der afsiger  

 indefrysningskendelsen og udsteder attesten har kendskab til 6.
Indefrysningskendelse 6.1.
dato 6.2.
kendelsens formål 6.2.1.
konfiskation på et senere tidspunkt 6.2.2.
tilvejebringelse af bevismateriale 6.3.
Formuegode eller bevismateriale omhandlet i  

 indefrysningskendelsen 6.3.1.
præcis beskrivelse af formuegoderne eller bevismaterialet  

 og, hvis det drejer sig om en indefrysningskendelse vedrørende værdien af  

 udbytte, angivelse af det maksimumsbeløb, der søges inddrevet i forbindelse  

 med formuegoderne 6.3.2.
præcis angivelse af, hvor formuegoderne eller  

 bevismaterialet befinder sig 6.3.3.
den part, der har formuegoderne i depot, eller  

 formuegodernes eller bevismaterialets kendte faktiske ejer, hvis der er tale  

 om forskellige personer 7.
Foranstaltning, som fuldbyrdelsesstaten skal træffe efter  

 at have fuldbyrdet indefrysningskendelsen 7.1.
overføre bevismaterialet til udstedelsesstaten 7.1.1.
anmodning er vedlagt 7.1.2 dato for anmodningens fremsendelse 7.2 beholde formuegodet i fuldbyrdelsesstaten med henblik på  

 fuldbyrdelse af en konfiskationskendelse 7.2.1.
anmodning om fuldbyrdelse af en konfiskationskendelse  

 afsagt i udstedelsesstaten den ... (dato) er vedlagt 7.2.2.
anmodning om konfiskation i fuldbyrdelsesstaten og  

 efterfølgende håndhævelse af en sådan kendelse er vedlagt 7.2.3.
anslået dato for fremsendelse af den i 7.2.1 eller 7.2.2  

 nævnte anmodning 8.
 Person, som kan give oplysninger om procedurerne for  

 indgivelse af appel i udstedelsesstaten og om den retshjælp og de  

 oversættelsesfaciliteter, der er til rådighed.
 1.
Navn 2.
Adresse 3.
Tlf./fax/e-post 9.
Supplerende oplysninger  

  

 3) 10.
Teksten til indefrysningskendelsen er vedlagt denne  

 attest 1)  

  

    

 Alle attestens rubrikker anføres på de  

 officielle EU-sprog; om nødvendigt anføres oversættelsen af rubrikkerne på  

 bagsiden af dokumentet med en henvisning til et tal på forsiden.
 2)  

  

    

 Telefon- og faxnumre skal angives fuldt ud  

 (dvs. som ved opkald fra udlandet), og der skal så vidt muligt anføres numre  

 på direkte linjer.
 3)  

  

    

 Denne oplysning er ikke obligatorisk og er  

 ikke omfattet af artikel 9.
 Udstedelsesstatens judicielle myndighed bekræfter,  

 at oplysningerne i denne attest er korrekte.
 Udfærdiget i ......................., den........
 Underskrift og/eller stempel ..............
