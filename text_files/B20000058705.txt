Bekendtgørelse om gebyrer i  

 medfør af lov om visse betalingsmidler I medfør af § 20, stk. 2, i lov nr. 414 af 31. maj 2000 om visse  

 betalingsmidler fastsættes:
Kapitel 1 Gebyrer til dækning af omkostninger ved lovens  

 administration § 1. Udsteder skal hvert år inden 1. august  

 meddele Forbrugerombudsmanden betalingssystemets omsætning her i landet  

 i det forrige kalenderår, jf. dog stk. 3. Heri indregnes ikke  

 omsætningen via hævekort, som nævnt i lovens § 2, stk. 2.  

 Såfremt udsteder ikke registrerer, hvilke beløb der i  

 øvrigt hæves ved brug af et betalingsmiddel, skal der medtages  

 et anslået beløb i omsætningen.
Beløbet skal  

 oplyses særskilt.
Såfremt udsteder ikke registrerer  

 betalingssystemets omsætning, skal der oplyses et skønnet  

 beløb.
 Stk. 2. Forbrugerombudsmanden fastsætter  

 udstedernes gebyrer forholdsmæssigt efter omsætningen på  

 grundlag af Forbrugerombudsmandens udgifter vedrørende  

 administrationen af loven i det pågældende finansår.  

 Gebyret udgør dog mindst 1.000 kr.
Stk. 3. Er flere udstedere tilsluttet samme  

 betalingssystem, påhviler det hver af udstederne at meddele  

 Forbrugerombudsmanden de i stk. 1 omhandlede oplysninger, dog således,  

 at det alene påhviler den enkelte udsteder at oplyse sin andel i  

 betalingssystemets omsætning.
På dette grundlag fastlægger  

 Forbrugerombudsmanden den enkelte udsteders gebyr i overensstemmelse med stk.  

 2. Forbrugerombudsmanden kan dog tillade eller påbyde udstederne, at  

 oplysningerne om de enkelte udstederes andel i betalingssystemets  

 omsætning indgives samlet.
Gebyret, jf. stk. 2, beregnes da samlet for  

 de tilsluttede udstedere.
Stk. 4. Er flere udstedere tilsluttet flere  

 betalingssystemer kan Forbrugerombudsmanden tillade eller påbyde  

 udstederne, at oplysningerne i henhold til stk. 1-3 meddeles samlet for flere  

 betalingssystemer.
Gebyret beregnes da samlet for de pågældende  

 systemer.
Stk. 5. Gebyret forfalder til betaling 4 uger efter, at  

 meddelelse om gebyrets størrelse er fremsendt.
Gebyret er tillagt  

 udpantningsret, jf. lovens § 20, stk. 3. Undlader udsteder at meddele de i  

 stk. 1 nævnte oplysninger inden en af Forbrugerombudsmanden fastsat  

 frist, fastsætter Forbrugerombudsmanden gebyret  

 skønsmæssigt på grundlag af de for ham foreliggende  

 oplysninger.
 Stk. 6. Afviger de indbetalte gebyrer fra de i  

 finansåret afholdte udgifter, reguleres der herfor over det  

 følgende års udgiftsbudget vedrørende administrationen af  

 loven.
Kapitel 2 Ikrafttrædelsesbestemmelser § 2. Bekendtgørelsen træder i kraft  

 den 1. juli 2000. Bestemmelserne i kapitel 1 har virkning fra  

 finansåret 2000.
 Stk. 2. Samtidig ophæves bekendtgørelse nr. 660 af 31.  

 juli 1995 om gebyrer samt registrering og om databehandling i udlandet i  

 medfør af betalingskortloven.
