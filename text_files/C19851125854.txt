1984-1340-28 I forbindelse med behandlingen af en klage over registrering i et  

 kreditoplysningsbureau har registertilsynet fået forelagt spørgsmål om, hvor  

 længe en oplysning om tvangsakkord må være registreret i et  

 kreditoplysningsbureaus negativregister.
I den anledning skal registertilsynet udtale, at man finder, at en  

 oplysning om tvangsakkord indicerer, at der foreligger sådanne økonomiske  

 vanskeligheder for den pågældende, at oplysningen er af betydning for  

 bedømmelsen af den registreredes kreditværdighed.
Registertilsynet finder  

 endvidere, at en oplysning om en betalt tvangsakkord skal slettes senest 2 år  

 efter gennemførelsen af tvangsakkorden, såfremt der i øvrigt ikke er andre  

 negative registreringer om vedkommende.
Registertilsynet har således ikke til  

 hensigt at kræve en oplysning om tvangsakkord slettet snarest efter  

 betalingen af tvangsakkordbeløbet til kreditorerne.
Betalingen skal dog  

 markeres i kreditoplysningsbureauets register.
 For så vidt angår registrering af tvangsakkordoplysninger i egentlige  

 bedømmelsesregistre, vil konkrete oplysniger herom efter lov om private  

 registre m.v. § 9, stk. 3, kunne stå registreret i op til 5 år.
 P.R.V.
 E.B.
