D.1 Hjemmel Reglerne om indeholdelsespligt for A-skat fremgår af afsnit V i KSL,  

 jf. lovbek. nr. 1086 af 28. november 2005 og den i medfør heraf udstedte  

 KSLbek. nr. 1520 af 14. december 2006.
Reglerne om indeholdelsespligt vedrørende AM-bidrag og SP-bidrag  

 fremgår af AMFL, jf. lovbek. nr. 1018 af 10. oktober 2006   

 og den i medfør heraf udstedte bek. nr. 1524 af 14. december  

 2006, samt ATP-loven, lovbek. nr. 848 af 21. juli 2006 med senere  

 ændringer.
Se endvidere afsnit  

 A.3.1 .  

 om midlertidig suspension af opkrævning af SP-bidrag for 2004 og  

 2005 samt i 2006 og 2007.
Ved udbetaling af A-indkomst, jf.
KSL § 43, stk.1 og 2, skal  

 udbetaleren indeholde foreløbige skatter, A-skatter, i de udbetalte beløb.  

 I det omfang der er tale om A-indkomst skal der ved udbetaling til  

 lønmodtagere, der er omfattet af bidragspligten i AMFL § 7, stk.1, af  

 beløb, omfattet af reglerne i AMFL § 8, stk.1, foretages indeholdelse af  

 foreløbige AM-bidrag og SP-bidrag, jf. § 17 f i ATP-loven.
 Indeholdelsespligten for A-skat fremgår af KSL § 46, stk. 1, hvorefter  

 der skal indeholdes foreløbig skat i udbetalt A-indkomst.  

 Indeholdelsespligten for AM-og SP-bidrag fremgår af AMFL § 11 og  

 ATP-lovens § 17 f, stk.1, og påhviler den, der opgør bidragsgrundlaget  

 efter AMFL § 11, stk. 1, 5 og 6. Indeholdelse foretages ved, at den  

 indeholdelsespligtige beregner de beløb, der skal indeholdes, og  

 tilbageholder A-skat, AM-bidrag og SP-bidrag i forbindelse med  

 udbetalingen, jf KSL § 46 og AMFL § 11.
Hvis skattekortoplysninger er afgivet elektronisk direkte fra  

 skattemyndighederne til den indeholdelsespligtige, skal skattekort ikke  

 afleveres, jf.
KSL § 48, stk. 1.
 Se om skattekort afsnit  

 F.1.4.1  

 og  

 F.1.5.1 .
Enhver, der er indeholdelsespligtig efter KSL og AMFL, skal tilmelde  

 sig til SKATs Erhvervssystem inden 8 dage efter at  

 indeholdelsespligten er indtrådt, jf.
KSLbek. § 15, stk. 1 og AMFLbek. §  

 1, stk. 1.
 Om registreringspligt se afsnit E.
D.2 Definition på indeholdelsespligtig  

 virksomhed Indeholdelsespligtig for A-skat er enhver virksomhed, der har hjemting  

 her i landet og for hvis regning, der udbetales ydelser, der er  

 A-indkomst, jf.
KSL § 46, stk. 1.
På samme måde er den, der opgør bidragsgrundlag efter AMFL § 11, stk.  

 1, 5 og 6, pligtig til at indeholde AM-bidrag, jf.
AMFL § 11, stk. 9, og  

 SP-bidrag, jf.
ATP-lovens § 17 f, stk.1.
 Om A-indkomst og AM-indkomst se afsnit A.1 og A.2.
 Om ydelser, der er gjort til B-indkomst se afsnit A.1. 2.
 Om SP-bidrag, se afsnit A.3.
D.2.1 Indeholdelse af A-skat Alle, der i deres virksomhed med hjemting her i landet udbetaler  

 lønindkomst mv., herunder personalegoder i form af fri bil og fri kost og  

 logi, der er gjort til A-indkomst, jf.
KSL § 43, stk. 1 og 2, skal  

 herefter foretage indeholdelse af A-skat.
Indeholdelsespligten påhviler  

 den, for hvis regning udbetalingen foretages.
For så vidt angår udbetaling  

 af indkomst omfattet af KSL § 43, stk. 2, litra h (arbejdsudleje),  

 påhviler indeholdelsespligten den, for hvem arbejdet udføres.
Det er uden betydning, hvilken status den indeholdelsespligtige har,  

 dvs. om der er tale om en fysisk eller juridisk person, et konkursbo, et  

 dødsbo mv.
Pligten til at foretage indeholdelse kan ikke overdrages til  

 andre.
Hvis den indeholdelsespligtige lader andre forestå udbetaling og  

 indeholdelse, sker det altid på den indeholdelsespligtiges ansvar.
 Løbende ydelser, der udbetales fra en virksomhed til tidligere ansatte  

 eller pårørende til disse, er A-indkomst, og der skal foretages  

 indeholdelse i forbindelse med udbetalingen.
 Se om ydelser til tidligere ansatte mv. afsnit  

 B.1.11 .
Indeholdelsespligten omfatter i en del tilfælde også udbetalinger til  

 andre end egentlige lønmodtagere, idet vederlag, honorar og anden  

 indkomst, der udbetales for personligt arbejde her i landet uden for  

 tjenesteforhold kan være A-indkomst, jf.
KSL § 43, stk. 2 og KSLbek. § 17.  

 Se om restauratører, arrangører, koncertbureauer mv. afsnit  

 D.11 .
D.2.2 Indeholdelse af AM-bidrag Arbejdsgivere skal opgøre bidragsgrundlaget (AM-indkomsten) og  

 indeholde AM-bidrag og SP-bidrag ved enhver udbetaling af løn mv. omfattet  

 af KSL § 43, stk. 1. Derudover skal arbejdsgivere opgøre bidragsgrundlaget  

 (AM-indkomsten) og indeholde AM-bidrag og SP-bidrag af værdien af fri bil,  

 der er gjort til A-indkomst for modtageren i medfør af KSL § 43, stk. 2,  

 jf.
AMFL § 8, stk. 1, litra b, og ATP-lovens § 17 f.
Om  

 befuldmægtigede for udenlandske virksomheder se afsnit  

 D.5 .
Arbejdsgiveren skal opgøre bidragsgrundlaget ved lønudbetalingen, og  

 AM-bidrag og SP-bidrag indeholdes på samme tidspunkt, som indeholdelse af  

 A-skat foretages og med den sats, der er gældende på det tidspunkt, hvor  

 lønnen mv. indgår i skattegrundlaget, jf.
AMFL § 8, stk. 2, KSLbek. § 19,  

 stk. 1 og ATP-lovens § 17 f.
Arbejdsgivere skal ikke indeholde AM-bidrag eller SP-bidrag af beløb,  

 som de indbetaler til arbejdsgiveradministrerede  

 pensionsordninger omfattet af § 19 i PBL, lovbek. nr. 1120  

 af 10. november 2006 med senere ændringer.
AM-bidraget af disse  

 pensionsindbetalinger indeholdes af pensionsinstituttet.
Se herom afsnit  

 D.7 .
Indeholdelsespligtige arbejdsgivere skal i medfør af AMFL § 9, stk. 2  

 og § 11, stk. 2 opgøre særskilt bidragsgrundlag af indbetalinger til  

 tilsagnsordninger, som ikke kan henføres til den enkelte ansatte.
Se om  

 tilsagnsordninger afsnit  

 D.7.2.1 .
 Om AM-bidrag, se afsnit  

 A.2 .
D.2.3 Indeholdelse af SP-bidrag SP-bidrag udgør 1 pct. af bidragsgrundlaget efter AMFL § 8, stk. 1  

 litra a, b, d, e og g, jf. § 17 f, stk. 1 i ATP-loven.
Der er  

 indeholdelsespligt for SP-bidrag.
 Der er særlige regler for dagpenge- og kontanthjælpsmodtagere samt for  

 arbejdsgiveres udbetaling af sygedagpenge i arbejdsgiverperioden.
 Om SP-bidrag, se afsnit  

 A.3 .,  

 herunder om midlertidig suspension af opkrævning af SP-bidraget for  

 2004 og 2005 samt 2006 og 2007.
D.2.4 Indeholdelse af AM-bidrag og SP-bidrag for  

 personer, der modtager fratrædelsesgodtgørelse, efterbetalinger, efterløns-  

 og pensionslignende ydelser Virksomheder, der udbetaler indkomst omfattet af AMFL § 8, stk. 1,  

 litra d, som har sammenhæng med et tidligere tjenesteforhold, lønnet  

 tillidshverv eller erhvervsforhold her i landet, skal i medfør af AMFL §  

 11, stk. 6 opgøre bidragsgrundlag og indeholde AM-bidrag og SP-bidrag  

 heraf, jf.
ATP-lovens § 17 f.
Også udbetalinger til efterlevende efter  

 tidligere ansatte er omfattet af bidragsgrundlaget.
Bidragsgrundlaget er bruttovederlaget, herunder ydelser i form af  

 A-skattepligtige personalegoder, jf.
AMFL § 8, stk. 1, litra b.
Den  

 udbetalende virksomhed skal indeholde AM-bidrag og SP-bidrag i forbindelse  

 med udbetalingen, dvs. samtidig med indeholdelse af A-skat.
Indeholdelse  

 sker med den sats, der er gældende på det tidspunkt, hvor beløbet indgår i  

 skattegrundlaget, jf.
AMFL § 8, stk. 2.
 Om oplysningspligt for arbejdsgivere, hvervgivere og  

 pensionsinstitutter mv., se afsnit I.
D.2.5 Indeholdelsespligtige  

 hvervgivere Hvervgivere, der udbetaler honorar og vederlag, som i KSLbek. §  

 17, er gjort til A-indkomst, jf.
KSL § 43, stk. 2, skal indeholde  

 AM-bidrag og SP-bidrag af disse honorarer mv., ligesom de skal indeholde  

 AM-bidrag og SP-bidrag af fri bil til de pågældende honorarmodtagere,  

 jf.
AMFL § 8, stk. 1, litra b, AMFL § 11, stk. 1 og ATP-lovens § 17 f,  

 stk. 1. Det er en forudsætning, at honorarmodtageren er omfattet af AMFL §  

 7, stk. 1, litra c.
Dette betyder, at en hvervgiver, der udbetaler et  

 honorar til en begrænset skattepligtig person, alene skal indeholde A-skat  

 ved udbetaling af honoraret, hvor dette er gjort til A-indkomst med  

 hjemmel i KSL § 43, stk. 2. Virksomheder, der udbetaler indkomst omfattet  

 af KSL § 43, stk. 2, litra h (arbejdsudlejede personer), skal indeholde  

 AM-bidrag og SP-bidrag af de vederlag og A-skattepligtige personalegoder,  

 som virksomheden udbetaler til de arbejdsudlejede personer.
Bidragsgrundlaget opgøres, og AM-bidrag og SP-bidrag indeholdes i  

 forbindelse med udbetaling af vederlaget mv. og samtidig med, at der  

 indeholdes A-skat.
Indeholdelse foretages med den sats, der er gældende på  

 det tidspunkt, hvor lønnen mv. indgår i skattegrundlaget, jf.
AMFL § 8,  

 stk. 2.
 Om foreninger, se afsnit  

 D.8 .
D.2.6 Indeholdelsespligtige  

 pensionsinstitutter Pensionskasser mv., forsikringsselskaber og pengeinstitutter, som fra  

 arbejdsgivere modtager indbetalinger for arbejdstagere til ordninger  

 omfattet af PBL § 19, skal indeholde AM-bidrag af disse  

 indbetalinger, jf.
AMFL § 11, stk. 5.
ATP skal indeholde AM-bidrag af ATP-indbetalinger, der modtages fra  

 arbejdsgivere.
Desuden skal ATP indeholde AM-bidrag af ATP-indbetalinger,  

 der modtages fra kommunale dagpengemyndigheder og A-kasser, dvs.  

 indbetalinger, der vedrører personer, der er bidragspligtige efter AMFL §  

 7, stk. 1, litra d.
Pensionsinstitutterne mv. indeholder AM-bidraget på grundlag af de  

 oplysninger om bidragspligtige beløb, som arbejdsgiverne har pligt til at  

 meddele pensionsinstitutterne, jf.
AMFL § 11, stk. 5 og AMFLbek. §  

 16.
D.3 Særlige forhold D.3.1 Lønbureau mv.
 Udbetalingsopgaven vedrørende løn mv. kan overdrages til andre,  

 eksempelvis et lønbureau, men indeholdelsespligten påhviler stadig den,  

 for hvis regning løn mv. udbetales, således at afregning af indeholdt  

 A-skat, AM-bidrag og SP-bidrag skal ske på den indeholdelsespligtige  

 virksomheds SE eller CVR-nummer.
D.3.2 Vikarbureauer Ved midlertidige arbejdsforhold, der formidles af et vikarbureau, anses  

 bureauet i almindelighed for at være indeholdelsespligtig, hvis det er  

 bureauet, der aflønner vikaren og udsender vikaren til forskellige kunder,  

 der betaler for arbejdsydelsen til bureauet.
 Aflønnes vikaren direkte af den midlertidige arbejdsgiver, antages  

 denne for indeholdelsespligtig, uanset vikaren skal betale en provision  

 til bureauet.
Ved vurdering af om der foreligger tjenesteforhold, lægges der også  

 vægt på, hvorledes spørgsmål om ferie, ATP, arbejdsløshedsforsikring,  

 sygedagpenge mv. er reguleret.
Se iøvrigt afsnit  

 B.1.1.1 .
Om arbejdsudleje, se afsnit  

 C.1.3 D.3.3 Ejendomsadministration Advokater, revisorer mv., der varetager ejendomsadministration og  

 dermed lønudbetaling for en række klienter, bliver normalt ikke  

 indeholdelsespligtige, idet indeholdelsespligten påhviler den, for hvem  

 arbejdet udføres, dvs. klienten.
Det er derfor den enkelte klient, der  

 skal tilmeldes registret over erhvervsdrivende som ansvarlig, men  

 registreringen kan foretages under administrators adresse.
 En administrator kan kun blive indeholdelsespligtig, hvis den  

 pågældende overtager det økonomiske ansvar for  

 lønudbetalingen.
D.3.4 Virksomhedsoverdragelse Ved overdragelse af en virksomhed eller ved udskillelse af en del heraf  

 indtræder erhververen i den tidligere ejers rettigheder og forpligtelser  

 med hensyn til de løn- og arbejdsforhold, der bestod på  

 overdragelsestidspunktet, for så vidt angår de lønmodtagere, der  

 fortsætter deres arbejdsforhold hos erhververen, jf.  

 virksomhedsoverdragelsesloven, lovbek. nr. 710 af 20. august 2002.  

 Erhververen pådrager sig således en selvstændig pligt til at foretage  

 indeholdelse af A-skat, AM-bidrag og SP-bidrag, også for lønkrav  

 vedrørende tiden før overdragelsen, medmindre indeholdelsespligten er  

 opstået før overdragelsestidspunktet.
 D.3.5 Virksomhed i henhold til bevilling,  

 autorisation mv.
Når der til udøvelsen af et erhverv stilles særlige krav med hensyn til  

 personlig bevilling, autorisation o.lign. vil den, der har bevilling,  

 autorisation mv., som hovedregel blive ansvarlig for virksomhedens  

 lønudbetalinger og dermed indeholdelsespligtig.
Der kan dog forekomme  

 undtagelser, og i denne forbindelse vil det være afgørende for vurderingen  

 af, om der er indeholdelsespligt, hvorledes virksomheden fremtræder i  

 forhold til trediemand.
D.3.6 Umyndige En umyndig ejer af en virksomhed kan ikke registreres som  

 indeholdelsespligtig, hvilket følger af, at en umyndig person, jf. § 1,  

 stk. 2, i lov nr. 388 af 14. juni 1995 (værgemålsloven) ikke må påtage sig  

 gældsforpligtelser.
I disse situationer bliver værgen  

 indeholdelsespligtig.
D.3.7 Europaparlamentet Medlemmer af Europaparlamentet anses ikke for indeholdelsespligtige  

 vedrørende eventuelt udbetalt sekretærløn, som godtgøres af  

 parlamentet.
 Se LV Almindelig Del   

 A.B.2.4 .
D.4 Kildeskat til Grønland Med hjemmel i KSL § 88 skal personer, dødsboer, selskaber, foreninger,  

 institutioner mv., der har hjemting her i landet, foretage indeholdelse af  

 kildeskat til Grønland ved udbetaling eller godskrivning af vederlag for  

 arbejde og ved udbetaling af pensioner, som er omfattet af skattepligt  

 efter den grønlandske landstingslov om indkomstskat, jf.
KSLbek. § 38.
 Spørgsmål om den grønlandske skatteordning kan rettes til:
SkattedirektoratetGrønlands Repræsentation i  

 KøbenhavnStrandgade 91, 3.Postboks 21511016  København  

 KTlf. + 45 32 83 38 00 Hjemmeside:   

 http://www.nanoq.gl/  eller  

 http://www.ghsdk.dk/ For danskere, der er udsendt til arbejde i Grønland for en dansk  

 arbejdsgiver, skal der indeholdes A-skat i de udbetalte vederlag.
Der skal  

 kun indeholdes AM-bidrag og SP-bidrag, hvis der udelukkende indeholdes  

 dansk skat, dvs. i de tilfælde, hvor Grønland er afskåret fra at beskatte  

 vederlaget, jf.
AMFL § 8, stk. 7. Se også afsnit  

 C.2.  

 8.
D.5 Udenlandsk virksomhed Udenlandske virksomheder, der har etableret fast driftssted her i  

 landet, skal udbetale løn gennem en befuldmægtiget, der har hjemting her i  

 landet, jf.
KSL § 46, stk. 4. I denne situation skal den befuldmægtigede  

 indeholde både A-skat, AM-bidrag og SP-bidrag.
Andre udenlandske arbejdsgivere kan også vælge at udbetale løn gennem  

 en befuldmægtiget, jf.
KSL § 46, stk. 5. Den befuldmægtigede skal fra og  

 med den 2. juli 2004 ikke  som hidtil kun indeholde A-skat men  

 også AM-bidrag og SP-bidrag, jf. bek. nr. 136 af 17. februar  

 2005 om ændring af bekendtgørelse om arbejdsmarkedsbidrag.
Om  

 midlertidig suspension af opkrævning af SP-bidrag se afsnit  

 A.3.1 .
 Se også  

 SKM2006.394.SKAT .
 Om udenlandsk virksomhed iøvrigt, se afsnit  

 C.
D.5.1 Arbejdsudleje I de tilfælde, hvor en udenlandsk virksomhed stiller arbejdskraft til  

 rådighed for at udføre arbejde her i landet (arbejdsudleje), er det  

 hvervgiveren (den, for hvis regning arbejdet udføres), der er  

 indeholdelsespligtig, jf.
KSL § 46, stk. 1.
 Om arbejdsudleje se afsnit  

 C.1  

 .3  

 og afsnit  

 G.8 .
 D.6 Offentlige institutioner, A-kasser  

 mv.
 Offentlige institutioner er ligesom private virksomheder  

 indeholdelsespligtige med hensyn til A-skat, AM-bidrag og SP-bidrag af  

 lønudbetalinger mv. til egne ansatte.
 Offentlige institutioner, A-kasser mv., der udbetaler offentlige  

 ydelser til borgerne, er indeholdelsespligtige med hensyn til A-skat  

 vedrørende disse udbetalinger.
Det drejer sig eksempelvis om udbetalinger af ydelser efter  

 sociallovgivningen, tjenestemandspension, syge- og arbejdsløshedsdagpenge,  

 efterløn, fleksydelse, stipendier og andre uddannelsesydelser, strejke- og  

 lockoutgodtgørelse, orlovsydelse mv.
Se KSLbek. § 17.
Der skal normalt ikke indeholdes AM-bidrag i disse indkomster.
Se dog  

 afsnit  

 B.5  og  

 D.2.5 .
 Om SP-bidrag vedrørende kontanthjælp, dagpenge mv., se afsnit  

 A.3 .
 D.7 Pensionsinstitutter mv.
D.7.1 Udbetalinger Pensionsinstitutter, der foretager skattepligtige udbetalinger i medfør  

 af PBL § 20, er indeholdelsespligtige og skal foretage indeholdelse af  

 A-skat i forbindelse med udbetalingen, jf.
KSLbek. § 17, nr. 19. Der skal  

 ikke indeholdes AM-bidrag eller SP-bidrag i disse udbetalinger.
Se iøvrigt  

 afsnit  

 B.3 .
D.7.2 Indbetaling til pensionsordninger omfattet  

 af PBL § 19 Efter PBL § 19 er der bortseelsesret for de beløb, der af  

 arbejdsgiveren indbetales på en pensionsordning for arbejdstageren.  

 Arbejdsgiveren skal derfor ikke indeholde hverken A-skat eller AM-bidrag  

 af disse indbetalinger.
Pensionsinstitutterne skal derimod foretage beregning og indeholdelse  

 af AM-bidrag vedrørende de af arbejdsgiveren indbetalte beløb til  

 pensionsordninger omfattet af PBL § 19, jf.
AMFL § 11, stk. 5 og 9.
 Om arbejdsgiveradministrerede pensionsordninger iøvrigt, se afsnit  

 B.1.10 .
D.7.2.1 Tilsagnsordninger Ved tilsagnsordninger forstås dels uafdækkede pensionsordninger, fx  

 tjenestemandspensioner, dels pensionsordninger, der er afdækket i  

 pensionskasser, omfattet af lov om tilsyn med firmapensionskasser mv., og  

 hvor indbetalingerne ikke kan henføres til de enkelte ansatte.
Indbetalinger vedrørende tilsagnsordninger, der er afdækket i  

 pensionskasser, er AM-bidragspligtige og arbejdsgiveren skal beregne og  

 indeholde bidrag på grundlag af den samlede indbetaling, jf.
AMFL § 9,  

 stk. 2, og § 11, stk. 2. Om udbetalinger, se afsnit  

 D.7.1 .  

 Om tilsagnsordninger, se afsnit  

 B.1.10.1 .
D.8 Foreninger Foreninger er som udgangspunkt omfattet af de almindelige regler for  

 indeholdelsespligt og skal foretage indeholdelse af A-skat, AM-bidrag og  

 SP-bidrag, når foreningen udbetaler vederlag til de ansatte.
Undtaget fra indeholdelsespligt for A-skat, AM-bidrag og SP-bidrag er  

 foreninger, der som led i foreningens skattefri virksomhed udbetaler  

 vederlag, der ikke overstiger 1.500 kr. årligt til den enkelte modtager,  

 jf.
KSL § 45,  KSLbek. § 18, nr. 5 og § 6, stk. 1, nr. 3 i  

 AMFLbek.
D.9 Konkursboer Ved konkursdekretets afsigelse skal der, hvis konkursboet viderefører  

 virksomheden, ske ændring af virksomhedens registreringsforhold.
Se herom  

 afsnit  

 E.1.1.1  

 og  

 E.2.4.3.2 .
Indeholdelsespligten påhviler den, for hvis regning beløbet udbetales,  

 dvs. den som kravet på A-indkomst kan rettes imod, eller i hvis interesse  

 beløbet udbetales.
I denne forbindelse er det uden betydning, hvilken  

 status den indeholdelsespligtige i øvrigt har.
 Fortsætter konkursboet den indeholdelsespligtige virksomhed og  

 indtræder i arbejdsaftaler med de tidligere ansatte, bliver boet derfor  

 indeholdelsespligtig ved udbetaling af A-indkomst, når pligten til at  

 indeholde A-skat, AM-bidrag og SP-bidrag er opstået efter konkursens  

 begyndelse.
Efter de gældende regler skal indeholdelse af A-skat foretages ved  

 udbetaling af A-indkomsten, jf.
KSL § 46, stk. 2. A-indkomst, der kommer  

 til udbetaling efter udløbet af den pågældende indtjeningsperiode,  

 indkomstbeskattes i udbetalingsåret, dog senest 6 måneder efter endelig  

 retserhvervelse, jf.
KSLbek. § 19, stk. 1, 1. og 2. pkt. 6-måneders reglen  

 gælder dog ikke A-indkomst, der udbetales af den indeholdelsespligtiges  

 konkursbo, jf.
KSLbek. § 19, stk. 1, 3. pkt.
Se TfS 1998.526 (HRD),  

 der fastslog, at indeholdelse af A-skat og beskatning af et lønkrav - ud  

 over krav fra Lønmodtagernes Garantifond- udskydes til  

 udlodningstidspunktet, dvs. udbetalingstidspunktet, uanset KSL § 46, stk.  

 2, 2. pkt.
Der var tale om et lønkrav, der indgik i konkursboet i en  

 virksomhed, hvor lønmodtageren var ansat indtil konkursen.
Kravet  

 omfattede løn og feriepenge, der ikke var blevet dækket af Lønmodtagernes  

 Garantifond.
Udbetaler boet løn, understøttelse eller lignende til den tidligere  

 indehaver, er disse udbetalinger A-indkomst, hvis udbetalingen ville være  

 A-indkomst mellem uafhængige parter.
Boet er i så fald  

 indeholdelsespligtig.
Hvis konkursboet udlodder dividende til dækning af lønkrav, hvori der  

 ikke tidligere er indeholdt A-skat, AM-bidrag og SP-bidrag, bliver boet  

 indeholdelsespligtig af den beregnede dividende.
Dette gælder også  

 udlodning vedrørende anmeldte krav fra Lønmodtagernes  

 Garantifond.
D.10 Lønmodtagernes Garantifond Lønmodtagernes Garantifond har til formål at sikre lønmodtageres  

 lønkrav i tilfælde af arbejdsgivers konkurs, arbejdsgivers død, hvor boet  

 behandles efter skiftelovens kap. 3, samt ved en virksomheds ophør, hvor  

 det godtgøres, at arbejdsgiver er ude af stand til at betale lønnen.
Garantien omfatter krav på løn og andet vederlag, erstatning for  

 afbrydelse af et arbejdsforhold samt feriegodtgørelse.
Det er en  

 forudsætning for dækning via fonden, at der har bestået et tjenesteforhold  

 mellem arbejdsgiveren og lønmodtageren.
Lønmodtagernes Garantifond dækker ikke den del af lønnen mv., der af  

 arbejdsgiveren skulle have været indeholdt for A-skat, AM-bidrag og  

 SP-bidrag, idet den tidligere arbejdsgiver henholdsvis  

 konkursboet/dødsboet er indeholdelsespligtig og hæfter for betaling af de  

 af fonden beregnede A-skatter, AM-bidrag og SP-bidrag, jf.
KSL § 83, stk.  

 1.
 D.11 Restauratører, arrangører, koncertbureauer  

 m.fl.
 Ved udbetaling af vederlag til personer med løsere tilknytning til  

 arbejdsstedet kan der være indeholdelsespligt for såvel A-skat som  

 AM-bidrag og SP-bidrag.
Afgrænsningen af, om der foreligger personligt arbejde i et  

 tjenesteforhold og dermed indeholdelsespligt for hvervgiveren, forudsætter  

 en konkret bedømmelse af de enkelte forhold.
Se herom afsnit  

 B.1.1.1  

 og  

 B.2 .
Hvor der således er tale om indeholdelsespligt, er den, der som  

 restauratør, arrangør, forening eller lignende afholder udgiften til de  

 medvirkendes vederlag, indeholdelsespligtig.
Dette gælder også i de  

 situationer, hvor udbetalingen ikke sker direkte til kunstneren mv., men  

 afregnes til en kapelmester, trupleder, eller agent eventuelt til et  

 koncertbureau eller en anden mellemmand.
 Fastsættes vederlaget som et fælleshonorar for flere medvirkende, skal  

 vederlaget - medmindre anden aftale foreligger - fordeles ligeligt imellem  

 de deltagende ved indeholdelse af A-skat, AM-bidrag og SP-bidrag.
Uanset om et vederlag er A-indkomst eller B-indkomst, er der  

 oplysningspligt.
Den, der hæfter for betalingen, skal foretage  

 indberetning på oplysningsseddel.
 Om indberetning af honorarer til kunstnere på festivaler, se  

 SKM2001.348.DEP .  

 Om oplysningspligt se afsnit I.
