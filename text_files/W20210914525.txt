Arbejdsmiljøklagenævnet fastholdt afgørelse med påbud om brug af autoriseret rådgivningsvirksomhed på arbejdsmiljøområdet til at bistå virksomheden med at løse og forebygge de arbejdsmiljøproblemer, der var truffet afgørelse om. (Brug af autoriseret arbejdsmiljørådgiver) Resume Arbejdsmiljøklagenævnet vurderede, at virksomheden skulle indhente bistand fra en autoriseret rådgivningsvirksomhed på arbejdsmiljøområdet til løsning af de arbejdsmiljøproblemer, der havde ført til rådgivningspåbud, og til at forebygge lignende arbejdsmiljøproblemer.
 Nævnet lagde vægt på, at Arbejdstilsynet traf fem afgørelser om overtrædelse af arbejdsmiljølovgivningen.
Når Arbejdstilsynet afgiver fem afgørelser eller flere, udløser dette efter reglerne automatisk et påbud om brug af autoriseret arbejdsmiljørådgiver.
Nævnet prøver alene, om reglernes betingelser for at give påbud om brug af autoriseret arbejdsmiljørådgiver er opfyldt.
 Hvis betingelserne er opfyldt, får virksomheden automatisk og uden yderligere vurdering et påbud om brug af autoriseret arbejdsmiljørådgiver, medmindre de underliggende påbud er åbenbar urigtige.
 Nævnet bemærkede, at påbud om brug af arbejdsmiljørådgiver også har det formål, at virksomheden bliver i stand til fremadrettet at løse denne type problemer, så virksomheden kan forebygge, at problemerne gentager sig.
 Afgørelsen blev truffet af en enigt nævn.
Den konkrete afgørelse [Adressat udeladt] I har klaget over Arbejdstilsynets afgørelse af den 28. juli 2020 om brug af autoriseret rådgivningsvirksomhed på arbejdsmiljøområdet.
 Arbejdsmiljøklagenævnet har nu afgjort sagen på møde den 24. november 2020.
 Resultatet er:
  Arbejdsmiljøklagenævnet fastholder Arbejdstilsynets afgørelse af den 28. juli 2020 med påbud til jer om at bruge en autoriseret rådgivningsvirksomhed på arbejdsmiljøområdet til at bistå jer med at løse og forebygge de arbejdsmiljøproblemer på arbejdsstedet på [adresse udeladt], der er truffet afgørelse om.
 Det betyder, at nævnet er kommet til samme resultat som Arbejdstilsynet.
 I skal senest den 29. december 2020 give besked til Arbejdstilsynet om, hvilken autoriseret arbejdsmiljørådgiver, I har indgået aftale med.
 Tilbagemelding om at I har efterkommet påbuddet skal ske til Arbejdstilsynet senest den 6. januar 2021.
 På de næste sider kan I læse mere om afgørelsen.
Begrundelse for afgørelsen Sådan vurderer vi sagen Arbejdsmiljøklagenævnet vurderer, at I skal indhente bistand fra en autoriseret rådgivningsvirksomhed på arbejdsmiljøområdet til løsning af de arbejdsmiljøproblemer, der har ført til rådgivningspåbud, og til at forebygge lignende arbejdsmiljøproblemer.
Hvad er afgørende for resultatet Nævnet lægger vægt på, at Arbejdstilsynet på baggrund af tilsynsbesøget den 17. juni 2020 hos [navn udeladt] på arbejdsstedet [adresse udeladt], traf fem afgørelser om overtrædelse af arbejdsmiljølovgivningen.
 Nævnet lægger til grund, at Arbejdstilsynet på baggrund af tilsynsbesøget den 17. juni 2020 traf fem afgørelser, hvor virksomheden blev påbudt, at:
 sikre, at temperaturen i systuen er tilpasset den menneskelige organisme (fremsendt d. 13. juli 2020)  sikre mod fare for eksplosion (fremsendt d. 24. juni 2020)  sikre korrekt mærkning på emballage ved omhældning af kemi (fremsendt d. 24. juni 2020)  sikre, at arbejdet i afdelingen med overfladebehandlingen planlægges og tilrettelægges, så de ansatte ikke udsættes for unødig påvirkning af kemiske dampe (fremsendt d. 24. juni 2020)  sikre, at der anvendes personlige værnemidler i form af handsker ved håndtering af trælim (fremsendt d. 24. juni 2020) Hvis Arbejdstilsynet afgiver fem afgørelser eller flere, udløser dette efter reglerne automatisk et påbud om brug af autoriseret arbejdsmiljørådgiver.
 Nævnet prøver alene, om reglernes betingelser for at give påbud om brug af autoriseret arbejdsmiljørådgiver er opfyldt.
 Hvis betingelserne er opfyldt, får virksomheden automatisk og uden yderligere vurdering et påbud om brug af autoriseret arbejdsmiljørådgiver, medmindre de underliggende påbud er åbenbar urigtige.
 Nævnet skal desuden bemærke, at påbud om brug af arbejdsmiljørådgiver også har det formål, at virksomheden bliver i stand til fremadrettet at løse denne type problemer, så virksomheden kan forebygge, at problemerne gentager sig.
Om reglerne Det følger af arbejdsmiljøloven, at Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.
 Det fremgår af reglerne om brug af autoriseret rådgivningsvirksomhed på arbejdsmiljøområdet, at arbejdsgiveren skal indhente bistand fra en rådgivningsvirksomhed, når Arbejdstilsynet træffer fem eller flere afgørelser som følge af overtrædelser af arbejdsmiljølovgivningen, der ikke har udløst rådgivningspåbud, når overtrædelserne er konstateret ved ét tilsyn i samme produktionsenhed. Ét tilsyn kan bestå af flere besøg i et sammenhængende tilsynsforløb.
Mødebehandling Sagen er behandlet på møde.
På mødet stemmer deltagerne om resultatet.
 Afgørelsen er truffet af et enigt nævn.
Oplysninger i sagen Nævnet har afgjort sagen ud fra de akter, som nævnet har modtaget fra Arbejdstilsynet.
Regler Her er de regler, nævnet har afgjort sagen efter.
Love og bekendtgørelser Om Arbejdstilsynets ret til at træffe afgørelserne  § 77 a, stk. 1, i lov om arbejdsmiljø, jf. lovbekendtgørelse nr. 674 af 25. maj 2020.
 Om brug af autoriseret arbejdsmiljørådgivningsvirksomhed:
  § 3, stk. 3, § 4, nr. 2, § 5, § 26, § 30, stk. 1 og § 31, stk. 1, i bekendtgørelse nr. 59 af 15. januar 2013 om brug af autoriserede rådgivningsvirksomheder på arbejdsmiljøområdet med de ændringer, der følger af bekendtgørelse nr. 480 af 15. april 2015.
Der er uddrag af reglerne til sidst i afgørelsen.
I kan finde reglernes fulde ordlyd på www.retsinforma3tion.dk Kopi er sendt til:
[Adressat udeladt] Lovuddrag Lovbekendtgørelse nr. 674 af 25. maj 2020 af lov om arbejdsmiljø Kapitel 13 Arbejdstilsynet § 77 a.
Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.
Bekendtgørelse nr. 59 af 15. januar 2013 om brug af autoriserede rådgivningsvirksomheder på arbejdsmiljøområdet med de ændringer, der følger af bekendtgørelse nr. 480 af 15. april 2015 Kapitel 1 Formål og område § 3. ¬¬Stk. 2.
 Stk. 3. Arbejdsgiveren eller bygherren skal vælge en rådgivningsvirksomhed, der er autoriseret til det område, som det eller de arbejdsmiljøproblemer, der udløser rådgivningspåbuddet, vedrører.
 § 4. Arbejdstilsynet afgiver rådgivningspåbud, når Arbejdstilsynet samtidigt afgiver et eller flere af følgende afgørelser:
 1.
 2. Fem eller flere afgørelser som følge af overtrædelser af arbejdsmiljølovgivningen (rådgivningspåbud som følge af mange arbejdsmiljøproblemer), der ikke har udløst rådgivningspåbud efter §§ 8 - 25, når overtrædelserne er konstateret ved ét tilsyn i samme produktionsenhed, jf. definitionen af produktionsenhed i lov om Det Centrale Virksomhedsregister. Ét tilsyn kan bestå af flere besøg i et sammenhængende tilsynsforløb.
 § 5. Der afgives ikke rådgivningspåbud til arbejdsgiveren efter § 4, nr. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og hvor løsningen umiddelbart kan overføres.
Kapitel 4 Pligter for arbejdsgivere og bygherrer, der modtager rådgivningspåbud ved mange arbejdsmiljøproblemer § 26. Arbejdsgiveren skal indhente bistand fra en rådgivningsvirksomhed, når Arbejdstilsynet træffer fem eller flere afgørelser om overtrædelser af arbejdsmiljølovgivningen, der ikke er omfattet af §§ 8 - 25, og når overtrædelserne er konstateret ved ét tilsyn i samme produktionsenhed, jf.
CVR-lovens definition af produktionsenhed.
Kapitel 6 Øvrige pligter for arbejdsgivere og bygherrer Tilbagemeldinger til Arbejdstilsynet § 30. Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om indgåelse af aftalen med rådgivningsvirksomheden senest 6 uger efter, at rådgivningspåbuddet er modtaget.
Tilbagemeldingen skal indeholde oplysninger om, hvilken rådgivningsvirksomhed der er indgået aftale med.
 § 31. Arbejdsgivere eller bygherrer, der har modtaget rådgivningspåbud, skal give en tilbagemelding til Arbejdstilsynet om, at rådgivningspåbuddet og det eller de påbud, der danner grundlag herfor, er efterkommet.
