Det fandtes ikke godtgjort, at bestemmelsen i Industriens overenskomst  

 § 12, stk. 1, hvorefter tillidsrepræsentanten skal holdes orienteret om  

 overarbejdets omfang, skal forstås anderledes efter sammenskrivningen af  

 Fællesoverenskomsten og Jernets overenskomst pr. 1. marts 1993 end forud  

 herfor.
Det er derfor fortsat udgangspunktet, at det ikke i overenskomsten er  

 fastsat, hvorledes orienteringen nærmere skal findes sted, men at  

 orienteringen bør ske så hurtigt som muligt, efter at der er truffet  

 beslutning om iværksættelse af overarbejde eller - hvor dette i praksis ikke  

 lader sig gøre - efter at overarbejde er udført, jf.
AD 90.406 (A 1991, s.  

 113).
 1. Ved klageskrift af 13. december 1993 har klagerne, Landsorganisationen  

 i Danmark for Specialarbejderforbundet i Dan mark, indklaget Dansk  

 Arbejdsgiverforening såvel for Dansk Industri som for Dansk Industri for  

 virksomheden Aalborg Portland i anledning af, at virksomheden efter klagernes  

 opfattelse har brudt både Industriens overenskomst og en gældende lokalaftale  

 i forbindelse med udførelsen af overarbejde i virksomhedens afdeling PRO2,  

 ligesom Dansk Industri efter klagernes opfattelse har gjort sig delagtig i  

 dette overenskomstbrud ved ikke på det afholdte fællesmøde at have pålagt  

 virksomheden at overholde overenskomsten.
 Klagerne har nedlagt følgende påstande:
 Den indklagede virksomhed har begået brud på gældende overenskomst § 12,  

 stk. 1.
 Den indklagede virksomhed har begået brud på gældende lokalaftale  

 vedrørende afspadsering.
 Den indklagede virksomhed tilpligtes at betale en efter Arbejdsrettens  

 skøn fastsat bod til Specialarbejderforbundet i Danmark.
 Medindklagede Dansk Industri har gjort sig delagtig i overenskomstbruddet.
 Medindklagede Dansk Industri skal betale en efter Arbejdsrettens skøn  

 fastsat bod til Specialarbejderforbundet i Danmark.
 De indklagede har påstået frifindelse.
 2. Den indklagede virksomhed, der indtil den 1. marts 1993 var omfattet af  

 den såkaldte Fællesoverenskomst, indgik den 30. april 1985 en endnu gældende  

 lokalaftale med cementarbejderne, hvori det bl.a. hedder:
»Med tillidsmandsområdet Kridtgrav, Gl.
Lergrav, Slemmeri og  

 Ovnafdeling II er der opnået enighed om følgende:
 I prøvetid på 3 måneder skal alt overarbejde afspadseres som hele fridage  

 så vidt mulig næste lønningsperiode dog inden 1 måned efter den lønperiode,  

 hvor overarbejdet er udført.
-Overarbejdstimerne registreres i EDB, og der trækkes kr. 40,00 pr. time  

 til udbetaling ved afspadseringen. --» Fællesoverenskomsten indeholdt - modsat Jernets overenskomst - ingen  

 bestemmelse om, at tillidsmanden skulle holdes orienteret om overarbejdets  

 omfang.
Som det fremgår af lokalaftalen, bliver samtlige overarbejdstimer  

 imidlertid registreret i lønningsregnskabet, og virksomheden har stedse siden  

 den 30. april 1985 fulgt og følger stadig den praksis, at  

 tillidsrepræsentanterne - herunder tillidsrepræsentant Finn Thomsen i  

 produktionsområde 2, PRO2 - får i hvert fald en vis oversigt over  

 overarbejdets omfang ved efter hver lønperiode - d.v.s. hver 14. dag - at  

 udlevere EDB-udskrifter indeholdende bl.a. »saldotimer« til  

 afspadsering for hver enkelt medarbejder.
 Ved overenskomstfornyelsen pr. 1. marts 1993 blev virksomheden omfattet af  

 Industriens overenskomst, der er en sammenskrivning af Fællesoverenskomsten  

 og Jernets overenskomst, og som i § 12, stk. 1, indeholder følgende  

 bestemmelse, svarende - med tilføjelsen af ordet »skal« - til  

 bestemmelsen i den tidligere Jernoverenskomsts § 12, stk. 2:
»Tillidsrepræsentanten skal holdes orienteret om overarbejdets  

 omfang.« Industrioverenskomstens § 12, stk. 1, indeholder i øvrigt følgende forbud  

 mod systematisk overarbejde:
»Organisationerne er enige om, at overarbejde så vidt muligt bør  

 undgås, men at der kan forekomme forhold, der nødvendiggør overarbejde af  

 hensyn til virksomhedens drift eller rettidig færdiggørelse af indgåede  

 ordrer, forpligtelser etc.« 3. I august 1993 rettede tillidsrepræsentant Finn Thomsen efter det  

 oplyste henvendelse til afdelingslederen for at gøre denne opmærksom på, at  

 overenskomstens § 12, stk. 1, efter hans mening ikke blev overholdt.
Ganske  

 vist modtog han nu håndskrevne lister med navnene på medarbejdere i  

 afdelingen, der i en forudgående periode havde udført overarbejde, tillige  

 med oplysning om tidspunktet for overarbejdets udførelse og om årsagen  

 hertil, men listerne var både efterfølgende i forhold til de tidspunkter,  

 hvor overarbejdet havde fundet sted, og indeholdt - ubestridt - ikke altid  

 samtlige de medarbejdere, som havde arbejdet over i den pågældende periode.
Henvendelsen gav anledning til, at der den 30. august 1993 blev afholdt en  

 lokal forhandling.
I referatet herfra hedder det bl.a.:
 »Redegørelse for sagen:
 Arbejderpartens påstand og oplysninger:
 Under henvisning til Industrioverenskomsten § 12, protesterer vi på det  

 kraftigste over virksomhedens brud på overenskomsten ved overarbejde og  

 manglende information af tillidsmanden af ovennævnte, samt brud på  

 Arbejdsmiljøloven kapitel 9 og bekendtgørelse nr. 372 af 15. august 1980.
(Hviletid og fridøgn) Virksomhedens påstand og oplysninger:
 Der har ikke været aftalt en fast procedure vedr. information til  

 tillidsrepræsentanten om overarbejdets omfang.
Tillidsrepræsentanten har, hver 14. dag, modtaget en liste med  

 medarbejdernes afspadseringssaldo.
Det bemærkes, at der foreligger en  

 lokalaftale om afspadsering af al overarbejde. - Der er for ca. 2 uger siden  

 aftalt med tillidsrepræsentanten, at han modtager skriftlig meddelelse om  

 overarbejde.
Da tillidsrepræsentanten nu ønsker en anden procedure, er vi  

 naturligvis indstillet på dette, da Aalborg Portland ikke har til hensigt at  

 tilsidesætte Industrioverenskomstens §12. --» 4. Fællesmøde afholdtes den 19. oktober 1993. I referatet fra mødet hedder  

 det bl.a.:
 »Fra arbejdstagerside anførte man, at der var begået brud på  

 overenskomstens § 12, herunder orientering af tillidsmændene om overarbejde.
 Fra arbejdsgiverside anførte man, at man havde orienteret tillidsmanden om  

 overarbejde i overensstemmelse med overenskomsten § 12, men var indstillet  

 på, såfremt det hidtidige lokalt aftalte informationssystem efter  

 tillidmandens opfattelse ikke havde fungeret tilfredsstillende, at påbegynde  

 forhandlinger med tillidsmanden om at udarbejde et system, som sikrer, at  

 tillidsmanden er bedre orienteret om overarbejdets omfang.
 Fra arbejdstagerside bestred man, at tillidsmanden var blevet orienteret  

 om overarbejde i overensstemmelse med § 12 og forbeholdt sig ret til at  

 indbringe sagen for Arbejdsretten og herunder gøre organisationsansvar  

 gældende.
Fra arbejdsgiverside anførte man, at der ikke var grundlag for at gøre  

 organisationsansvar gældende.« 5. Efter fællesmødet har virksomheden alene orienteret om overarbejdets  

 omfang på den oprindelige måde, d.v.s. ved hjælp af saldolisterne over  

 tilgodehavende afspadsering, men har - ifølge svarskriftet forgæves -  

 opfordret Finn Thomsen til sammen med de øvrige tillidsrepræsentanter at  

 komme med forslag til udformningen af en eventuel ændret information.
 Efter det første forberedende retsmøde i Arbejdsretten den 3. februar 1994  

 rettede virksomheden imidlertid på ny henvendelse til Finn Thomsen i et brev  

 af 7. s.m., hvori det hedder:
»Vedr.: Information om overarbejdets omfang Efter det forberedende retsmøde den 03.02.94 vil vi endnu en gang bede dig  

 beskrive, hvordan den information, du hidtil har fået, skal omformes.
 Vi har ved møder efter fællesmødet den 19.10.93 gentagne gange opfordret  

 dig til at fremkomme med forslag til, hvordan oplysningen skal udformes, og  

 vi har direkte foreslået, at den liste, du hidtil har fået, kan ændres.
Som anført på fællesmødet den 19.10.93 vil vi ikke længere lave den  

 håndskrevne liste, fordi den - som også anført af dig - kan være behæftet med  

 fejl, hvorimod den, du hidtil har fået, hænger sammen med lønkørslen og  

 derfor altid indeholder de korrekte oplysninger.« Henvendelsen og efterfølgende mundtlige henvendelser resul terede i, at  

 Finn Thomsen afleverede et skriftligt forslag »til kommunikationsaftale  

 i forbindelse med etablering af overarbejde«.
I forslaget hedder det:
 »I forbindelse med uopsettelig planlagt overarbejde er det aftalt, at  

 den/de berørte tillidsrepræsentanter skal orienteres skriftligt før og senest  

 2 dage inden afviklingen af overarbejdet.
 I forbindelse med force majeure situationer hvor en udsættelse af  

 overarbejde er umuliggjort, skal den/de berørte tillidsrepræsentanter have  

 besked herom så tidlig som mulig og senest 2 dage efter afviklingen af  

 overarbejdet.
 Denne aftale kan på ingen måde forringe de i Industrioverenskomsten  

 beskrevne bestemmelser eller de i tilknytning hertil berørte lokalaftaler.
Aalborg Portland A/S SiD - overarbejdets omfang - årsag - medarbejder« Fra virksomhedens side afviste man forslaget som for vidtgående.
I  

 skrivelsen herom af 3. marts 1994 hedder det:
 »Det fremsendte forslag til kommunikationsaftale er efter vor  

 opfattelse langt ud over såvel teksten som hensigten i overenskomsten.
 Vi kan nævne flere problemer med ordene i teksten, eksempelvis vil ordene  

 planlagt og uopsætteligt kræve en nærmere definition og enighed, ligesom vi  

 gør opmærksom på, at tidsgrænsen for orientering ikke er nævnt i  

 overenskomsten.
Vi vil gerne igen tilbyde, at den liste, De hele tiden har modtaget, kan  

 udbygges, eksempelvis som vedlagte lister.« 6. For Arbejdsretten er der afgivet forklaring af følgende vidner:
Tillidsrepræsentant Finn Thomsen har forklaret bl.a., at han har været  

 tillidsrepræsentant i 3 år.
Overarbejde i hans afdeling er ret udbredt.  

 Indtil august 1993 fik han kun saldolisten med tilgodehavende  

 afspadseringstimer.
Den dækker en 14-dages periode og viser ikke, om der i  

 denne periode er udført overarbejde, som er afspadseret i samme periode.  

 Listen har derfor intet at gøre med den orienteringspligt, som nu er gældende  

 efter Industriens overenskomst.
Fra begyndelsen af august 1993 fik han så de  

 håndskrevne lister med oplysning også om årsagen til overarbejdet.
Han sagde  

 imidlertid til afdelingslederen, at han gerne ville orienteres løbende om  

 overarbejdets omfang.
Det skulle være så »tæt på« som muligt, og  

 hvis der ikke var tale om en force majeure- situation, ville han orienteres,  

 inden overarbejdet kom til udførelse.
Under lokalforhandlingen den 30. august  

 1993 protesterede han både mod den manglende orientering og mod omfanget af  

 overarbejdet.
Alligevel skete der ingen ændringer.
Han blev ikke orienteret  

 om, hvad der var passeret under fællesmødet den 19. oktober 1993, men efter  

 mødet gik virksomheden tilbage til kun at udlevere saldolisterne over  

 tilgodehavende afspadseringstimer.
De mange overarbejdstimer skyldes efter  

 vidnets opfattelse, at virksomheden har for få ansatte, idet man ikke har  

 taget højde for fravær på grund af sygdom, ferie, kurser og afspadsering.
Forretningsfører i SiD Verner Klemmensen har forklaret bl.a., at han  

 deltog i de drøftelser, der resulterede i sammenskrivningen af bestemmelserne  

 i Fællesoverenskomsten og Jernoverenskomsten ved overenskomstfornyelsen i  

 1993. Tanken var, at bestemmelsen om orientering af tillidsmanden om  

 overarbejdets omfang skulle forstås som hidtil.
Det indebærer, at  

 orienteringen skal gives forud, hvis der er tale om planlagt overarbejde, og  

 ellers snarest muligt efter arbejdets udførelse.
Sektionschef i Dansk Industri Thorkil Jensen har forklaret bl.a., at han  

 deltog i arbejdet i det tekniske udvalg, som forberedte tilblivelsen af  

 Industriens overenskomst.
I den gamle Jernoverenskomst var det et væsentligt  

 element - som ikke fandtes i den gamle Fællesoverenskomst - at  

 tillidsrepræsentanten reelt var indrømmet en vetoret i to situationer.
Det  

 krævede således tillidsrepræsentantens samtykke, hvis der af tvingende grunde  

 skulle gives tilladelse til udførelse af overarbejde ud over en nærmere  

 angiven grænse, og skulle sådant overarbejde fritages for afspadsering,  

 skulle parterne indsende ansøgning herom til deres respektive organisationer.  

 I Industriens overenskomst udgik disse bestemmelser, hvad der var ret  

 afgørende for arbejdsgiversiden.
Til gengæld bibeholdt man så  

 Jernoverenskomstens orienteringsbestemmelse, der ikke fandtes i  

 Fællesoverenskomsten, for at gøre det muligt for tilldsrepræsentanten at  

 kontrollere, om afspadsering skete, som det var aftalt.
Teksten siger  

 imidlertid intet om, hvornår denne orientering skal ske.
Praksis før  

 overenskomstfornyelsen i 1993 var, at orienteringen skulle ske umiddelbart i  

 forbindelse med overarbejdets udførelse eller så hurtigt som muligt efter.  

 Efter overenskomstfornyelsen er der imidlertid ikke længere samme behov som  

 tidligere for en hurtig orientering om overarbejdets omfang, fordi  

 tillidsrepræsentantens vetoret er afskaffet.
Dansk Industris medlemmer er  

 blevet underrettet om, at orienteringsbestemmelsen er gældende, men ikke om  

 den ændrede forståelse, som vidnet har forklaret om.
Afdelingschef i Aalborg Portland Bent Kanstrup har forklaret bl.a., at  

 lokalaftalen fra 1985 om afspadsering af alt overarbejde inden visse frister  

 blev til efter en temmelig langvarig konflikt.
Orienteringen om overarbejdets  

 omfang skete herefter med de afspadseringslister, som tillidsrepræsentanterne  

 fik og stadig får hver 14. dag.
Det er rigtigt, at disse lister ikke  

 nødvendigvis er helt korrekte, idet overarbejde kan være afspadseret inden  

 for den pågældende 14-dages periode.
Det er dog kun Finn Thomsen, som har  

 besværet sig herover.
Det er ikke alt overarbejde, som er blevet afspadseret  

 inden for de frister, der fremgår af lokalaftalen. Årsagen hertil har som  

 regel været, at den pågældende medarbejder har ønsket at vente med at  

 afspadsere til senere.
I august 1993 indgik afdelingslederne og  

 tillidsrepræsentanterne aftale om, at afdelingslederne skulle notere ned,  

 hvem der havde haft overarbejde, samt årsagen hertil.
Det viste sig  

 imidlertid, at der var fejl i disse lister.
Efter fællesmødet den 19. oktober  

 1993 holdt man derfor op med at lave listerne og tilbød i stedet, at man  

 kunne udvide afspadseringslisterne.
Det blev der holdt flere møder om, også  

 med inddragelse af fællestillidsmanden, uden at der dog kom noget resultat ud  

 af det.
Man planlægger ikke driften med indregning af overarbejde.
Tværtimod  

 tager man ved planlægningen rimeligt hensyn til såvel ferie som sygdom.
7. Til støtte for de nedlagte påstande har klagerne anført, at  

 sammenskrivningen af Fællesoverenskomsten og Jernets overenskomst ikke som  

 påstået af de indklagede har medført nogen realitetsændring af den  

 bestemmelse om pligt til at orientere tillidsrepræsentanten om overarbejdet  

 omfang, som før sammenskrivningen pr. 1. marts 1993 alene fandtes i Jernets  

 overenskomst.
Bestemmelsen må forstås som hidtil, hvilket indebærer, at  

 orienteringen skal gives umiddelbart efter overarbejdets iværksættelse eller  

 udførelse.
Dette krav har den indklagede virksomhed ikke opfyldt, heller ikke  

 efter august 1993, hvor de lister, afdelingslederen lavede, hverken var  

 fuldstændige eller fremkom rettidigt.
Hertil kommer, at den indklagede  

 virksomhed helt bevidst har indkalkuleret overarbejde ved tilrettelæggelsen  

 af virksomhedens drift, hvilket klart fremgår af de fremlagte lister, der  

 viser såvel mængden af overarbejde som årsagen hertil.
Overarbejdet har været  

 nødvendigt, fordi man konstant har kørt med underbemanding.
Der har således i  

 strid med overenskomsten været etableret systematisk overarbejde.
Efter den fortsat gældende lokalaftale vedrørende afspadsering skal alt  

 overarbejde afspadseres inden visse frister.
Af de fremlagte saldolister  

 vedrørende afspadsering fremgår, at også denne aftale er tilsidesat, hvilket  

 da heller ikke er bestridt af de indklagede, der blot har henvist til, at det  

 er sket efter de pågældende medarbejderes eget ønske.
 For disse overenskomstbrud må der idømmes virksomheden en alvorlig bod.  

 Det samme gælder den medindklagede arbejdsgiverorganisation, som ikke på  

 fællesmødet gav virksomheden pålæg om at overholde overenskomstens § 12, stk.  

 1, hvilket var medvirkende årsag til den efterfølgende optrapning af  

 konflikten.
8. De indklagede har anført, at overenskomstens § 12, stk. 1, nok er  

 videreført fra Jernets overenskomst med en enkelt - uvæsentlig - sproglig  

 ændring, men at baggrunden for bestemmelsen er ændret ved sammenskrivningen  

 med Fællesoverenskomsten pr. 1. marts 1993. Som forklaret af sektionschef  

 Thorkil Jensen var baggrunden for bestemmelsen, at tillidsrepræsentanterne  

 havde vetoret over for overarbejde ud over en vis grænse, ligesom der skulle  

 ansøges om fritagelse for afspadsering af sådant overarbejde.
Det var på  

 denne baggrund af væsentlig betydning, at tillidsrepræsentanterne blev  

 orienteret om overarbejdets omfang så tidligt som muligt.
Med vetorettens  

 afskaffelse er der ikke længere det samme behov for hurtig orientering.
Det  

 måtte derfor for virksomheden fremstå som tilstrækkeligt, at man efter  

 overenskomstfornyelsen pr. 1. marts 1993 fortsatte med at orientere  

 tillidsrepræsentanterne som hidtil gennem saldolisterne, der for hver  

 14-dages periode indeholder en opgørelse over hver enkelt medarbejders  

 afspadseringspligtige timer.
Først senere indledte man forhandlinger om en  

 anden procedure for orienteringen, en forhandling, som resulterede i de  

 lister, afdelingslederne udfærdigede.
De var undertiden behæftet med mindre  

 fejl, men virksomheden har hele tiden tilbudt at udbygge saldolisterne med  

 yderligere oplysninger, uden at der fra tillidsrepræsentant Finn Thomsens  

 side er kommet nogen reaktion herpå.
Man har stedse søgt at efterleve  

 lokalaftalen om afspadsering, men det kan ikke afvises, at man har  

 dispenseret herfra efter ønske herom fra de pågældende medarbejdere.
Man har  

 aldrig tilrettelagt driften på en sådan måde, at den forudsatte systematisk  

 overarbejde.
Overarbejdets omfang skyldes i det væsentlige et meget  

 betydeligt sygefravær.
De indklagede har endelig anført, at der heller ikke er grundlag for at  

 tage påstanden om organisationsansvar til følge.
Dels fandt man på  

 fællesmødet den 19. oktober 1993, at virksomhedens forståelse af  

 overenskomstens § 12, stk. 1 - efter at baggrunden for bestemmelsen var  

 ændret ved sammen skrivningen pr. 1. marts 1993 - bestyrkedes af  

 Arbejdsrettens dom af 24. juni 1991 i sag nr. 90.406 (AT.1991.113), hvorefter  

 det ikke af overenskomsten fremgår, hvorledes orienteringen skal ske, dels  

 blev der ikke på fællesmødet fremsat begæring om, at det blev pålagt  

 virksomheden at ændre den hidtidige praksis for orientering af  

 tillidsrepræsentanterne.
Selv om det derfor nu - efterfølgende - måtte blive  

 lagt til grund, at virksomheden ikke har levet op til overenskomstens krav om  

 orientering af tillidsrepræsentanten, kan der ikke pålægges Dansk Industri  

 noget bodsansvar herfor.
 9. ARBEJDSRETTEN SKAL UDTALE:
 Som sagen foreligger, findes det mod klagernes bestridelse heraf ikke  

 godtgjort, at bestemmelsen i overenskomstens § 12, stk. 1, hvorefter  

 tillidsrepræsentanten skal holdes orienteret om overarbejdets omfang, skal  

 forstås anderledes efter sammenskrivningen af Fællesoverenskomsten og Jernets  

 overenskomst pr. 1. marts 1993 end forud herfor.
 Det må derfor - i overensstemmelse med udtalelsen herom i Arbejdsrettens  

 dom af 24. juni 1991 i sag.nr. 90.406 (AT.1991.113) - fortsat være  

 udgangspunktet ved sagens afgørelse, at det ikke i overenskomsten er fastsat,  

 hvorledes orienteringen nærmere skal finde sted, men at orienteringen i  

 overensstemmelse med hidtidig praksis bør ske så hurtigt som muligt, efter at  

 der er truffet beslutning om iværksættelse af overarbejde, eller - hvor dette  

 i praksis ikke lader sig gøre - efter at overarbejdet er udført.
I perioden fra den 1. marts 1993 til august s.å. blev orientering om  

 overarbejdets omfang kun givet hver 14. dag i form af lister med angivelse af  

 den enkelte medarbejders tilgodehavende afspadseringspligtige timer, og efter  

 august og indtil fællesmødet den 19. oktober 1993 suppleredes disse lister  

 med afdelingsledernes håndskrevne optegnelser, der var ufuldstændige og først  

 fremkom med mellemrum nogen tid efter overarbejdets udførelse.
Da denne  

 orientering efter det anførte ikke opfylder overenskomstens krav, tager  

 Arbejdsretten for så vidt klagernes påstand om, at den indkla gede virksomhed  

 har begået brud på overenskomstens § 12, stk. 1, til følge.
Derimod finder  

 retten det ikke med tilstrækkelig sikkerhed godtgjort, at virksomheden har  

 tilrettelagt driften på en sådan måde, at der har været iværksat systematisk  

 overarbejde.
 Da det er ubestridt, at ikke alt overarbejde er blevet afspadseret som  

 fastsat i lokalaftalen vedrørende afspadsering, gives der endvidere klagerne  

 medhold i påstanden om, at der er begået brud på denne aftale.
 Den af virksomheden forskyldte bod fastsættes til 50.000 kr.
 Af de grunde, der er anført af de indklagede, frifindes medindklagede  

 Dansk Industri for påstanden om at have gjort sig delagtig i  

 overenskomstbruddet.
Thi kendes for ret Den indklagede virksomhed Aalborg Portland har begået brud på  

 overenskomstens § 12, stk. 1, og lokalaftalen om afspadsering og skal herfor  

 betale en bod på 50.000 kr. til Specialarbejderforbundet i Danmark.
 Medindklagede Dansk Industri frifindes.
 I sagsomkostninger til Arbejdsretten skal den indklagede virksomhed betale  

 2.000 kr.
 (* 1) Henvisninger: Kommentar, s. 79 f., AD 90.409 (A 1991, s. 113), AD  

 89.260 (A1990, s. 67).
