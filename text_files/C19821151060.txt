 Inden udgangen.
1. Ledsageren skal inden udgangen skaffe sig kendskab  

 til den person, han skal ledsage, hans baggrund og hans øvrige forhold i og  

 uden for institutionen.
Ledsageren skal endvidere være bekendt med formålet  

 med udgangen, herunder baggrunden for den aktuelle udgang.
Oplysninger herom  

 kan skaffes ved gennemlæsning af inspektions- og forsorgsjorurnal og ved  

 samtaler med personalet på den indsattes afdeling og arbejdssted.
 Ledsageren skal endelig orientere sig om eventuelle medicinordinationer.
 2. Ledsageren skal ved personlig samtale med den  

 indsatte inden udgangen sikre sig, at den indsatte er bekendt med, hvilke  

 bestemmelser for hans færden der skal overholdes under udgangen, herunder at  

 udgangstilladelsen kun omfatter den eller de personer og steder, der  

 udtrykkeligt er givet tilladelse til at besøge.
 3. Ledsageren skal orientere sig om, hvor mange penge  

 den indsatte medbringer, og skal sikre sig, at dette beløb er i  

 overensstemmelse med reglerne for medbringelse af pengemidler under udgang.
4. Ledsageren skal medbringe signalement og foto af  

 den indsatte II.
Under udgangen.
1. Ledsageren skal under udgangen holde tilsyn med den  

 indsatte, så han hele tiden ved, hvor den indsatte befinder sig, og hvad han  

 foretager sig.
Ledsageren bør derfor normalt altid være i nærheden af eller  

 opholde sig i samme rum som den indsatte.
Tilsynet må aldrig overlades til en  

 anden person.
2. Ved besøg i private hjem kan der - i det omfang,  

 det skønnes ikke at forøge misbrugsrisikoen - gives den indsatte en vis  

 bevægelsesfrihed inden for boligens rammer.
Den indsatte må ikke forlade  

 boligen, uden at ledsageren er med.
 3. Ledsageren skal sikre sig, at det af tilladelsen  

 til udgang fremgår, hvilken rejserute og hvilke transportmidler der skal  

 anvendes under udgangen.
 Ophold i restauranter, barer og lignende må ikke finde sted, medmindre det  

 af udgangstilladelsen fremgår, at den indsatte må indtage måltider på  

 restaurant m.v.
 Ledsageren må ikke fravige bestemmelserne om rejserute og opholdssteder,  

 medmindre dette finder sted efter forud indhentet tilladelse fra vagthavende.
 4. Ledsageren og den indsatte må ud over en enkelt  

 flaske almindeligt øl eller et enkelt glas vin i forbindelse med et måltid  

 ikke indtage alkohol under udgangen.
 Ledsageren skal om fornødent gøre de personer, der besøges, bekendt  

 hermed.
 5. Ledsageren må, når han er sammen med den indsattes  

 pårørende i hjemmet, eller når den indsatte under udgangen i overensstemmelse  

 med bestemmelserne i udgangstilladelsen skal indtage et måltid, lade sig  

 beværte i rimeligt omfang, idet han som anført i punkt 4 kun må nyde en  

 enkelt genstand.
 Ledsageren må ikke modtage foræringer af den indsatte eller de pårørende.
 6. Det er ledsagerens pligt straks at afbryde udgangen  

 og sørge for, at den indsatte kommer tilbage til institutionen, hvis den  

 indsatte forsøger at unddrage sig ledsagerens tilsyn eller overtræder de  

 forskrifter, som institutionen og ledsageren har givet ham.
 Hvis den indsatte udviser mistænkelig optræden, som lader formode, at han  

 nærer planer om undvigelse, skal udgangen ligeledes afbrydes.
 Hvis den indsatte er undveget under udgangen, og han ikke øjeblikkeligt  

 kan pågribes, skal ledsageren omgående underrette det stedlige politi og  

 institutionen herom.
III.
Efter udgangen.
Umiddelbart efter tilbagekomsten skal ledsageren afgive en skriftlig  

 rapport om udgangens forløb.
Rapporten skal indeholde oplysninger om den  

 indsattes optræden, forhold til pårørende samt ledsagerens indtryk af  

 forholdene i hjemmet, hvor besøget blev aflagt.
 Rapporten skal endvidere indeholde en kort omtale af de steder, der har  

 været besøgt, og hvilke personer den indsatte har været sammen med.
 Såfremt udgangen ikke er gennemført i overensstemmelse med de oprindelige  

 retningslinier, der er giver for den, skal rapporten tillige indeholde en  

 nøje redegørelse for disse afvigelser med angivelse af, hvilken overordnet  

 der har tiltrådt, at afvigelserne fandt sted.
