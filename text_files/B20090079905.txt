Bilag Bekendtgørelse om ændring af bekendtgørelse om afgørelse af visse klager i Landsskatteretten uden medvirken af ordinære retsmedlemmer § 1 I bekendtgørelse nr. 1262 af 24. oktober 2007 om afgørelse af visse klager i Landsskatteretten uden medvirken af ordinære retsmedlemmer foretages følgende ændringer:
 1. § 1, stk. 1, nr. 12 affattes således:
»12) Arbejdsmarkedsbidragsloven bortset fra afgørelser om bidragspligt og bidragsgrundlag efter denne lovs §§ 7-10 A samt indeholdelsespligter og hæftelse.« 2. § 1, stk. 1, nr. 15 affattes således:
»15) Bekendtgørelse om batterier og akkumulatorer« 3. I § 1, stk. 1, nr. 40, udgår »og videregivelse af oplysninger«.
 4. § 1, stk. 1, nr. 66-69 ophæves.
 5. § 1, stk. 1, nr. 72 ophæves.
 6. § 1, stk. 1, nr. 153 , der bliver nr. 148, affattes således:
»148) Vejbenyttelsesafgiftsloven bortset fra afgørelser om afgiftsfritagelser efter denne lovs § 11.« 7. I § 1, stk. 1, indsættes efter nr. 155:
 »156) Færdselsloven for så vidt angår afgørelser, der kan påklages til Landsskatteretten.
 157) Registreringsbekendtgørelsen for så vidt angår afgørelser, der kan påklages til Landsskatteretten.
 158) Kildeskattelovens § 87.
159) Lov om skattefri kompensation for forhøjede energi- og miljøafgifter (grøn check), § 4.« 8. Efter § 1, stk. 6, indsættes:
 »Stk. 7. Klage over afgørelser efter kildeskattelovens § 69 indgået til Landsskatteretten inden den 1. september 2009 behandles fortsat uden medvirken af ordinære retsmedlemmer.
Stk. 8. Klage over afgørelser, der kan påklages til Landsskatteretten efter lov om inddrivelse af gæld til det offentlige, behandles uden medvirken af ordinære retsmedlemmer.« § 2 Bekendtgørelsen træder i kraft den 1. september 2009.
Landsskatteretten, den 20. august 2009 Erik S.
M.
Hansen / Niels Frode-Jensen Bilag Præcisering af de love m.v., der er henvist til i ændringsbekendtgørelsen (Opgjort pr. 10. juli 2009) Arbejdsmarkedsbidragsloven, lov nr. 961 af 25. september 2008 som ændret senest ved § 3 i lov nr. 525 af 12. juni 2009.
 Bekendtgørelse om batterier og akkumulatorer, bekendtgørelse nr. 1217 af 11. december 2008.
 Bekendtgørelse om registrering af motorkøretøjer mv. , bekendtgørelse nr. 633 af 26. juni 2009.
 Færdselsloven, lovbekendtgørelse nr. 1058 af 4. november 2008, som ændret senest ved lov nr. 347 af 6. maj 2009.
 Kildeskatteloven, lovbekendtgørelse nr. 1086 af 14. november 2005, som ændret senest ved § 9 i lov nr. 525 af 12. juni 2009.
 Vejbenyttelsesafgiftsloven, lovbekendtgørelse nr. 11 af 8. januar 2006, som ændret senest ved § 5 i lov nr. 1338 af 19. december 2008.
 Lov om skattefri kompensation for forhøjede energi- og miljøafgifter, lov nr. 472 af 12. juni 2009.
