Landsskatteretskendelse vedr. beskatning af ejendomsavance Sagen vedrører spørgsmålet, om klageren skal  

 anses for skattepligtig af avance ved salg af jord, jf.  

 ejendomsavancebeskatningslovens § 8.
Landsskatterettens afgørelse Kapitalindkomst Skatteankenævnet har ansat  

 avance ved salg af fast ejendom til 63.337 kr.
 Landsskatteretten nedsætter  

 avancen til 0.
Sagens oplysninger Klageren har anskaffet  

 ejendommen i X til overtagelse den 1. maj 1997 for i alt 748.000 kr. inkl.  

 købsomkostninger.
Der blev ikke ved købet foretaget en fordeling af  

 købesummen  

 på jord, bygninger m.v.
Klageren har beboet ejendommen i ejerperioden.
Ejendommen var på  

 købstidspunktet vurderet som en landbrugsejendom med et jordtilliggende på  

 4,0525 ha.
Ejendomsvurderingen pr. 1. januar 1997 og 1. januar 1998 er  

 specificeret således:
1997 1998 Stuehus 342.000 kr.
 351.900 kr.
Grundværdi 57.500 kr.
 72.000 kr.
Grundværdi stuehus -1.900 kr.
Forskelsværdi 108.500 kr.
 138.000 kr.
Ejendomsværdi 490.000 kr.
 560.000 kr.
 Ifølge basiskortet pr. 1.  

 januar 1998 udgjorde de byggetekniske værdier for de enkelte driftsbygninger  

 på  

 ejendommen:
Bygning 2: Staldbygning på  

 96 m2  

 opført i 1887 48.000 kr.
Bygning 3: Lade på 35 m2  

 opført i 1900 8.750 kr.
I alt 56.750 kr.
 Ved vurderingen pr. 1. januar  

 2001 var ejendommen stadig vurderet som en landbrugsejendom, mens ejendommen  

 pr. 1. januar 2002 er vurderet som en beboelsesejendom.
Klageren har forklaret, at  

 der på en del af jorden var ca. 1.000 grantræer, og at han anvendte den  

 resterende jord til privat hestehold.
Klageren har efter det af ham oplyste  

 hverken anvendt jorden erhvervsmæssigt eller bortforpagtet jorden.
Klageren har den 6. december  

 2000 frasolgt et ubebygget jordareal på 1,9964 ha til en nabolandmand til  

 overtagelse den 1. januar 2001. Salgssummen udgjorde 116.000 kr.
Det solgte  

 areal var under arealoverførsel til købers landbrugsejendom.
Arealet blev  

 ifølge skødet overdraget i upløjet tilstand.
Ved selvangivelsen for  

 indkomståret 2001 har klageren selvangivet et tab ved salg af det omhandlede  

 jordtilliggende til 21.124 kr.
Anskaffelsessummen for jorden er beregnet til  

 118.429 kr. ved anvendelse af reglen i ejendomsavancebeskatningslovens § 5,  

 stk. 6.
 Klagerens repræsentant har  

 sendt en forespørgsel til X Kommune, om klageren i december 2000 før salget  

 af  

 de 1,9964 ha kunne forvente, at der blev givet tilladelse til udstykning af  

 grund til selvstændig bebyggelse fra den pågældende ejendom, hvis der blev  

 ansøgt herom.
 Teknisk Forvaltning i X  

 Kommune har ved skrivelse af 11. februar 2005 svaret følgende:
Teknisk Forvaltning skal  

 hermed meddele jer, at vi  ud fra erfaring i tilsvarende sager både hos  

 Y Amt  

 og hos X Kommune  må anse det for usandsynligt, at der kunne meddeles  

 tilladelse  

 efter planlovens § 35 til udstykning af ejendommen til selvstændig  

 bebyggelse. Skatteankenævnets afgørelse Skatteankenævnet har anset  

 klageren for skattepligtig af avance ved salg af det omhandlede  

 jordtilliggende  

 med i alt 63.337 kr., der skal medregnes til indkomsten for indkomståret  

 2000.
Det fremgår af  

 ejendomsvurderingen for 1997, at grundværdien udgjorde 57.500 kr. af den  

 samlede værdi på 490.000 kr.
Klageren købte ejendommen den 1. maj 1997 til  

 748.000 kr., hvorefter jordens værdi af den samlede anskaffelsessum kan  

 sættes  

 til 87.700 kr.
 Klageren har ved opgørelsen  

 af det selvangivne tab anvendt reglen i ejendomsavancebeskatningslovens § 5,  

 stk. 6, der imidlertid ikke finder anvendelse i dette tilfælde, hvor  

 ejendommen  

 er erhvervet efter den 19. maj 1993.
 Anskaffelsessummen for det  

 frasolgte jordareal kan herefter beregnes som følger:
87.700 x 1,9964 / 4,0525 43.204 kr.
 10.000 kr.s tillægget  

 beregnes forholdsmæssigt:
10.000 x 43.204 / 255.700 1.690 kr.
 Avancen kan på denne baggrund  

 beregnes således efter indekseringsreglen i ejendomsavancebeskatningslovens §  

 5  

 A:
Afståelsessum kontant 116.000 kr.
Anskaffelsessum for jorden 43.204 kr.
Indeksering  

  

 (140,8   

 128,7) x 100 128,7=  

 9,4 % 43.204 x 9,4 % = 4.061 kr.
10.000 kr.s tillæg 1997: 1.690 + 9,4 % 1.849 kr.
1998: 1.690 + 6,5 % 1.800 kr.
1999: 1.690 + 3,5 % 1.749 kr.
Reguleret anskaffelsessum 52.663 kr.
Avance til beskatning 63.337 kr.
Klagerens påstand og argumenter Klagerens repræsentant har  

 fremsat påstand om, at ejendomsavancen nedsættes til 0, da fortjenesten ikke  

 skal medregnes til den skattepligtige indkomst i henhold til  

 ejendomsavancebeskatningslovens  

 § 8. Subsidiært er der fremsat påstand om, at anskaffelsessummen for det  

 frasolgte jordstykke ansættes til 87.234 kr.
 Med hensyn til arealkravet  

 fremgår det af det indsendte materiale fra teknisk forvaltning, at der ikke i  

 december 2000 kunne forventes tilladelse til udstykning af jorden til  

 selvstændig bebyggelse, hvis der var ansøgt herom.
 Som udgangspunkt er  

 landbrugsejendomme ikke omfattet af ejendomsavancebeskatningslovens § 8. En  

 landbrugsejendom kan dog være omfattet af § 8, selvom ejendommen ikke er  

 vurderet som en beboelsesejendom, jf. ligningsvejledningen, afsnit E.J.1.4.
 Derudover fremgår det af SKM  

 2003.11 DEP, at det er skatteministeriets opfattelse, at afståelse af en  

 ejendom kan falde ind under reglen i § 8 i stedet for § 9, hvis det uanset  

 ejendommens vurderingsmæssige status kan bevises, at ejendommen på  

 afståelsestidspunktet ikke længere benyttes til landbrug.
Klageren har oplyst, at  

 ejendommen i hans ejertid ikke har været anvendt erhvervsmæssigt.
Det må  

 endvidere anses for overvejende sandsynligt, at vurderingsmyndighederne ville  

 have omvurderet ejendommen til benyttelse som beboelse, hvis klageren havde  

 begæret omvurdering af ejendommen inden frasalget af de 1,9964 ha jord.
 Før frasalget havde  

 ejendommen et jordtilliggende på ca. 4 ha, og efter vurderingspraksis  

 vurderes  

 ejendomme under 5,5 ha normalt som beboelsesejendomme, jf. bl.a.  

 Landsskatterettens kendelse af 8. juni 2000, 2-7-1431-0003. Derudover er  

 ejendommen efter salget af de 1,9964 ha omvurderet til beboelsesejendom.
Til den subsidiære påstand er  

 anført, at skattemyndighederne har opgjort anskaffelsessummen for det  

 frasolgte  

 areal til 43.204 kr. ud af en samlet pris på jorden på 87.700 kr.
Ved denne  

 opgørelse har myndighederne taget udgangspunkt i ejendomsvurderingen pr. 1.  

 januar 1997, hvor grundværdien udgjorde 57.500 kr.
Ifølge repræsentanten er den  

 af skattemyndighederne opgjorte anskaffelsessum ikke udtryk for den reelle  

 anskaffelsessum.
Der bør ved fastsættelsen af jordens anskaffelsessum henses  

 til vurderingsmyndighedernes værdiansættelse pr. 1. januar 1998, hvor de to  

 udhuses værdi er ansat til i alt 56.750 kr.
Hvis værdien af disse udhuse  

 ansættes til 50.000 kr. pr. 1. januar 1997 fås følgende fordeling af  

 ejendomsværdien pr. 1. januar 1997:
Stuehusværdi 324.000 kr.
Værdi to udhuse 50.000 kr.
Værdi af jord, rest 116.000 kr.
Ejendomsværdi i alt 490.000 kr.
 Anskaffelsessummen for det  

 frasolgte jordareal kan herefter beregnes som følger:
Anskaffelsessum 748.000 kr.
Heraf stuehus: 324.000 x  

 748.000 / 490.000 494.596 kr.
Heraf 2 udhuse: 50.000 x  

 748.000 / 490.000 76.327 kr.
 570.923 kr.
Restkøbesum, der vedrører  

 jord (4,0525 ha) 177.077 kr.
Heraf vedrørende frasolgt  

 jordareal: 177.077 x 1,9964 / 4,0525 87.234 kr.
Udtalelse fra ToldSkat ToldSkat har den 31. august  

 2005 udtalt:
 Ejendommen beliggende i X  

 har i klagerens ejertid på ca. 3 år som nævnt ikke været anvendt til  

 landbrug.  

 Efter frasalget af jordarealet i år 2000 blev restejendommens  

 vurderingsmæssige  

 status pr. 1. januar 2002 ændret fra landbrugsejendom til beboelse.
Det fremgår af det endelige  

 skøde, at det solgte jordareal er under arealoverførsel til købers ejendom,  

 og  

 at køber skal afholde samtlige omkostninger, herunder omkostninger til  

 udstykning.
Det må således lægges til grund, at salget var betinget af  

 udstykning, men at udstykning endnu ikke var gennemført.
 Det fremgår af X Kommune,  

 Teknisk Forvaltnings brev af 11. februar 2005, at de anser det for  

 usandsynligt, at der (i år 2000) kunne meddeles tilladelse efter planlovens §  

 35 til udstykning af ejendommen til selvstændig bebyggelse.
 ToldSkat har i øvrigt henvist  

 til efterfølgende 3 afgørelser, der efter regionens opfattelse kan anvendes  

 ved  

 klagesagens afgørelse.
 Ligningsrådet fandt i  

 bindende forhåndsbesked bragt i TfS 2000.829. LR, at salget af en del af et  

 grundareal var fritaget for beskatning i henhold til  

 ejendomsavancebeskatningslovens § 8.
Sagen drejede sig om en  

 ejendom beliggende i landzone med et samlet areal på 28.070 m².
Ejendommen  

 var  

 vurderet som en 01-ejendom (enfamiliehus). Skatteyderen ønskede at frasælge  

 7.350 m² til naboen, der ønskede at sammenlægge dette areal med sin  

 landbrugsejendom.
Det var oplyst, at der ikke kunne opnås tilladelse til  

 udstykning til selvstændig bebyggelse i henhold til landzonebestemmelserne.
Når den samlede ejendom kunne  

 sælges skattefrit efter ejendomsavancebeskatningslovens § 8, stk. 1, nr. 2,  

 kunne grundarealet ligeledes sælges skattefrit.
Det var dog en forudsætning,  

 at  

 grundarealet blev overdraget efter reglerne om arealoverførsel, eller at  

 aftalen var betinget af udstykning, men at udstykning endnu ikke var  

 gennemført.
Ligningsrådet fandt i  

 bindende forhåndsbesked bragt i TfS 2002.610.LR, at den samlede ejendom kunne  

 sælges skattefrit.
Herefter ville også fortjeneste ved salg af en del af  

 denne  

 ejendom kunne sælges skattefrit.
Skattefriheden forudsatte, at salget skete  

 betinget af udstykning, men inden udstykning havde fundet sted.
Ligningsrådet  

 henviste til praksis, jf.
TfS 2000.829.
Sagen drejede sig om en ejendom  

 med et samlet areal på 1.151 m².
På ejendommen var der to parcelhuse, ét på  

 1104 m² og ét på 40 m² sammenbygget med et udhus på 60 m².
Skatteyderen  

 overvejede  

 at sælge den del af ejendommen, hvorpå parcelhuset på 40m2 og udhuset er  

 beliggende.
 I SKM2003.11.DEP  

 offentliggøres retsforlig indgået i Øster Landsret den 30. januar 2002.
Skatteministeriet tog  

 bekræftende til genmæle og tiltrådte, at afståelsen af en ejendom falder ind  

 under reglerne i ejendomsavancebeskatningslovens § 8  forudsat at  

 betingelserne  

 i øvrigt var opfyldt  i stedet for reglerne i  

 ejendomsavancebeskatningslovens  

 § 9, hvis det uanset ejendommens vurderingsmæssige status kan bevises, at  

 ejendommen på afståelsestidspunktet rent faktisk ikke længere benyttes til  

 landbrug.
Skatteministeriets opfattelse var baseret på lovens forarbejder og  

 praksis.
Sagen drejede sig om et  

 samlet salg af en ejendom, der var vurderet som en landbrugsejendom, uagtet  

 ejendommen i en årrække (siden 1986) ikke havde været anvendt til landbrug.  

 Siden 1986 og frem til afståelsestidspunktet i 1996 blev ejendommen alene  

 anvendt til beboelse for ejeren, og der blev ikke drevet landbrug.
Pr. 1.  

 januar 1997 blev ejendommens vurderingsmæssige status ændret fra  

 landbrugsejendom til beboelse.
 ToldSkat finder, at det kan  

 lægges til grund,  

  

 at  

 ejendommen beliggende i X siden 1. maj 1997 og frem  

 til afståelsestidspunktet rent faktisk ikke har været benyttet til landbrug,  

 men til beboelse for ejeren,  

  

 at  

 ejendommen ikke kunne udstykkes til  

 selvstændig bebyggelse, og  

  

 at  

 salget af jordarealet var betinget af  

 udstykning, men at udstykning endnu ikke var gennemført.
På den baggrund finder  

 ToldSkat, at ejendommen er omfattet af undtagelsesbestemmelsen  

 (parcelhusreglen)  

 i ejendomsavancebeskatningslovens § 8, stk. 1, nr. 2. Klagerens principale  

 påstand bør derfor tages til følge. Landsskatterettens bemærkninger og begrundelse I  

 henhold til ejendomsavancebeskatningslovens § 1 medregnes fortjeneste ved  

 afståelse af fast ejendom som udgangspunkt ved opgørelsen af den  

 skattepligtige  

 indkomst, lovbekendtgørelse nr. 656 af 12. august 1999. Efter  

 ejendomsavancebeskatningslovens § 8 medregnes fortjenesten dog ikke ved  

 afståelse af en- og tofamilieshuse og ejerlejligheder, såfremt disse har  

 tjent  

 til bolig for ejeren eller dennes husstand i en del af eller hele perioden,  

 hvori denne har ejet ejendommen.
 Landsskatteretten er enig med  

 regionen i, at fortjenesten ved salget af 1,9964 ha landbrugsjord fra  

 ejendommen i X, i indkomståret 2000 skal anses for omfattet af  

 skattefritagelsesreglen i ejendomsavancebeskatningslovens § 8, således at  

 fortjenesten skal nedsættes til 0, idet at ejendommen i perioden 1. maj 1997  

 og  

 frem til afståelsestidspunktet rent faktisk ikke har været benyttet til  

 landbrug, men til beboelse for ejeren, at ejendommen ikke kunne udstykkes til  

 selvstændig bebyggelse, og at salget af jordarealet var betinget af  

 udstykning,  

 men at udstykning endnu ikke var gennemført.
 Landsskatteretten  

 nedsætter derfor fortjenesten til 0.
