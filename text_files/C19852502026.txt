 Almindelige bestemmelser.
 § 1.  Med henblik på at fremme den enkeltes trivsel,  

 styrke fællesskabet og øge forsvarets effektivitet gennem et aktivt  

 medarbejderskab påhviler det enhver chef inden for det militære forsvar at  

 drage omsorg for, at der etableres en samarbejdsordning, som under hensyn til  

 de særlige forhold inden for hvert enkelte tjenesteområde findes bedst egnet  

 til at inddrage de forskellige personelgrupper i et indbyrdes samarbejde.
 Stk.2.  Inden for militære enheder og skoler skal  

 reglerne i §§ 2-14 altid indgå i den samarbejdsordning, som vælges for det  

 enkelte tjenesteområdes vedkommende.
 Stk.3.  De i nærværende lov fastsatte regler berører  

 ikke den enkeltes ret til at henvende sig til sine foresatte i  

 overensstemmelse med gældende regler.
 § 2.  Den nærmest foresatte chef drager omsorg for, at  

 det ham underlagte personel til stadighed er orienteret om de i nærværende  

 lov fastsatte samarbejdsregler.
 Talsmænd.
 § 3.  Menigt personel samt korporaler og sergenter til  

 pligtig tjeneste opdeles med henblik på valg af talsmænd i valggrupper.  

 Valget sker ved skriftlig, hemmelig afstemning og afgøres ved simpelt  

 stemmeflertal.
 Stk.2.  Såfremt ingen af en valggruppes medlemmer  

 afgiver stemme, udpeger den nærmest foresatte chef en talsmand, der fungerer  

 i 2 måneder, hvorefter nyt talsmandsvalg afholdes for den pågældende gruppes  

 vedkommende.
 Stk.3.  Forsvarsministeren fastsætter nærmere regler om  

 personellets opdeling i valggrupper og om afholdelse af talsmandsvalg.
 § 4.  Den, der vælges eller udpeges som talsmand, kan  

 nægte at modtage hvervet, ligesom han til enhver tid senere kan frasige sig  

 dette.
 Stk.2.  En valgt talsmand fratræder, dersom mindst  

 halvdelen af valggruppens medlemmer skriftligt over for den nærmest foresatte  

 chef tilkendegiver, at man ikke længere ønsker sig repræsenteret af den  

 pågældende.
Stk.3.  Nyt valg af talsmænd afholdes snarest muligt,  

 når § 5.  En talsmand skal virke som forbindelsesled  

 mellem valggruppen og de foresatte.
Han skal herunder på valggruppens vegne  

 varetage medlemmernes interesser med hensyn til arbejdet inden for den  

 nærmest foresatte chefs tjenesteområde, andre tjenstlige forhold og vilkår,  

 sociale forhold, velfærd og fritidsforanstaltninger.
 § 6.  Afslag i en sag, der er rejst af en talsmand,  

 skal begrundes, med mindre hensynet til den militære sikkerhed eller  

 enkeltpersoners privatliv er til hinder derfor.
 § 7.  En talsmand bør ikke udtages til  

 befalingsmandsuddannelse, med mindre særlige tjenstlige hensyn gør dette  

 nødvendigt.
 § 8.  Forsvarsministeren fastsætter nærmere regler om  

 talsmændenes virksomhed og om behandlingen af sager, der rejses af en  

 talsmand.
 Stk.2.  Forsvarsministeren fastsætter endvidere regler  

 om uddannelse af talsmænd og om de lempelser vedrørende den daglige tjeneste,  

 som skal indrømmes talsmænd af hensyn til udførelsen af deres hverv.
 Talsmandsudvalg.
§ 9.  Inden for den nærmest foresatte chefs  

 tjenesteområde nedsættes et talsmandsudvalg, der består af de valgte talsmænd  

 for menigt personel med chefen som formand.
Andre personelgrupper kan være  

 repræsenteret i udvalget efter forsvarsministerens nærmere bestemmelse.
 Stk.2.  På talsmandsudvalgets møder kan drøftes alle  

 spørgsmål, der vedrører de i § 5 nævnte forhold.
 Stk.3.  Talsmandsudvalgene har ikke besluttende  

 myndighed.
 Stk.4.  Den nærmest foresatte chef kan indkalde særligt  

 sagkyndige eller andre til at deltage i talsmandsudvalgets møder, når dette  

 skønnes hensigtsmæssigt under hensyn til arten af de på dagsordenen optagne  

 sager.
 Stk.5.  Forhold, som bør holdes hemmelige for  

 talsmændene af hensyn til den militære sikkerhed eller enkeltpersoners  

 privatliv, kan ikke behandles i talsmandsudvalg.
 Stk.6.  Forudgående behandling i talsmandsudvalg  

 forhindrer ikke, at en talsmand kan fremme en sag i overensstemmelse med de i  

 nærværende lovs kapitel II anførte regler.
 § 10.  Forsvarsministeren fastsætter nærmere regler  

 for talsmandsudvalgenes virksomhed.
 Kontaktudvalg.
 § 11.  I hæren drager hver regimentschef omsorg for,  

 at der på hans tjenestested oprettes et kontaktudvalg.
 Stk 2.  I Søværnet og flyvevåbnet drager de meniges  

 nærmest foresatte højere chef omsorg for, at der oprettes kontaktudvalg.
 Stk.3.  Iøvrigt kan kontaktudvalg oprettes inden for  

 andre tjenesteområder, som omfatter flere talsmandsudvalg.
§ 12.  Et kontaktudvalg består af vedkommende chef,  

 der er formand, og menige repræsentanter for de inden for hans tjenesteområde  

 oprettede talsmandsudvalg.
Andre personelgrupper kan være repræsenteret i  

 udvalget efter forsvarsministerens nærmere bestemmelse.
 § 13.  De i nærværende lovs § 9 fastsatte regler  

 finder tilsvarende anvendelse.
 § 14.  Forsvarsministeren fastsætter nærmere regler  

 for kontaktudvalgenes virksomhed.
 Forskellige bestemmelser.
§ 15.  Efter møde i talsmands- eller kontaktudvalg  

 afholder formanden møde med repræsentanter for det under ham tjenstgørende  

 militære personel, som ikke har været repræsenteret i udvalget, med henblik  

 på drøftelse af det i udvalget passerede.
Udvalgsformanden kan, når dette  

 skønnes hensigtsmæssigt, indkalde særligt sagkyndige eller andre til at  

 deltage i de nævnte møder.
§ 16.  Forsvarsministeren kan bestemme, at der i  

 tilknytning til talsmands- og kontaktudvalgene nedsættes særlige udvalg til  

 varetagelse af specielle opgaver.
Forsvarsministeren fastsætter nærmere  

 regler om sådanne udvalgs virksomhed.
 Stk.2.  Forsvarsministeren kan endvidere fastsætte  

 nærmere regler om rådgivning,- og konsulentvirksomhed vedrørende de  

 samarbejdsordninger, der omhandles i denne lov.
 § 17.  Hvis hensynet til enkelte militære enheders og  

 skolers særlige forhold gør det påkrævet, kan forsvarsministeren fravige  

 reglerne i §§ 3 - 15.
 § 18.  I krigstid eller under ekstraordinære forhold  

 kan bestemmelserne i denne lov fraviges i det omfang, omstændighederne i det  

 enkelte tilfælde gør dette påkrævet.
 § 19.  Loven træder i kraft den 1. januar 1968.
 Stk.2.  Samtidig ophæves kapitel I i lov nr. 200 af  

 11.juni 1954 om talsmænd og klageadgang for menige af det militære personel.
II.
Bestemmelser og vejledning vedrørende lov om  samarbejdsregler i  

 forsvaret.
 1. Hensigten med samarbejdsordningen.
 Hensigten med samarbejdsordningen er at skabe en fri og i begge retninger  

 åben informationskanal mellem ledelse og medarbejdere med henblik på at  

 fremme den enkeltes trivsel, styrke fællesskabet og øge forsvarets  

 effektivitet gennem et aktivt medarbejderskab.
Ifølge lovens § 1, stk.1, hører etablering af en samarbejdsordning under  

 chefers ansvar.
Et samarbejde vil imidlertid ikke kunne etableres uden  

 positiv medvirken fra alle personelgruppers side, d.v.s. at både ledelse og  

 medarbejdere skal medvirke til, at samarbejdet bliver til gavn for enheden og  

 dermed for fællesskabet, personellets trivsel og forsvarets effektivitet.
De mange organisationsformer og forskelligartede arbejdsopgaver inden for  

 forsvaret gør det uhensigtsmæssigt at fastsætte ensartede regler for,  

 hvorledes samarbejdet skal organiseres.
Loven har da også kun fastlagt rammen  

 for en ordning, inden for hvilken det lokale samarbejde skal udvikles.  

 Samarbejdet har endvidere udviklet sig uden for det område, der omfattes af  

 samarbejdsloven, og nærværende vejledning indeholder derfor også  

 retningslinier for dette videregående samarbejde.
 Samarbejdsordningen giver medarbejderne mulighed for medindflydelse på  

 egen arbejdssituation, hvorved forstås, at alle samarbejdspartnere skal gives  

 gode muligheder for udveksling af synspunkter og forslag, der herefter indgår  

 i grundlaget for ledelsens beslutning, uden at dette dog begrænser ledelsens  

 ret til at lede og fordele arbejdet.
 I samarbejdet skal såvel ledelsen som medarbejderne naturligvis respektere  

 gældende love og administrationsbestemmelser m.v.
 2. Orientering om samarbejdsreglerne m.v.
Den nærmest foresatte chef ved de militære enheder skal i henhold til  

 lovens § 2 drage omsorg for, at personellet til stadighed er orienteret om  

 samarbejdsreglerne.
Orienteringen omfatter bl.a. også cirkulæret om  

 samarbejde og samarbejdsudvalg i statens virksomheder og institutioner.
 Den første mundtlige orientering, der skal gives alt menigt personel  

 senest 3 uger efter mødet ved forsvaret, skal omfatte:
 Med henblik på opnåelse af en bedre forståelse af samarbejdsreglerne kan  

 den pågældende chef anmode det i afsnit 7 nævnte kontaktudvalg om at stille  

 et medlem (eksempelvis tillidsrepræsentanten eller landstalsmanden) til  

 rådighed for den omtalte orientering.
 3. Valg af talsmænd.
 3.1. Tidsfrist.
Senest 4 uger efter menigt personels møde ved forsvaret, afholdes valg af  

 talsmænd ved den nærmest foresatte chefs foranstaltning.
Hvis forholdene ikke  

 taler imod det, bør valget dog ikke foretages tidligere end 2 uger efter  

 mødet.
 3.2. Opdeling i valggrupper.
I forbindelse med den i afsnit 2 nævnte orientering opdeles de menige i  

 medfør af lovens § 3 i mindre valggrupper, idet organisatoriske  

 personelinddelinger så vidt muligt følges.
Grupperne sammensættes således, at  

 der bliver den størst mulige kontakt mellem gruppemedlemmerne.
Frivilligt, menigt personel, der har samme nærmest foresatte chef, udgør  

 mindst 1 valggruppe.
Det samme gælder for korporaler og sergenter til pligtig  

 tjeneste.
 På tjenestesteder, hvor antallet af menige ikke overstiger 30, etableres  

 normalt kun 1 valggruppe.
 3.3. Valgbestyrelse.
Blandt hver valggruppes medlemmer udpeges enten af valggruppen selv, hvis  

 den ønsker det, eller af den nærmest foresatte chef en valgbestyrelse på 3  

 personer, der fra valggruppemedlemmerne indhenter forslag til  

 talsmandskandidater.
Kandidaternes navne bekendtgøres ved opslag på  

 tjenestestedet snarest muligt og senest 2 arbejdsdage før valget af talsmænd.
 3.4. Valg af talsmandssuppleant.
Hver valggruppe vælger af sin midte en talsmand og en suppleant for denne.  

 Når særlige omstændigheder taler herfor, kan den nærmest foresatte chef  

 tillade en valggruppe at vælge flere talsmænd og suppleanter for disse.
Dette  

 bør normalt ske i tilfælde, hvor der kun er 1 valggruppe på et tjenestested.
 3.5. Afstemningsform.
Valg af talsmænd sker ved hemmelig, skriftlig afstemning og afgøres ved  

 simpelt stemmeflertal, jfr. lovens § 3, stk. 1. I tilfælde af stemmelighed  

 foretages omvalg.
Såfremt stemmerne fortsat står lige efter omvalget,  

 foretages lodtrækning blandt kandidater med samme stemmetal.
3.6. Valghandlingen og valgbestyrelsens pligter.
Valghandlingen finder  

 sted i den daglige tjenestetid, men udstrækkes dog så længe, at alle  

 stemmeberettigede, der på valgdagen gør tjeneste ved enheden, har haft  

 lejlighed til at afgive stemme.
Kun stemmeberettigede må overvære valghandlingen, der ledes af vedkommende  

 gruppes valgbestyrelse.
Valgbestyrelsen modtager og kontrollerer  

 stemmesedler, optæller de afgivne stemmer og foretager den eventuelt fornødne  

 lodtrækning.
Valgbestyrelsen giver herefter den nærmest foresatte chef  

 meddelelse om valgets udfald.
Den pågældende drager omsorg for, at valgets  

 resultat bekendtgøres ved opslag på tjenestestedet.
 3.7. Fravigelse af valgbestemmelserne.
I uddannelsesenheder, hvor uddannelsestiden er mindre end 6 uger, kan  

 bestemmelsen om valg af talsmænd fraviges.
I sådanne tilfælde skal et af  

 kontaktudvalgets medlemmer tillige varetage hvervet som talsmand ved enheden.  

 (Om kontaktudvalg se afsnit 7). Som dennes hjælper og kontaktperson udpeger  

 chefen for enheden inden 1. uges udgang en repræsentant for hver 30 personer  

 til at fungere som talsmand.
Den, der udpeges, skal være indforstået med at  

 påtage sig denne opgave.
3.8. Forflyttelse og udtagelse til befalingsmandsuddannelse.
Forflyttelse  

 af talsmænd og udtagelse af talsmænd som befalingsmandselever kan kun finde  

 sted, når særlige tjenstlige hensyn gør dette nødvendigt, jfr. lovens § 7.  

 Foranstaltninger af omhandlede art skal i hvert enkelt tilfælde godkendes af  

 forsvarskommandoen.
 3.9. Andre bestemmelser.
 Udpegning af talsmand ved chefens foranstaltning kan finde sted i henhold  

 til lovens § 3, stk. 2.
 Den, der vælges eller udpeges som talsmand, kan ifølge lovens § 4 nægte at  

 modtage hvervet, ligesom den pågældende til enhver tid senere kan frasige sig  

 dette.
 Hvis en valggruppe ingen kandidater opstiller, udpeger den nærmest  

 foresatte chef 3 talsmandskandidater blandt valggruppens medlemmer.
 4. Talsmandens opgaver og rettigheder.
 4.1. Arbejdsområde.
 Det arbejdsområde, som talsmanden kan beskæftige sig med, er i lovens § 5  

 beskrevet således, at det omfatter praktisk taget ethvert spørgsmål, der står  

 i rimelig forbindelse med personellets tjeneste.
Talsmanden skal virke ved enheden og her have medindflydelse på  

 gennemførelsen af den daglige tjeneste inden for rammerne af enhedens virke.  

 Det giver den pågældende især indflydelse på placering af den daglige  

 arbejds-/undervisningstid og pauser, principper for undervisningens  

 gennemførelse, vagttjenestens tilrettelæggelse, planlægning af  

 ferie/ferieorlov og fridage inden for de givne rammer og fastsættelse af  

 interne ordensforskrifter m.m.
Hertil kommer, at talsmanden har en opsøgende  

 opgave i forbindelse med erhvervsvejledningen m.v. for værnepligtige.
 Talsmanden har endvidere en opgave i tilknytning til samarbejdet på  

 tjenestestedsniveau, altså ud over enhedsniveau, hvor denne naturligt kan  

 beskæftige sig med lignende emner i relation til tjenestestedet.
 Blandt de emner, talsmanden i øvrigt kan beskæftige sig med, kan nævnes  

 lønforhold, arbejdsmiljø, sociale forhold (økonomiske, juridiske,  

 familiemæssige vilkår), der kan berøres under tjenesten, tilpasningen til det  

 militære miljø samt fritidsforanstaltninger. (Om fritidsvirksomheden se punkt  

 11.1).
 Talsmanden kan herudover efter anmodning fra den nærmest foresatte chef -  

 medvirke ved den under pkt. 2 omtalte orientering.
 4.2. Opgaver.
 Talsmanden er et forbindelsesled mellem valggruppen og de foresatte.  

 Talsmanden forestår gennemførelsen af valggruppemøderne og deltager i de  

 formelle samarbejdsorganer.
 Talsmanden har pligt til såvel over for sin valggruppe, som over for  

 enheden at forklare henholdsvis ledelsens og gruppens synspunkter samt efter  

 bedste evne at bidrage til at opretholde gode og stabile arbejdsforhold ved  

 enheden.
 4.3. Frihed til talsmanden.
 Der meddeles talsmanden frihed til i den daglige tjeneste at udføre de  

 opgaver, som hvervet medfører, jfr. lovens § 8, stk. 2.
Hvis en talsmand som følge af denne frihed ikke fuldt ud opfylder de  

 militære uddannelseskrav, bør dette forhold ikke medføre, at talsmanden  

 flyttes fra sin valggruppe eller fratræder som talsmand for denne.
Derimod  

 kan talsmanden overføres til mindre uddannelseskrævende tjeneste inden for  

 samme underafdeling under forudsætning af, at dette ikke bryder den  

 pågældende valggruppe.
 Værnepligtige befalingsmandselevers talsmænd skal også meddeles fornøden  

 frihed, og der må ikke på grund af talsmandsarbejde gives de pågældende  

 dårligere bedømmelse med den begrundelse, at de ikke har kunnet følge  

 undervisningen på normal vis.
 4.4. Valggruppemøder.
En talsmand er berettiget til i en halv time af tjenestetiden normalt hver  

 uge efter vedkommende chefs nærmere bestemmelse at afholde møde med sin  

 valggruppe, medmindre særlige tjenstlige hensyn i det enkelte tilfælde er til  

 hinder herfor.
Såfremt der opstår behov for at afholde et møde af længere  

 varighed, og tjenestetilrettelæggelsen ikke er til hinder herfor, kan  

 vedkommende chef give tilladelse hertil, dog højst til møde af 1 times  

 varighed.
I særlige tilfælde, f.eks. umiddelbart forud for et landsmøde, kan  

 et valggruppemøde afholdes som et fælles møde for en underafdelings  

 valggruppe.
I et sådant møde kan vedkommende landstalsmand deltage.
Der skal  

 på tjenestestedet anvises et passende sted til afholdelse af sådanne møder.
Når flere underafdelinger har ophold på samme kaserne, eller når flere  

 skibe er samlet i samme havn, samt i lignende tilfælde, skal talsmændene fra  

 sådanne enheder kunne afholde samlede møder efter behov for at drøfte  

 anliggender af fælles interesse og sammen rette henvendelse til vedkommende  

 militære myndigheder.
Der skal på tjenestestedet anvises et passende sted til  

 afholdelse af sådanne møder.
Normalt afholdes disse møder i tjenestetiden.
 På tjenestesteder, hvor der er oprettet kontaktudvalg, jfr. afsnit 7, skal  

 der være mulighed for, at samtlige talsmænd ved et tjenestested afholder møde  

 i forbindelse med kontaktudvalgs- og landsmøder og i øvrigt efter behov (om  

 landsmøde se afsnit 9).
 4.5. Materiale til talsmanden.
 Udover den ret, som alt personel har til at gøre sig bekendt med  

 bestemmelser, hvis overtrædelse kan medføre strafansvar, skal talsmænd have  

 adgang til at gøre sig bekendt med alle inden for tjenesteområdet gældende  

 reglementer og forskrifter i det omfang, disse ikke skal hemmeligholdes af  

 hensyn til den militære sikkerhed.
Den nærmest foresatte chef foranlediger, at der til alle nyvalgte talsmænd  

 udleveres et eksemplar af Talsmændene gøres bekendt med ændringer til nævnte love og bestemmelser  

 samt nye love og bestemmelser af betydning for talsmandshvervets udførelse.
 Det ovenfor nævnte materiale udleveres til gennemsyn til andet personel,  

 som fremsætter anmodning herom.
 4.6. Bistand lokale m.v.
 Vedkommende enheds chef foranlediger, at der ydes talsmændene hjælp ved  

 udarbejdelse af skrivelser, orientering om tjenestevej i konkrete sager etc.  

 samt sørger for, at talsmændene til stadighed kan hente hjælp og vejledning  

 vedrørende samarbejdsreglernes gennemførelse.
 Der skal gives talsmændene adgang til på tjenestestedet at benytte papir,  

 skrivemaskine og andre kontormæssige hjælpemidler, herunder adgang til  

 telefon, ligesom et egnet lokale skal stilles til rådighed, når de praktiske  

 muligheder herfor er til stede.
 4.7. Talsmandens afløser.
 Talsmandens efterfølger skal i afløsningsperioden have mulighed for at  

 deltage i møder sammen med talsmanden, hvis sidstnævnte stadig er  

 tjenstgørende i forsvaret.
 5. Regler for behandling af sager.
 5.1. Forelæggelse for nærmest foresatte.
Spørgsmål, som en talsmand i henhold til lovens § 5 ønsker drøftet uden  

 for talsmands- eller kontaktudvalget, fremføres for den nærmest foresatte  

 chef eller en under denne tjenstgørende befalingsmand.
Såfremt henvendelsen  

 kræver, at den nærmest foresatte chef eller højere myndighed træffer egentlig  

 afgørelse, skal sagen først forelægges for den nærmeste chef og behandles i  

 øvrigt efter de nedenfor anførte regler.
 Når den nærmest foresatte chef har taget stilling til sagen, kan  

 talsmanden skriftligt eller ved personlig henvendelse forelægge den for den  

 nærmest foresatte højere chef.
 5.2 Forelæggelse for højere myndighed.
Den nærmest foresatte højere chefs afgørelse kan af talsmanden skriftligt  

 ad tjenestevejen indbringes for højere myndighed.
Medmindre henvendelsens  

 formål ville forspildes derved, skal sagen dog forinden have været drøftet i  

 vedkommende talsmands- eller kontaktudvalg.
Hvis den nærmest foresatte chef finder, at en sag, der er forelagt  

 pågældende, falder uden for pågældendes kompetenceområde, eller at dens  

 afgørelse kan have konsekvenser for andre tilsvarende tjenesteområder under  

 pågældendes nærmeste chef, kan talsmanden henvises til at forelægge sagen for  

 denne.
Samtidig med, at en talsmand forelægger en sag for højere myndighed,  

 påhviler det talsmanden at give meddelelse herom til den chef, som senest har  

 taget stilling til sagen.
 5.3. Forelæggelse for højere myndighed ved chefen.
 Hvis den nærmest foresatte chef selv forelægger en sag, der er rejst af en  

 talsmand, for sin foresatte, skal der gives talsmanden lejlighed til at  

 fremføre sine synspunkter også over for vedkommende højere chef, inden der  

 træffes afgørelse i sagen.
5.4. Forelæggelse for talsmands- eller kontaktudvalg Før afgørelse træffes i en sag, der er rejst af en talsmand, kan  

 vedkommende chef indkalde det talsmands- eller kontaktudvalg, som chefen er  

 formand for, til drøftelse af sagen.
I så fald skal udvalget indkaldes så  

 tidligt, at den i pkt. 5.7. omhandlede 7 dages frist ikke af den grund  

 overskrides.
 5.5. Forelæggelse for landsmøde.
Lokale spørgsmål, som af en talsmand skønnes at have almen interesse for  

 de værnepligtige, kan forelægges direkte på et landsmøde uden først at være  

 fremført ad tjenestevejen.
Talsmandens nærmest foresatte chef skal forud for  

 forelæggelsen på landsmødet orienteres herom. (Om landsmøde se afsnit 9).
 5.6. Talsmanden underrettes om afgørelse.
 Medmindre forholdene i det enkelte tilfælde taler imod det, skal den  

 afgørelse, der træffes vedrørende et spørgsmål, som en talsmand har rejst,  

 meddeles talsmanden, inden valggruppens medlemmer får underretning herom.
 5.7. Tidsfrist.
For behandling af de af talsmændene rejste sager gælder for hver enkelt  

 militær chefs eller myndigheds vedkommende en frist på 7 arbejdsdage, inden  

 for hvilken afgørelsen skal være truffet, eller sagen bragt videre ad  

 tjenestevejen.
Såfremt særlige forhold i det enkelte tilfælde medfører, at  

 den nævnte frist ikke kan overholdes, skal begrundet meddelelse herom gives  

 talsmanden inden 7 arbejdsdage efter, at vedkommende myndighed har modtaget  

 hans henvendelse.
I øvrigt skal de her omhandlede sager behandles uden  

 unødigt ophold.
 Ved behandling af sager, der rejses af de i afsnit 10 nævnte  

 forretningsudvalg, fastsættes de tilsvarende frister normalt til 3 uger.
 5.8. Afslag begrundes.
 Afslag i en sag, der er rejst af en talsmand, skal ifølge lovens § 6  

 begrundes, medmindre hensynet til den militære sikkerhed eller  

 enkeltpersoners privatliv er til hinder derfor.
6. Talsmandsudvalg 6.1. Formål.
Formålet med talsmandsudvalget er at udbygge samarbejdet mellem chefen og  

 dennes underordnede gennem regelmæssige møder.
Chefen er ifølge lovens § 9  

 formand for udvalget, hvorved der er skabt mulighed for, at pågældende kan  

 varetage sit ansvar og udøve sin myndighed efter bl.a. også at være  

 informeret om og have vurderet de synspunkter, talsmændene fremfører i  

 udvalget.
Chefen vil således kunne træffe sine beslutninger på et bredt  

 grundlag.
 Den forståelse mellem personellet og ledelsen, som det er hensigten at  

 skabe gennem talsmandsudvalgene, indebærer også, at personellet får  

 indflydelse på dets arbejdsforhold og en større indsigt i tjenestens vilkår.  

 Derved fremmes interessen for tjenesten, og det skulle give også talsmændene  

 en følelse af medansvar for, hvad der foregår i hverdagen.
 Udvalget har ikke besluttende myndighed, jfr. § 9, stk. 3.
 Forhold vedrørende militær sikkerhed og enkeltpersoners privatliv kan ikke  

 behandles i talsmandsudvalg, jfr. § 9, stk. 5.
 6.2. Talsmandsudvalgets sammensætning.
 Talsmandsudvalg sammensættes af - chefen, - talsmænd for menigt personel,  

 - talsmænd for værnepligtige korporaler og sergenter samt - repræsentanter  

 for øvrige personelgrupper.
 Der udpeges mindst een talsmand for hver 30-40 menige, korporaler og  

 sergenter.
 Den enkelte talsmand eller gruppe af talsmænd kan - uden for  

 talsmændsudvalget - forlange særskilt møde med chefen.
 Repræsentanter for øvrige personelgrupper skal - eventuelt på  

 organisationsmæssig basis - være valgt af den repræsenterede personkreds.
 Endelig kan særligt sagkyndige indkaldes, jfr. lovens § 9, stk. 4..
 6.3. Talsmandsudvalgets opgaver.
Den generelle karakter af talsmandsudvalgets opgaver fremgår af lovens §  

 5. Udvalgets opgaver er Det påhviler nærmest foresatte chef at informere om alle væsentlige  

 forhold af betydning, for enhedens arbejds- og personaleforhold.
Tilsvarende  

 påhviler det udvalgets øvrige medlemmer at informere udvalget om synspunkter  

 og forhold hos det personel, de repræsenterer, og som er af betydning for  

 samarbejdet ved enheden.
Med henblik på at inddrage personellet ved enheden i et samarbejde om den  

 militære tjeneste og øge dets forståelse for de hermed forbundne vilkår  

 drager den nærmest foresatte chef omsorg for, at forhandlingerne på  

 talsmandsudvalgets møder tilrettelægges og ledes således, at der bliver  

 lejlighed til en almindelig drøftelse af alle rejste spørgsmål, som enten  

 personellet eller chefen bør orienteres om af hensyn til samarbejdet i  

 enheden.
Det påhviler således den enkelte chef at drøfte spørgsmål af  

 væsentlig interesse for de nævnte personelgrupper med talsmændene, før  

 afgørelse træffes eller indstilling til højere myndighed afgives, ligesom  

 chefen i videst muligt omfang bør drage talsmændene ind i tilrettelæggelsen  

 af den daglige tjeneste ved enheden.
 Chefen bør herunder give en orientering om en forestående øvelse samt  

 efter øvelsen drøfte denne.
 I talsmandsudvalget skal man bl.a. kunne drøfte retningslinierne med  

 hensyn til:
 1. Placering af den daglige arbejds-/undervisningstid  

 og pauser.
 2. Fastsættelse af arbejds- og undervisningsmetoder.
 3. Tilrettelæggelse af arbejdet/undervisningen,  

 herunder arbejdstidens/undervisningstidens udnyttelse.
 4. Afvikling af ferie, ferieorlov og fridage.
 5. Indretning og udnyttelse af undervisningsmidler og  

 anlæg, arbejds- og undervisningslokaler, maskiner, materialer m.v.
 6. Udarbejdelse af interne ordensforskrifter.
 7. Arbejdsmiljøspørgsmål.
 8. Omplacering, omskoling og efteruddannelse.
 9. Udformning og gennemførelse af introduktionskurser.
 10.Fritids- og velfærdsforanstaltninger samt gennemførelse af disse.
 Den nævnte opremsning er begrundet i hensyn til mulighederne for at  

 koordinere arbejdet i talsmandsudvalgene med arbejdet i samarbejdsudvalgene.  

 Der er ikke hermed tilsigtet nogen indskrænkning af talsmandsudvalgenes  

 muligheder efter vejledningens pkt. 1, 3. afsnit.
 Såfremt et spørgsmål, der er rejst i talsmandsudvalget, ikke kan  

 færdigbehandles i dette udvalg, eller afgørelsen formodes at indebære  

 konsekvenser for tjenesten ved andre enheder inden for samme tjenestested,  

 kan spørgsmålet henvises til drøftelse i vedkommende kontaktudvalg.
 Reglerne for behandling af sager er indeholdt i vejledningens afsnit 5.
 6.4. Mødeindkaldelse og -forberedelse.
 Den nærmest foresatte chef indkalder talsmandsudvalget til møde senest 7  

 arbejdsdage efter, at valg af talsmænd har fundet sted, og derefter således  

 at der højst forløber 1 måned mellem udvalgets møder.
I enheder, hvor der kun er een valggruppe, indkalder chefen talsmændene  

 til drøftelse med regelmæssige mellemrum.
I øvrigt indkalder chefen  

 talsmandsudvalget til møde, når der findes behov herfor, eller et af  

 medlemmerne fremsætter begæring herom.
 Hvis den nærmest foresatte chef - under hensyn til arten af de sager, som  

 ønskes forhandlet, eller forholdene i øvrigt - finder det urimeligt straks at  

 imødekomme et medlems begæring om udvalgets samling, kan mødet udskydes,  

 indtil der er forløbet 14 arbejdsdage, siden talsmandsudvalget sidst har  

 været samlet.
 Den nærmest foresatte chef indkalder til møde i talsmandsudvalget med  

 mindst 7 arbejdsdages varsel, hvorefter hver talsmand senest 4 arbejdsdage  

 før mødedagen afholder forberedende møde med sin valggruppe - jfr. pkt. 4.4.  

 - med henblik på drøftelse af de anliggender, som gruppens medlemmer ønsker  

 optaget på dagsordenen for det indvarslede møde i talsmandsudvalget.
 De nævnte frister kan fraviges, såfremt den nærmest foresatte chef - efter  

 samråd med talsmanden - skønner, at særlige omstændigheder gør dette  

 nødvendigt.
 6.5. Dagsorden.
 Senest 3 arbejdsdage inden afholdelse af møde i talsmandsudvalget  

 afleverer hvert medlem en liste over de anliggender, som ønskes drøftet, til  

 den nærmest foresatte chef, der herefter udarbejder mødets dagsorden.
Dagsorden bekendtgøres ved opslag på tjenestestedet senest 2 arbejdsdage  

 før mødet i talsmandsudvalget.
Samtidig udleveres et eksemplar af dagsordenen  

 til udvalgets medlemmer.
 6.6. Mødereferat.
 Referat af møder i talsmandsudvalget indføres i en forhandlingsprotokol,  

 der underskrives af alle mødedeltagerne.
 Efter hvert møde i talsmandsudvalget opslås på tjenestestedet en udskrift  

 af forhandlingsprotokollen samtidig med, at en udskrift sendes til formanden  

 for vedkommende kontaktudvalg.
7. Kontaktudvalg 7.1. Formål.
Formålet med kontaktudvalget er at formidle en forbindelse mellem  

 personellet og dets højere chefer.
Hermed tilgodeses bl.a. de interesser, der  

 er fælles for flere enheder inden for samme myndighed (regiment, eskadre  

 eller flyvestation), og som ligger uden for den nærmeste foresatte chefs  

 myndighed.
 7.2. Kontaktudvalgets oprettelse.
 Ifl. lovens § 11 oprettes kontaktudvalg inden for et regiment, en eskadre  

 eller en flyvestation, jfr. dog nedenfor.
 I de tilfælde, hvor der ikke oprettes kontaktudvalg, varetager  

 samarbejdsudvalget tillige de opgaver, som ellers påhviler et kontaktudvalg,  

 og fremsender udskrift af forhandlingsprotokollen som foreskrevet for  

 sidstnævnte udvalg, jfr. punkt. 7.5.
 7.3. Kontaktudvalgets sammensætning.
 Kontaktudvalget består af vedkommende chef, der er formand, en menig  

 repræsentant for hver af de inden for vedkommende tjenesteområde oprettede  

 talsmandsudvalg, en repræsentant for værnepligtige korporaler og sergenter  

 samt repræsentanter for øvrige personelgrupper.
 Talsmændene for værnepligtige korporaler og sergenter i de  

 talsmandsudvalg, der er oprettet inden for vedkommende tjenesteområde, vælger  

 af deres midte en repræsentant til kontaktudvalget.
 Repræsentanter for øvrige personelgrupper skal - eventuelt på  

 organisationsmæssig basis - være valgt af den repræsenterede personelkreds.
 Landstalsmændene ved en enhed er - uanset om de vælges efter foranstående  

 regler - altid medlemmer af enhedens kontaktudvalg.
 Den enkelte talsmand eller gruppe af talsmænd kan - uden for  

 kontaktudvalget - forlange særskilt møde med chefen.
I tilfælde, hvor mindst 2/3 af enhedens menige er antaget til frivillig  

 tjeneste, er en af disses repræsentanter i talsmandsudvalget tillige medlem  

 af kontaktudvalget.
I andre tilfælde, hvor en betydelig del af en  

 underafdelings eller tilsvarende enheds menige forretter frivillig tjeneste,  

 kan kontaktudvalgets formand bestemme, at en talsmand for denne gruppe skal  

 være medlem af udvalget.
 Såfremt der inden for tjenesteområdet er frivillige menige, som ikke efter  

 foranstående regler bliver repræsenteret i kontaktudvalget, vælger disses  

 talsmænd af deres midte en repræsentant til udvalget.
 7.4. Kontaktudvalgets opgaver.
 De i afsnit 5 og 6 fastsatte regler om mødeemner og behandling af sager  

 finder med fornødne lempelser tilsvarende anvendelse for kontaktudvalget.
 7.5. Mødeindkaldelse og -referat.
 Kontaktudvalget indkaldes til møde mindst 2 gange hvert kvartal samt i  

 øvrigt efter ønske fra kontaktudvalgets formand eller mindst 2 andre  

 medlemmer af udvalget.
Hvis tjenstlige forhold forhindrer kontaktudvalgsmedlemmer i at deltage i  

 et møde, kan de forelægge spørgsmål skriftligt i udvalget.
Efter mødet  

 tilsendes der de pågældende udskrift af forhandlingsprotokollen.
 8. Landstalsmænd og grupper.
 8.1. Landstalsmænd.
Af og blandt de ved enheden/enhedene valgte talsmænd vælges en  

 landstalsmand og en suppleant for henholdsvis værnepligtige menige og  

 værnepligtige befalingsmænd/-elever.
Valget foretages på et af de i pkt. 4.4.  

 nævnte fællesmøder.
Valg af landstalsmænd foregår efter hemmelig afstemning  

 og afgøres ved simpel stemmeflerhed.
Hver talsmand kan afgive 1 stemme.  

 Nærmere regler om for hvilke enheder, der skal vælges talsmænd, fastsættes af  

 forsvarskommandoen efter drøftelse med de i afsnit 10 omtalte  

 forretningsudvalg.
 8.2. Grupper.
De i pkt. 8.1. omtalte landstalsmænd opdeles i grupper således 9. Landsmøder og gruppemøder.
 9.1. Formål.
 Drøftelse af spørgsmål af værnepligtsfaglig karakter for tjenestegørende  

 værnepligtige mellem landstalsmænd indbyrdes og mellem disse, og forsvarets  

 øverste myndigheder.
 9.2. Landsmøder.
 På landsmøder gennemføres interne talsmandsdrøftelser,  

 informationsudveksling med forsvarets myndigheder, og drøftelse med  

 forsvarsministeren.
 Der afholdes 2 landsmøder om året af normalt 4 dages varighed.
 I landsmøder deltager de i pkt. 8.1. omtalte landstalsmænd samt de i  

 afsnit 10 omtalte forretningsudvalg.
 9.3. Gruppemøder.
På gruppemøder gennemføres interne talsmandsdrøftelser - især af  

 værnsspecifik karakter - og efter behov informationsudveksling med forsvarets  

 myndigheder.
Der afholdes 2 gruppemøder om året, hver af 2 dages varighed, i  

 hver af de i pkt. 8.2. nævnte grupper.
 Forsvarskommandoen kan i særlige tilfælde, hvor faciliteter m.v. giver  

 mulighed herfor, tillade, at 2 eller flere gruppemøder afholdes samme tid og  

 sted.
 I gruppemøder skal pågældende gruppes landstalsmænd samt gruppens medlem  

 eller medlemmer af de i afsnit 10 omtalte forretningsudvalg deltage.
 9.4. Mødeindkaldelse og dagsorden.
 Indkaldelse til landsmøder og gruppemøder sker ved forsvarskommandoens  

 foranstaltning efter drøftelse med de i afsnit 10 omtalte forretningsudvalg  

 senest 1 måned før mødet.
Mødeindkaldelsen skal indeholde et oplæg til dagsorden.
Landstalsmænd, der  

 ønsker emner behandlet på et landsmøde eller et gruppemøde, indsender  

 meddelelse herom til forretningsudvalget senest 14 dage før pågældende møde.  

 Endelig dagsorden udsendes af forsvarskommandoen efter drøftelse med  

 forretningsudvalgene.
 For landsmøder og gruppemøder udarbejdes af forsvarskommandoen efter  

 drøftelse med forretningsudvalgene en forretningsorden, der fordeles til  

 forsvarets myndigheder og landstalsmændene.
 9.5. Gennemførelse af landsmøder og gruppemøder.
Landsmøder og gruppemøder afholdes på et af forsvarets tjenestesteder  

 efter nærmere drøftelse mellem forsvarskommandoen og de i afsnit 10 omtalte  

 forretningsudvalg.
Mødernes gennemførelse tilrettelægges af  

 forsvarskommandoen eller en af forsvarskommandoen udpeget myndighed.  

 Vedkommende myndighed tilrettelægger møderne i samarbejde med  

 forretningsudvalgene, der udsender referat af møderne.
Der skal på  

 landsmøderne åbnes mulighed for værnsvise drøftelser af værnsspecifikke  

 forhold.
 10. Forretningsudvalgene.
 10.1. Formål.
 Det påhviler forretningsudvalgene at varetage tjenstlige interesser i  

 forhold til forsvarsministeriet og forsvarets myndigheder over lokalniveau  

 for det værnepligtige personel, der gennemgår den første samlede tjeneste i  

 forsvaret.
 10.2. Opgaver.
Forretningsudvalgene varetager spørgsmål af værnepligtsfaglig karakter for  

 de værnepligtige.
De medvirker endvidere til fremme af de værnepligtiges  

 trivsel, styrkelse af fællesskabet og forøgelse af forsvarets effektivitet  

 samt opretholdelse af rolige og stabile samarbejdsforhold ved:
A.
Varetagelse af de værnepligtiges interesser i nedsatte  

 samarbejdsudvalg, nævn, kommissioner, råd m.v., hvor de værnepligtiges  

 forhold behandles.
B.
Information og rådgivning over for talsmændene vedrørende problemer af  

 almen karakter samt rådgivning af talsmænd i konkrete situationer på grundlag  

 af henvendelser fra de pågældende.
C.
Varetagelse af de værnepligtiges interesser vedrørende økonomiske,  

 sociale og tjenstemæssige spørgsmål over for forsvarskommandoen,  

 forsvarsministeriet samt andre ministerier m.v.
D.
Formidling af drøftelser på landsplan blandt det værnepligtige personel  

 af spørgsmål af værnepligtsfaglig karakter, herunder tilrettelæggelse og  

 gennemførelse af de i pkt. 9 nævnte møder.
Udvalget udarbejder forslag til  

 dagsorden samt udsender referat af omhandlede møder.
E.
Deltagelse i samarbejdsorienteringen ved den lokale  

 talsmandsuddannelse.
 10.3. Udførelse.
A.
Det er alene de til enhver tid siddende forretningsudvalg, der på de  

 værnepligtiges vegne kan optage drøftelser og forhandle om værnepligtsforhold  

 i henhold til forretningsudvalgenes opgaver.
B.
Fra forsvarskommandoen og forsvarsministeriet m.fl. afgives til  

 drøftelse med forretningsudvalgene sådanne forslag til bestemmelser om de  

 værnepligtiges tjenstlige forhold, som der i henhold til de herfor fastsatte  

 bestemmelser skal indgås aftale om eller føres forhandlinger om med øvrige  

 personelgruppers faglige organisationer.
C.
Såfremt forretningsudvalgene mener, at den i pkt.
B fastsatte  

 bestemmelse ikke er overholdt, kan sagen indbringes for forsvarsministeriet,  

 der kan foranledige drøftelser optaget og eventuelt suspendere fastsatte  

 bestemmelser, indtil en drøftelse har fundet sted.
D.
Drøftelser kan føres mundtligt eller skriftligt, idet skriftlige  

 henvendelser besvares skriftligt.
Såfremt en af parterne fremsætter anmodning  

 herom, optages der referat af mundtlige drøftelser.
Drøftelser mellem  

 parterne skal normalt indledes senest 3 uger efter, at en anmodning herom er  

 modtaget, medmindre der er enighed om andet.
E.
Drøftelserne anses for afsluttet, når den ene part meddeler den anden  

 dette.
 10.4. Kompetence.
 Kompetencen til at varetage de tjenstgørende værnepligtiges interesser ud  

 over det enkelte tjenestestedsniveau tilkommer alene forretningsudvalgene.
 Forretningsudvalgenes medlemmer, der indgår i samarbejdsudvalg m.v., har  

 samme kompetence med hensyn til medbestemmelse og medindflydelse som øvrige  

 personalerepræsentanter i pågældende udvalg.
 For så vidt angår deltagelse i internationalt soldatersamarbejde og adgang  

 til forsvarets tjenestesteder følges de af forsvarsministeriet herfor  

 fastsatte bestemmelser.
10.5. Forretningsudvalgenes sammensætning Der etableres 1 forretningsudvalg for det værnepligtige menige personel og  

 1 for værnepligtige befalingsmænd/-elever bestående af henholdsvis 5 og 3  

 tjenstgørende landstalsmænd.
 10.6. Valg af forretningsudvalgene.
Medlemmer af forretningsudvalgene og suppleanter for disse vælges af og  

 blandt landstalsmændene ved simpel stemmeflerhed.
Hver landstalsmand kan  

 afgive 1 stemme.
Valget sker ved hemmelig afstemning.
 Landstalsmændene for menigt personel opdeles i 4 valggrupper, jfr. pkt.  

 8.2.
 Hver gruppe vælger 1 medlem til forretningsudvalget således:
 Gruppe a) og gruppe b) vælger på de i pkt. 9.3. nævnte gruppemøder hver 1  

 landstalsmand af hæren som medlem.
 Gruppe c) vælger på det i pkt. 9.2. nævnte landsmøde 1 landstalsmand af  

 flyvevåbnet som medlem.
 Gruppe d) vælger på det i pkt. 9.2. nævnte landsmøde 1 landstalsmand af  

 søværnet som medlem.
Desuden vælger samtlige landstalsmænd på det i pkt. 9.2. nævnte landsmøde  

 1 landstalsmand som medlem af forretningsudvalget.
Dette medlem kan frit  

 vælges mellem alle 3 værns landstalsmænd.
Landstalsmændene for værnepligtige befalingsmænd/-elever udgør 1  

 valggruppe, der vælger 3 medlemmer til forretningsudvalget, så vidt muligt et  

 fra hvert værn.
Valg skal tilrettelægges således, at der højst udskiftes 2  

 forretningsudvalgsmedlemmer ad gangen, og således at der skabes størst mulig  

 overlapning af de enkelte forretningsudvalgsmedlemmers funktionsperioder.
Valgbar til de værnepligtige meniges forretningsudvalg er landstalsmænd,  

 som endnu har mindst 3 måneders værnepligtstjeneste tilbage inden normal  

 hjemsendelse.
Valgte landstalsmænd, der på valgtidspunktet ikke har forrettet  

 mindst 2 måneders tjeneste, kan dog først tiltræde forretningsudvalget på  

 2-månedersdagen.
 Valgbar til de værnepligtige befalingsmænd/-elevers forretningudvalg er  

 landstalsmænd, der gennemgår eller har gennemgået befalingsmandsuddannelsen.  

 Befalingsmandselever kan dog først indtræde i udvalget efter endt  

 befalingsmandsuddannelse.
 Den, der vælges til medlem af et forretningsudvalg, skal om fornødent  

 forpligte sig til at forrette frivillig tjeneste, indtil den pågældende  

 valgperiode udløber.
 10.7. Indkaldelse til forretningsudvalgene.
Medlemmerne af forretningsudvalgene indkaldes til varetagelse af  

 udvalgsarbejdet i hele valgperioden, idet de pågældenes tilhørsforhold til  

 tjenestestedet/enheden ophæves.
I valgperioden betragtesmedlemmerne som  

 tjenstgørende ved forsvarskommandoen, der eventuelt udpeger en  

 personelforvaltende myndighed.
10.8. Bistand til forretningsudvalgene Forsvaret stiller lokaler samt sekretariatsbistand m.v. til rådighed for  

 forretniægsudvalgene efter forsvarsministeriets nærmere bestemmelser.
 11. Arbejdsudvalg.
 11.1. Arbejdsudvalg vedrørende fritidsvirksomheden.
 I tilknytning til hvert af de i lovens § 11, stk. 1 og 2, nævnte  

 kontaktudvalg oprettes faste arbejdsudvalg vedrørende fritidsvirksomheden.  

 Disse udvalgs hovedopgave er at søge personellet inddraget aktivt i denne  

 virksomhed.
 Som medlemmer af udvalgene vælges personer, der har særlige forudsætninger  

 for at foreslå og fremme foranstaltninger, der kan være en støtte for den  

 enkeltes personlige udvikling og trivsel samt for tjenestestedets  

 fritidsvirksomhed som helhed.
 Udvalget vedrørende fritidsvirksomheden sammensættes af:
 Udvalget træder sammen efter behov, dog normalt mindst 2 gange i  

 kvartalet.
I udvalget kan drøftes ethvert spørgsmål vedrørende personellets  

 udnyttelse af fritiden.
Udvalget træffer endvidere beslutning om anvendelsen  

 af de midler, der er stillet til rådighed for dette.
 11.2. Andre arbejdsudvalg.
Formænd for kontaktudvalg kan oprette særlige arbejdsudvalg til  

 varetagelse af opgaver inden for det i lovens § 5 nævnte sagsområde, herunder  

 forplejningsspørgsmål (bortset fra spørgsmål, der henhører, under  

 cafeteriaudvalget, jfr. pkt. 11.3) og konkrete opgaver vedrørende tjenstlige  

 forhold.
Medlemmer til disse udvalg kan vælges blandt samtlige ansatte og  

 tjenstgørende på tjenestestedet.
 Formænd for talsmandsudvalg kan efter tilsvarende retningslinier oprette  

 særlige arbejdsudvalg i tilknytning til talsmandsudvalget.
 11.3. Cafeteriaudvalg.
 Chefen for tjenestesteder med cafeteria er ansvarlig for, at der oprettes  

 et cafeteriaudvalg til behandling af spørgsmål vedrørende  

 cafeteriavirksomheden ved tjenestestedet.
 Formålet med udvalget er gennem etablering af et samarbejde mellem  

 cafeteriaets lokalledelse, tjenstestedets ledelse og cafeteriaets kundekreds  

 at effektivisere cafeteriavirksomheden for derigennem at tilstræbe den bedst  

 mulige service for personellet under hensyntagen til en forsvarlig  

 driftsøkonomi.
 I cafeteriaudvalget kan drøftes ethvert spørgsmål vedrørende  

 cafeteriavirksomheden på tjenestestedet.
 Cafeteriaudvalget sammensættes normalt således:
 Chefen for tjenestesstedet fastsætter, hvem der skal være formand for  

 cafeteriaudvalget.
 I tilfælde, hvor der måtte foreligge behov derfor, kan særligt sagkyndige  

 deltage i udvalgets møder, f.eks. ved behandling af spørgsmål om hygiejne  

 eller madens tilberedning.
Formanden for cafeteriaudvalget indkalder til møde, når den pågældende  

 eller mindst 2 medlemmer anmoder om det.
Der skal dog holdes møde en gang i  

 kvartalet.
 Udskrift af cafeteriaudvalgets forhandlingsprotokol fremsendes til  

 forsvarskommandoen (den centrale cafeterialedelse).
 Spørgsmål inden for cafeteriaudvalgets arbejdsområde, som ikke kan afgøres  

 lokalt, kan forelægges forsvarskommandoen (den centrale cafeterialedelse) til  

 afgørelse.
 12. Uddannelse af talsmænd.
 12.1. Formål.
 Formålet med uddannelsen er at give talsmændene de fornødne forudsætninger  

 for at kunne indgå aktivt i det samarbejde, som loven tilsigter.
 Uddannelsen omfatter foreløbig orientering, jfr. pkt. 12.2, lokale kurser,  

 jfr. pkt. 12.3. og centrale kurser, jfr. pkt. 12.4.
 12.2. Foreløbig orientering om talsmandshvervet.
 Umiddelbart efter afholdelse af talsmandsvalg giver formændene for  

 kontaktudvalget og talsmandsudvalget nyvalgte talsmænd en kort orientering,  

 som bygger på de oplysninger om tjenstlige forhold - herunder  

 samarbejdsreglerne - der tidligere er meddelt alt personel.
 Talsmænd for nyindkaldt personel bør orienteres om lokale forhold i et  

 sådant omfang, at de sættes i stand til at hjælpe medlemmerne af deres  

 valggruppe med at finde sig til rette på tjenestestedet.
 Nedennævnte emneoversigt er vejledende for den foreløbige orientering, der  

 omfatter:
12.3. Lokalt kursus De nedenfor anførte emneoversigter kan tilpasses og suppleres under hensyn  

 til den orientering og undervisning, som eleverne har modtaget sammen med det  

 øvrige personel.
De pædagogiske retningslinier for forsvaret ligger til grund for  

 uddannelsen, og den enkelte undervisningsleder kan benytte de metoder, som  

 bedst opfylder formålet med uddannelsen.
Varigheden af kurset er 5 dage.
Ved  

 tilrettelæggelsen og gennemførelsen af kurset, der kan være internatkursus,  

 kan talsmænd, der tidligere har gennemgået et sådant kursus, medvirke,  

 såfremt de pågældende er tjenstgørende.
 Alle talsmænd skal have adgang til en uddannelse, som omfatter følgende  

 emner:
 a) Forsvaret som samfundsinstitution.
 Uddannelsen omfatter orientering om forsvarets formål og samfundsmæssige  

 placering samt værnepligtens betydning og totalforsvaret.
 b) Forsvarets opbygning.
 Uddannelsen omfatter orientering om forsvarets organisation samt  

 vedkommende værns organisation og kommandosystem.
 c) Uddannelsesmål og -metoder.
Som motivering for de uddannelsesmæssige krav og de forskellige  

 uddannelsesmetoders anvendelse gives et billede af de kampvilkår, som  

 forsvaret kan blive stillet overfor.
Endvidere gennemgås »Forsvarets  

 pædagogiske principper«, »Forsvarets ledelsesprincipper« og  

 værnepligtstjenestens forløb, principperne og begrundelsen for udtagelse til  

 befalingsmandsuddannelse samt mulighederne for frivillig tjeneste i  

 forsvaret.
 d) Pligter og rettigheder.
Uddannelsen omfatter orientering om befalingsmændenes pligter og  

 beføjelser i forhold til efterstående samt det menige personels pligter under  

 den daglige tjeneste.
Endvidere orienteres om personellets friheder, løn og  

 øvrige rettigheder.
Endelig orienteres om forplejningsbestemmelser og andre  

 vigtige administrative regler af betydning for de meniges forhold og  

 talsmændenes virksomhed, herunder bestemmelser der er specielle for  

 tjenestestedet.
 e) Udnyttelse af fritiden.
 Uddannelsen omfatter orientering om fritidsvirksomhedens omfang og  

 muligheder.
 f) Arbejdsmiljø.
 Uddannelsen omfatter orientering om de væsentligste bestemmelser  

 vedrørende arbejdsmiljø og sikkerhed.
 g) Sociale forhold.
Uddannelsen omfatter orientering om socialkonsulentens virksomhed og  

 muligheder for at bistå det indkaldte mandskab; reglerne for økonomisk hjælp  

 under værnepligtstjenesten.
Endvidere orienteres om arbejdsformidlingens  

 opgaver og muligheder, uddannelsestilbud, herunder specialarbejderskolerne  

 samt lægetjenesten og bedømmelseskommissionernes virksomhed.
 h) Retsforhold.
Uddannelsen omfatter orientering om militær straffelovs og militær  

 retsplejelovs forhold til den tilsvarende borgerlige lovgivning samt om  

 udvalgte dele af militær straffelov, omfattende både meniges og  

 befalingsmænds forhold.
Endvidere orienteres om reglerne for  

 disciplinarmidlers og arbitrære straffes anvendelse samt gældende  

 klageregler, herunder indbringelse af afgørelser for folketingets ombudsmand.
 Endelig orienteres om reglerne for personellets erstatningsansvar overfor  

 statskassen, bl.a. i forbindelse med bortkomne udrustningsgenstande.
 Med henblik på opnåelse af en bedre forståelse af reglerne i militær  

 straffelov og militær retsplejelov kan den pågældende chef anmode vedkommende  

 auditør om at stille et medlem af auditørkorpset til rådighed for den  

 omhandlede orientering.
 i) Samarbejde.
Uddannelsen omfatter en bredere orientering om samarbejdsordningen og dens  

 lokale udbygninger, herunder eksempler på samarbejdsopgaver og -former.  

 Endvidere orienteres om samarbejdets betydning og de vigtigste betingelser  

 for at nå til gode resultater.
Forretningsudvalgene deltager i denne  

 orientering.
Uddannelsen skal gives alle værnepligtige menige talsmænd og deres suppleanter snarest muligt efter disses valg.
Uddannelsen står åben for såvel tidligere valgte talsmænd som for øvrige personelkategorier, i det omfang dette er foreneligt med hensynet til den militære tjeneste.
 Kursus afholdes normalt kun, såfremt elevantallet er mindst 5, idet en  

 talsmand dog skal have haft lejlighed til at gennemgå uddannelsen senest 2  

 måneder efter at være valgt som talsmand.
 Indholdet af talsmandsmappen forudsættes gennemgået under kurset.
 12.4. Centralt kursus.
 På Forsvarets Center for Lederskab etableres centrale talsmandskurser,  

 hvis formål er at give deltagerne lejlighed til både individuelt og i  

 samarbejde med øvrige deltagere -at udvikle forståelse for forhold vedrørende  

 de love og bestemmelser samt øvrige tjenstlige vilkår, der er af betydning  

 for talsmandens daglige virke, -at orientere om og arbejde med de faktorer og  

 forhold, der er af betydning for samarbejdet i forsvaret.
Centrale talsmandskurser gennemføres i det omfang, centerets kapacitet  

 tillader.
Det tilstræbes, at der ved hver underafdeling og tilsvarende  

 enheder til stadighed er mindst 1 talsmænd, som har gennemgået centralt  

 talsmandskursus, samt at 1 - 2 af de værnepligtige befalingsmænd på  

 tjenestestedet har gennemgået kurset.
 Menige talsmænd, som skal tilbydes deltagelse i centralt kursus,  

 indstilles af talsmandsudvalgene og udpeges af formanden for kontaktudvalget  

 efter forhandling i sidstnævnte udvalg.
 13. Uddannelse af befalingsmænd.
Samarbejdsreglernes indhold og anvendelse skal indgå i undervisningen på  

 befalingsmandsskolerne og i efteruddannelseskurser for befalingsmænd.
For de  

 befalingsmænd m.fl., der skal virke som ledere ved de lokale kurser, jfr.  

 pkt. 12.3. afholdes særlige kurser.
 I forbindelse med sergentuddannelsen skal meddeles en uddannelse, som  

 mindst svarer til den i pkt. 12.3. omhandlede for så vidt angår talsmænd.
 14. Befalingsmandsmøder.
Ifølge lovens § 15 afholder formændene for talsmands- og kontaktudvalg  

 efter møde i disse udvalg møde med repræsentanter for det under de pågældende  

 tjenstgørende militære personel, som ikke har været repræsenteret i udvalget,  

 med henblik på drøftelse af det i udvalget passerede.
Udvalgsformanden kan,  

 når dette skønnes hensigtsmæssigt, indkalde særligt sagkyndige eller andre  

 til at deltage i de nævnte møder.
 15. Rådgivnings- og konsulentvirksomhed.
 I henhold til lovens § 16, stk. 2, kan Forsvarets Center for Lederskab yde  

 bistand i forbindelse med gennemførelse af forskningsmæssig registrering af  

 samarbejdsreglernes virkning, ligesom tjenesten kan bistå de nævnte  

 myndigheder ved tilrettelæggelse og gennemførelse af de foran under afsnit 12  

 og 13 omhandlede uddannelse.
 Desuden kan Forsvarets Center for Lederskab yde konsulentbistand til  

 chefer, talsmænd og andre inden for det militære forsvar ved løsningen af  

 særlige spørgsmål, som måtte opstå i forbindelse med de i loven påbudte  

 samarbejdsordninger.
 Den omhandlede konsulentvirksomhed tilrettelægges i samarbejde med  

 Forsvarets pædagogiske Råd.
 16. Andre bestemmelser.
 16.1. Kommunikation undergiven - foresat.
 Selv om talsmanden har den formidlende opgave i forholdet mellem chefen og  

 personellet, må talsmandsordningen ikke forhindre en direkte kommunikation  

 mellem foresatte og de enkelte undergivne, jfr. lovens § 1, stk. 3.
 16.2. Time- og dagpenge (ved landsmøder).
Under deltagelse i landsmøder kan der udbetales time- og dagpenge m.v. for  

 den tid, der medgår til selve rejsen til og fra vedkommende militære  

 etablissement.
Det er dog en betingelse for udbetaling af timepenge m.v., at  

 den værnepligtige er forhindret i at deltage i et eller flere måltider i  

 forsvarets cafeterier.
 Under landsmøder finder indkvartering sted på militært etablissement.
 For medlemmer af forretningsudvalgene godtgøres eventuelle merudgifter til  

 kost og logi af den myndighed, hvor medlemmerne forretter tjeneste.
 16.3. Undtagelsesbestemmelser.
De enkelte enheders organisatoriske forhold - især inden for søværnet og  

 flyvevåbnet - kan indebære, at lovens regler ikke uden videre kan anvendes.
I  

 sådanne tilfælde kan forsvarsministeren ifølge § 17 fravige reglerne i §§ 3 -  

 15. Endvidere kan loven fraviges i krigstid og under andre forhold, jfr. §  

 18.
III.
Kundgørelse for forsvaret B.6-1981 udgår.
 INDHOLDSFORTEGNELSE.
