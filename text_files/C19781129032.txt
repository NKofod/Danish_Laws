1. I medfør af § 41 i bekendtgørelse nr. 161 af  

 26.04.77 om registrering af motorkøretøjer m.v. skal Statens bilinspektion i  

 forbindelse med godkendelse af et køretøj til kørsel med tilkoblet  

 (trækkende) køretøj efter anmodning på grundlag af oplysninger, der skal  

 tilvejebringes af anmelderen, udstede en koblingsspecifikation, der skal  

 indeholde oplysninger om køretøjets og tilkoblingens art.
Specifikationen  

 skal indeholde sådanne oplysninger, at det er muligt at afgøre, om køretøjet  

 uden fremstilling til syn vil kunne godkendes til kørsel med bestemte andre  

 tilkoblede (trækkende) køretøjer.
2. der er udarbejdet blanketter til brug ved  

 udstedelse af koblingsspecifikationer således: a) til personbil M1, varebil  

 N1 samt personbil M2 med en tilladt totalvægt på ikke over 3500 kg. (form.  

 FA-126/78) og b) til påhængsvogn O1, påhængsvogn O2, campingvogn og andet  

 registreringspligtigt påhængsredskab (form.
FA-125/78).
 3. Anmodning om godkendelse på grundlag af  

 koblingsspecifikation(er) anses med hensyn til tidsbestilling,  

 anmeldelsesblanket og gebyr m.v. som registreringssyn.
 4. Koblingsspecifikation kan ikke lægges til grund for  

 godkendelse uden forudgående syn, såfremt bilens koblingshøjde (målt ved  

 ubelastet køretøj) er mindre end eller er mere end 100 mm større end  

 påhængskøretøjets koblingshøjde (ligeledes målt ved ubelastet køretøj).
 5. Godkendelse på grundlag af koblingsspecifikation af  

 et køretøj til kørsel med bestemte andre tilkoblede (trækkende) køretøjer  

 indebærer ikke kontrol med, at de af godkendelsen omfattede køretøjer  

 opfylder bestemmelserne om indretning og udstyr m.v.
 6. Inden kørslen skal føreren påse, a) at  

 sammenkoblingen er forsvarlig, b) at der er tilstrækkelig bevægelighed i  

 tilkoblingsanordningen, og at der er den nødvendige afstand mellem bil og  

 påhængskøretøj, således at almindelig kørsel og manøvrering kan ske, uden at  

 de to køretøjer støder mod hinanden, c) at bilens koblingskugle og  

 påhængskøretøjets kuglekobling har en sådan indbyrdes højde, at ingen del af  

 køretøjerne - under hensyn til affjedringsbevægelserne - vil kunne ramme  

 vejbanen, d) at de elektriske forbindelser mellem bil og påhængskøretøj  

 passer sammen og er korrekt tilsluttet, således at de kan forblive intakte  

 under kørsel og manøvrering, e) at påhængskøretøjets glødelamper passer til  

 spændingen i bilens lysanlæg, f) at retningsviserblinllygterne afgiver 60 -  

 120 blink pr. minut, g) at påhængskøretøjets evt. sikringskæde eller -wire er  

 koblet til bilen, og h) at bilens førerspejle (indvendige og udvendige) er  

 således indstillet, at der opnås tilstrækkeligt udsyn bagud.
 P.M.V.
 E.B.
