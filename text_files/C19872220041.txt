Læreplan for faget DISTRIBUEREDE SYSTEMER OG DATANET FORMÅL Faget skal give eleven et indgående, praktisk orienteret kendskab til de  

 tekniske problemer, der er knyttet til kommunikation mellem datamater.
 Endvidere skal de sikkerhedsmæssige, organisatoriske og arbejdsmæssige  

 konsekvenser være belyst.
MÅL Eleven skal være orienteret om datakommunikationssystemers opbygning og  

 funktion.
 Eleven skal være orienteret om markedsrelevante standarder for  

 datakommunikation.
 Eleven skal kunne anvende programmel til løsning af  

 datakommunikationsopgaver.
 Eleven skal kunne anvende de offentlige datatjenester.
 Eleven skal være orienteret om de sikkerhedsmæssige aspekter ved  

 datakommunikation.
 Eleven skal være orienteret om distribuerede systemers opbygning og  

 funktion.
INDLÆRINGSDYBDE A.
Eleven skal være orienteret om emnet.
B.
Eleven skal have opnået forståelse af og kendskab til emnet.
C.
Eleven skal have opnået indsigt i og dybere kendskab til emnet og  

 kunne anvende sin viden i afvigende kombinationer.
INDHOLD OG DELMÅL Datakommunikationssystemers arkitektur B Eleven skal opnå kendskab til de grundlæggende begreber indenfor  

 datatransmission, såsom asynkron og synkron transmission, simpleks og dupleks  

 transmission samt synkronisering af sender og modtager.
A Eleven skal være orienteret om principperne i analog og digital  

 transmission, samt principper for og udstyr til konvertering mellem disse  

 former.
A Eleven skal være orienteret om det maskinel og programmel, der er  

 nødvendigt for overførsel af data mellem to datamater eller mellem en datamat  

 og andet udstyr.
B Eleven skal opnå kendskab til principperne i transmissionsprotokoller,  

 samt til udbredte standarder for disse, som f.eks.
BSC-protokoller, HDLC og  

 X.25. A Eleven skal være orienteret om en udbredt arkitektur for  

 datakommunikationssystemer, såsom ISO's syvlags-model for sammenkobling af  

 åbne systemer.
Standarder A Eleven skal være orienteret om væsentlige standardiseringsorganer, deres  

 arbejdsområder og indbyrdes relationer.
A Eleven skal være orienteret om adgangene til oplysninger om  

 markedsrelevante standarder.
A Eleven skal være orienteret om markedsrelevante standarder for fysisk  

 sammenkobling af datamatisk udstyr.
Brug af kommunikationsprogrammel C Eleven skal kunne anvende standardprogrammel til overførsel af data mellem  

 to datamater.
Distribuerede systemers arkitektur A Eleven skal orienteres om væsentlige problemer knyttet til distribuerede  

 systemer, såsom problemer ved distribution af funktioner samt problemer ved  

 distribution af data.
B Eleven skal opnå kendskab til de driftsmæssige problemer knyttet til  

 distribuerede systemer; specielt de sikkerhedsmæssige problemer er  

 væsentlige.
A Eleven skal være orienteret om opbygning og funktioner i et typisk  

 distribueret system, f.eks. et distribueret filsystem.
A Eleven skal være orienteret om standardiseringer vedrørende anvendelse af  

 datanet, såsom FTAM, CASE, SASE og virtuelle terminaler.
Offentlige datatjenester B Eleven skal opnå kendskab til opbygning af og funktioner i de offentlige  

 datatjenester, såsom Datel, Datex og Datapak.
C Eleven skal kunne vælge og anvende en offentlig datatjeneste til løsning  

 af en given datakommunikationsopgave.
Private net A Eleven skal være orienteret om eksempler (industristandarder, de fakto) på  

 markedsrelevante standarder for private datanet.
A Eleven skal være orienteret om opbygning og funktion af forskellige typer  

 af lokalnet.
Sikkerhed A Eleven skal være orienteret om de sikkerhedsmæssige, organisatoriske og  

 arbejdsmæssige konsekvenser ved datakommunikation: A Eleven skal være orienteret om principperne i kryptering og dets  

 anvendelse.
SAMMENHÆNGEN TIL ANDRE FAG Undervisningen skal koordineres med undervisningen i lokalnet og  

 sammenkobling af datamater i faget »Materiel og basisprogrammel, mindre  

 datamater«.
 Undervisningen vedrørende drift af distribuerede systemer og sikkerhed  

 skal koordineres med undervisningen i drift af større systemer i faget  

 »Materiel og basisprogrammel, større datamater«.
