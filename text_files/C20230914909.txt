 Cirkulære om ændring af frister vedrørende budget 2024 i cirkulære om kirke- og provstiudvalgskassernes budget, regnskab og revision m.v.
(Til menighedsråd, provstiudvalg og stiftsadministrationer m.v.) I medfør af § 7, stk. 5, og § 17 h, stk. 4, i lov om folkekirkens økonomi, jf. lovbekendtgørelse nr. 95 af 29. januar 2020, fastsættes:
 § 1. Provstiudvalget skal senest den 15. maj udmelde de foreløbige driftsrammer for kirkekasser til menighedsrådene.
§ 2. Menighedsrådet behandler senest den 30. juni budgetbidraget og indfører beslutning herom i beslutningsprotokollen.
Menighedsrådene indberetter budgetbidrag for kirkekasserne i Økonomiportalen senest den 30. juni.
Provstiudvalget kan ikke fastsætte en anden frist.
 § 3. Provstiudvalget skal senest den 30. juni udarbejde foreløbigt budget for provstiudvalgskassen.
 Ikrafttræden m.m.
 § 4. Cirkulæret træder i kraft den 1. marts 2023.
 Stk. 2. Bestemmelserne i dette cirkulære gælder kun for udmelding af foreløbige driftsrammer til menighedsrådene, menighedsrådenes behandling samt indberetning af budgetbidragene for 2024 og provstiudvalgets udarbejdelse af foreløbigt budget for 2024. Bestemmelserne ændrer fristerne i § 2, stk. 1, 1. pkt., § 2, stk. 2, 1.-3. pkt., og § 3, stk. 1, 1. pkt., i cirkulære nr. 10204 af 30. november 2016 om kirke- og provstiudvalgskassernes budget, regnskab og revision m.v., for så vidt angår budgetbidrag 2024.
