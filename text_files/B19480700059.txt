§ 1 Vedtægtsomraadet omfatter den Del af Smaalandsfarvandet, der mod Syd og  

 Vest begrænses af Kysten af Lolland fra Horslunde Sogns vestlige Grænse til  

 Østpynten af Vigsø, mod Øst af en Linie fra Østpynten af Vigsø til Andemose  

 Nakke paa Fæmø og mod Nord af en Linie fra Vindnæs Horn paa Fæmø til Fejø  

 Skovnakke og videre over Skaløs, Raagøs og Raagø Kalvs Nordpynt til Horslunde  

 Sogns vestlige Grænse.
§ 2 Ved alt Fiskeri skal det være enhver Fiskers Pligt at søge undgaaet, at  

 Redskaber kommer hinanden saa nær, at de ikke kan holdes klar af hinanden.  

 Den, der sidst har begyndt Udsætning af sine Redskaber, skal bøje af for den,  

 der har begyndt før ham.
Viser det sig ved Dragning, at Redskaber er blevet  

 uklare, da maa den, der først kommer til det uklare Sted, ikke kappe anden  

 Mands Redskab.
Bliver det nødvendigt at sætte Kniven paa, skal det altid ske  

 paa egne Redskaber.
§ 3 For at kunne nyde den ved Fiskerilovgivningen hjemlede almindelige  

 Beskyttelse for Fiskeri paa lovlig indtaget Fiskeplads skal alle  

 Fiskeredskaber være afmærkede efter Reglerne i § 6 i Lov om Saltvandsfiskeri  

 af 31. Marts 1931. Iøvrigt er Undladelse af Afmærkning af Fiskeredskaber  

 efter de nævnte Regler ikke forbundne med Strafansvar, men udelukker fra at  

 nyde den i den ommeldte Lovs § 4 tillagte Beskyttelse.
Paa Vedtægtsomraadet maa der ikke udsættes lovmæssige Mærker, uden at der  

 bliver drevet Fiskeri paa det afmærkede Sted.
Anbringelse af Afmærkning, uden  

 at der drives Fiskeri paa Stedet, betragtes som Overtrædelse af Vedtægtens  

 Bestemmelser og straffes efter Reglerne i § 51 i Lov om Saltvandsfiskeri af  

 31. Marts 1931.
 Ubenyttede Pæle skal straks optages, naar Fiskeriet afsluttes eller  

 afbrydes, dog kan Bundgarnspæle, som rækker mindst 1 Meter over daglig  

 Vandstand, blive staaende til 1.December, for saa vidt de ikke hindrer  

 Sejladsen og Udøvelsen af Fiskeri. jfr. § 9 i Lov om Saltvandsfiskeri af 31.  

 Marts 1931.
§ 4.  I den Del af Vedtægtsomraadet, der mod Syd  

 begrænses af kysten af Lolland fra Vigsnæs til Rødnæs, derfra af en Linie til  

 Bandholm Havn og videre af Kystlinien til Ravnsby Voldsted og iøvrigt mod  

 Nord, Vest og Øst af Linier dragne fra Ravnsby Voldsted over Nordøstpynten af  

 Skifterne til Torregrunds Vageren, herfra til Konemadshagen paa Askø og  

 videre langs Askøs Vestkyst over Sundsøre til Persmarks Odde paa Lilleø,  

 videre fra Dragets Odde paa Lilleø over Rødnæs til Vigsnæs Kirke, skal Brug  

 af alle Slags Vod være forbudt, dog undtagen Brug af Sildevod samt Brug af  

 Vod, der spiles ved Bomme, og hvis Spredning under Brugen ikke overskrider 5  

 1/2 Meter.
Ved Sildevod forstaas et til Fangst af Sild indrettet Vod, der ved  

 Hjælp af to forankrede Baade eller ved Spil opstillet paa Land indhives til  

 opgaaende Grund (Landgrunden) eller til Land.
 Naar Baade, der besejler det ovennævnte Vandomraade, har Aalehaandvod om  

 Bord, maa disse ikke befindes i fiskefærdig Stand, men de skal være  

 sammenrullede og ombundne med Korsbaand, og Dragelinerne maa ikke være  

 paastukne.
§ 5 Paa Vedtægtsomraadet er Fiskeri med Skovlvod tilladt i den dybe Rende i  

 Staaldybet fra Vedtægtens Nordgrænse til en Linie fra Vestre Færgested paa  

 Fejø til Kragenæs Havn, dog kun for Fartøjer med Maskiner paa indtil 30 H.K.  

 og kun om Dagen fra Solopgang til Solnedgang.
 Et Fartøjs Maskinkraft er som angivet i den Tilsynsbog, der i Henhold til  

 Bekendtgørelse af 12. juli 1933 angaaende Forskrifter om Skibes Bygning,  

 Udstyr m.v., dennes § 271, skal forefindes i ethvert Fartøj.
 Paa Forlangende skal Tilsynsbogen forevises Fiskeritilsynet.
 Overtrædelser vedrørende Tilsynsbogen straffes i Henhold til fornævnte  

 Bekendtgørelses § 275 efter de i Sølovens § 287 indeholdte Bestemmelser, jfr.  

 Bekendtgørelse af 1. December 1937 af Sølov af 1. April 1892 med senere  

 Ændringer.
§ 6 Plads til Rejeruser skal anses for vedtægtsmæssig indtagen, naar der den  

 1. April Kl. 9 Form., eller dersom denne Dag er en Helligdag, da den  

 paafølgende Hverdag Kl. 9 Form., paa Pladsen, hvor Redskabet ønskes anbragt,  

 eller i Strandkanten eller paa Strandbredden indenfor Pladsen findes anbragt  

 en Pæl med Vedkommendes Navnebogstaver.
Afmærkning maa ske ved Fiskeren selv,  

 eller den han ved Fuldmagt bemyndiger dertil.
Dersom flere Fiskere afmærker samme Plads, foretages Lodtrækning om  

 Pladsen, om ønskes ved Fiskerikontrollens Mellemkomst.
Berettiget til at  

 deltage i Lodtrækningen er enhver, hvis Pæl har været anbragt i rette Tid paa  

 Pladsen., og derhos er fyldt 18 Aar og i mindst 2 Aar har drevet Fiskeri som  

 Erhverv.
 Naar den Fisker, som lovlig har indtaget eller ved Lodtrækning har faaet  

 overladt en Plads til Rejeruser, inden 15. April anbringer Redskabet og  

 benytter det i Fiskesæsonen uden anden Afbrydelse end den, som ugunstigt Vejr  

 samt Tørring, Rensning og Reparation af Redskabet maatte medføre, bevares  

 Fortrinsretten til Pladsen Sæsonen ud, naar Vedkommende lader Mærkepælen og  

 samtlige Redskabspæle blive staaende paa Stedet, naar de til Pælene hørende  

 Redskaber ikke anvendes andet Sted, og naar Afbrydelsen ikke strækker sig  

 over mere end 2 Døgn.
 Pæle og Tilbehør til Rejeruser skal optages og fjernes inden 1. December.
 Ved alt Fiskeri med faststaaende Redskaber maa der kun anvendes Garnrad.  

 Det er saaledes forbudt at bruge Rader af Risfletning, Pæleværk, Traadvæv og  

 lignende.
§ 7 Bundgarn maa ikke sættes hinanden nærmere end 600 Meter til Siden.
 Rejeruser eller Rejerusesæt samt bundgarnslignende Ruseredskaber maa ikke  

 sættes anden Mands Rejeruser eller Rejerusesæt nærmere end 100 Meter saavel  

 udefter som til Siden; ved hvert Sæt maa anbringes saa mange Ruser, som  

 ønskes.
 Hvor flere Fiskere ønsker at anbringe Rejeruser eller Rejerusesæt, og  

 Forholdene iøvrigt tillader det, maa Sideafstanden mellem Ruserne ikke  

 overskide 100 Meter.
 Mellem bundgarnslignende Ruseredskaber eller ligeartede Redskaber, der er  

 indrettet til at klæde Vandskorpen, skal den indbyrdes Sideafstand være 150  

 Meter.
§ 8 I Tilfælde, hvor de interesserede Redskabsejere er enige derom, skal der  

 intet være til Hinder for, ar Redskaberne kan anbringes med indbyrdes mindre  

 Afstand end i denne vedtægt fastsat.
§ 9 De anførte Afstande mellem Redskaber maa ikke overskrides paa Steder, hvor  

 flere Fiskere ønsker at indtage Fiskepladser, og Forholdene iøvrigt egner sig  

 for Anbringelse af flere Redskaber eller Rækker af Redskaber inden for disse  

 Afstande.
I Tvivlstilfælde kan det efter Fiskernes Begæring afgøres af  

 Fiskerikontrollen, om Forholdene kræver større Afstand mellem Redskaberne.
 §10.
 Under Fiskeri med Stangredskaber af hvilken som helst Art er det forbudt  

 at anvende kunstigt Lys.
§ 11 For alle Forhold der ikke i denne Vedtægt er givet særlige Bestemmelser,  

 gælder Bestemmelserne i den til enhver Tid gældende almindelige Lov om  

 Saltvandsfiskeri.
 Foranstående i Henhold til Lov om Saltvandsfiskeri af 31. Marts 1931.  

 Kapitel 3, udarbejdede Vedtægt stadfæstes herved saaledes, at den træder i  

 Kraft den 1. Juli 1948, fra hvilket Tidspunkt den under 22. August 1919  

 stadfæstede Vedtægt med Tillæg af 29. Juli 1931 bortfalder.
 FISKERIMINISTERIET, DEN 15. MAJ 1948.
CHR.
CHRISTIANSEN.
/B.
Dinesen.
 Ingen.
