 Arbejdsformidlingskontorerne.
 Ifølge § 2, stk. 3, i landbrugsministeriets bekendtgørelse nr. 352 af 26.  

 juni 1975, fremsendt til arbejdsformidlingskontorerne med AF-cirkl. (nr.  

 220/75) af 29. august 1975, skal der til formidling af det lokale samarbejde  

 mellem den erhvervs- og samfundsmæssige vejledning af personer, der er  

 beskæftiget ved jordbrug på den ene side og arbejdsformidlingen og den dertil  

 knyttede erhvervsvejledning på den anden side nedsættes en række  

 kontaktudvalg.
I vedlagte fortegnelse er anført de landbrugskonsulenter, der af  

 landbrugsministeriet er godkendt til at foretage vejledningen ved siden af  

 deres hidtidige virksomhed.
Fortegnelsen indeholder samtidig forslag til  

 konsulenternes placering i forhold til arbejdsformidlingskontorerne, til  

 hvilke kontaktudvalgene tænkes knyttet.
Man skal herved anmode kontorerne om at fremkomme med eventuelle  

 bemærkninger til forslaget og om samtidig at udpege en medarbejder og helst  

 også en suppleant for denne, til at repræsentere arbejdsformidlingen i de  

 enkelte kontaktudvalg.
Man henleder i denne forbindelse opmærksomheden på  

 sidste stykke i direktoratets ovennævnte cirkulære nr. 220/75.
 Kontorernes bemærkninger og navne på de udpegede medarbejdere bedes sendt  

 til direktoratet senest den 15. juli 1976.
 P.D.V.
