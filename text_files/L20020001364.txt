Bekendtgørelse af overenskomst af 25.  

 februar 2000 mellem  

 Danmark, Finland, Island, Norge og Sverige om ændringer i  

 konventionen af 23. marts 1962 om inddrivelse af  

 underholdsbidrag Den 25. februar 2000 undertegnedes i Oslo en overenskomst  

 mellem Danmark, Finland, Island, Norge og Sverige om ændringer i  

 konventionen af 23. marts 1962  om inddrivelse af underholdsbidrag, jf.  

 bekendtgørelse nr. 21 af 29. juli 1963, Lovtidende C.
 Aftalens ordlyd er som følger:
Overenskomst mellem Danmark, Finland,  

 Island, Norge og Sverige om ændringer i  

 konvention mellem Danmark, Finland,  

 Island, Norge og Sverige om inddrivelse af  

 underholdsbidrag, undertegnet i Oslo  

 den 23. marts 1962 Danmarks, Finlands, Islands, Norges og Sveriges regeringer er blevet enige  

 om følgende:
I I konvention mellem Danmark, Finland, Island, Norge og Sverige om  

 inddrivelse af underholdsbidrag, undertegnet i Oslo den 23. marts 1962,  

 foretages følgende ændringer:
 Artikel 1 affattes således:
 »Retskraftig dom, administrativ beslutning eller en  

 af offentlig myndighed godkendt aftale, hvorefter nogen i en af kontraherende  

 stater er forpligtet til at betale underholdsbidrag til  

 ægtefælle, tidligere ægtefælle, barn, stedbarn eller  

 barnets mor, skal umiddelbart anerkendes i de andre kontraherende stater.
Retskraftig dom, administrativ beslutning, af offentlig  

 myndighed godkendt aftale eller anden skriftlig aftale, hvorefter nogen i en  

 af kontraherende stater er forpligtet til at betale sådant bidrag, og  

 som kan fuldbyrdes i denne stat, skal på begæring fuldbyrdes  

 umiddelbart i en anden kontraherende stat.
Det samme gælder en endnu  

 ikke retskraftig dom og en af retten afsagt kendelse eller beslutning, som  

 kan fuldbyrdes efter reglerne om retskraftige domme.« Artikel 2, stk. 2, affattes således:
»Skal fuldbyrdelse ske i en anden kontraherende stat end  

 den, hvor begæringen efter reglerne i  stk. 1 er fremsat, fremsendes  

 begæringen til førstnævnte stat.
I så fald  

 fremsendes og modtages begæringen:
i Danmark af statsamtet (i København Overpræsidiet)  

 eller, hvis det er uklart, hvilket statsamt der er kompetent, af  

 Justitsministeriet; i Finland af vedkommende utmätningsman eller, hvis det er uklart,  

 hvilken utmätningsman der er kompetent, af Justitieministeriet; i Island af Justitsministeriet; i Norge af folketrygdkontoret for utenlandssaker; i Sverige af vedkommende kronofogdemyndighet eller, hvis det er  

 uklart, hvilken kronofogdemyndighet der er kompetent, af  

 Riksskatteverket.« Artikel 3, stk. 1, affattes således:
»Den myndighed, der skal iværksætte  

 inddrivelsen, kan, såfremt det findes nødvendigt, kræve  

 bevis for, at dommen, kendelsen, beslutningen eller aftalen opfylder de  

 betingelser for fuldbyrdelse, der gælder ifølge artikel 1, stk.  

 2. Bevis udfærdiges af den myndighed, der er fastsat i artikel 2, stk.  

 2, i den stat, hvor dommen, kendelsen eller beslutningen er afsagt, eller  

 aftalen indgået.« Efter artikel 6 indsættes som artikel 6 a:
»Denne konvention er ikke til hinder for anerkendelse  

 eller fuldbyrdelse med hjemmel i en anden international konvention, der  

 gælder mellem de berørte stater, eller i loven i den stat, hvor  

 spørgsmålet om anerkendelse eller fuldbyrdelse  

 opstår.« II For overenskomstens anvendelse på Færøerne og  

 Grønland kan det danske justitsministerium, efter forhandlinger med de  

 øvrige kontraherende staters justitsministerier, fastsætte  

 sådanne undtagelser, som de særlige færøske eller  

 grønlandske forhold måtte tilsige.
III De kontraherende stater kan tiltræde denne overenskomst ved a)	undertegning uden forbehold om ratifikation, eller b)	undertegning med forbehold om ratifikation kombineret med  

 efterfølgende ratifikation.
 Ratifikationsdokumenterne skal deponeres i det norske  

 udenrigsministerium.
Overenskomsten træder i kraft den første dag  

 i den måned, der begynder to måneder, efter at alle de  

 kontraherende stater har tilsluttet sig overenskomsten.
Det norske  

 udenrigsministerium underretter de kontraherende stater om deponeringen af  

 ratifikationsdokumenterne og om tidspunkt for aftalens  

 ikrafttræden.
IV Overenskomsten finder anvendelse på afgørelser eller aftaler  

 som nævnt i artikel 1, selv om de er truffet eller indgået inden  

 overenskomstens ikrafttræden.
V Originaleksemplaret af denne overenskomst deponeres i det norske  

 udenrigsministerium, som tilstiller hver af de kontraherende stater en  

 bekræftet afskrift.
 Til bekræftelse herpå har de undertegnede  

 befuldmægtigede undertegnet nærværende overenskomst.
 Udfærdiget i Oslo den 25. februar 2000 i ét  

 eksemplar på dansk, finsk, islandsk, norsk og svensk; hvad det svenske  

 sprog angår i to tekster: én for Finland og én for  

 Sverige.
 For Danmarks regering:
Ib R.
Andreasen Suomen hallituksen puolesta:
Ole Norrback Fyrir rikisstjørn Islands:
Kristinn F. Árnason For Norges regjering:
Bjarne Lindstrøm För Sveriges regering:
Magnus Vahlquist Aftalen trådte i henhold til punkt III i kraft den 1. april  

 2002.
