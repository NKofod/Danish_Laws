Klage  

 over tvangsmedicinering, tvangsfiksering samt indgivelse  

  

 af beroligende medicin Sundhedsvæsenets Patientklagenævn fandt for så vidt  

 angår indgivelse af beroligende injektion, at betingelserne herfor var  

 opfyldt,  

 idet det var nødvendigt at bringe patienten til ro med henblik på bedring af  

 hans tilstand.
Nævnet lagde vægt på, at patienten var affektpræget og latent  

 aggressiv, ligesom han stort set ikke havde sovet i 4 døgn og lægerne  

 skønnede,  

 at der var risiko for udvikling af livstruende delir.
Nævnet fandt endvidere,  

 at indgivelsen af beroligende medicin opfyldte kravet om mindst indgribende  

 foranstaltning, idet man forinden havde forsøgt at begrænse og korrigere  

 patientens aktiviteter samt forsøgte at tale ham til ro og tilbyde ham  

 beroligende medicin til frivillig indtagelse.
Sundhedsvæsenets Patientklagenævn fandt for så vidt  

 angår tvangsfikseringen, at betingelserne herfor var opfyldt, idet der var en  

 nærliggende fare for, at patienten selv eller andre ville lide skade på  

 legeme  

 eller helbred.
Nævnet lagde vægt på, at patienten var affektspændt og fór  

 rundt  

 i opholdsrummet med gestikulationer, der virkede skræmmende for  

 medpatienterne.  

 Nævnet fandt endvidere, at kravet om mindst indgribende foranstaltning var  

 opfyldt, idet man forinden fiksering med bælte forgæves havde forsøgt at  

 berolige patienten ved at tale ham til ro, føre ham til sin stue, og ved  

 fysisk  

 magt forsøgt at fastholde ham.
Nævnet fandt endelig, at udstrækningen af  

 tvangsfikseringen opfyldte kravet om mindst indgribende foranstaltning, idet  

 patienten blev tvangsfikseret kl. 9.15, og idet han blev løsnet kl. 12.05, da  

 han var faldet til ro.
Sundhedsvæsenets Patientklagenævn fandt for så vidt  

 angår tvangsbehandlingen, at patienten var sindssyg, og at det ville være  

 uforsvarligt ikke at tvangsbehandle ham, da udsigten til hans helbredelse  

 eller  

 en betydelig afgørende bedring i tilstanden ellers ville blive væsentligt  

 forringet.
Nævnet lagde vægt på, at patienten befandt sig i en psykotisk  

 tilstand med tiltagende mani og vrangforestillinger, og at han var præget af  

 løftet stemningsleje, øget psykomotorisk tempo, storhedsforestillinger,  

 sparsom  

 søvn samt let vakt aggression.
Nævnet fandt endvidere, at tvangsbehandlingen  

 opfyldte kravet om mindst indgribende foranstaltning, idet patienten gennem  

 15  

 dage blev forsøgt motiveret for frivillig behandling, og idet han tidligere  

 havde modtaget antipsykotisk behandling med god effekt på tilstanden.
Nævnet  

 lagde desuden vægt på, at der blev truffet beslutning om tvangsbehandling med  

 tablet Zyprexa, subsidiært injektion Trilafon.
Sundhedsvæsenets Patientklagenævn fandt endvidere ud  

 fra en konkret vurdering, at behandlingen opfyldte kravet om anvendelse af  

 afprøvede lægemidler i sædvanlig dosering og med færrest mulige bivirkninger.  

 Nævnet har lagt vægt på, at Zyprexa og Trilafon er almindeligt anvendte og  

 vel  

 afprøvede antipsykotiske lægemidler, ligesom de besluttede doseringer er  

 sædvanlige, om end maksimumsdoseringen for Zyprexa dog er relativ høj.
Nævnet  

 bemærkede, at anbefalet maksimumsdosering for Zyprexa er 5-20 mg dagligt, om  

 end højrere dosering op til 50 mg dagligt i dag ikke er ualmindelig, såfremt  

 ved behandling af patienter, som gennem flere år har været i behandling med  

 antipsykotisk  

 medicin.
 Sundhedsvæsenets Patientklagenævn tiltrådte på denne  

 baggrund den afgørelse, der blev truffet af Det Psykiatriske  

 Patientklagenævn.
