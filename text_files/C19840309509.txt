 Arbejdsformidlingskontorerne.
Foranlediget af at AF-kontorernes repræsentationsudgifter er steget stærkt  

 gennem de sidste par år, og at specielt kontorers udgifter hertil er steget  

 ganske betydeligt i 1983 skal man nedenfor fremhæve, at der revision af  

 kontorernes repræsentationsudgifter især vil blive lagt vægt på, - at repræsentationsudgifterne posteres i overensstemmelse med  

 standardkontoplanen, og at bilagene opfylder de formelle krav om attestation,  

 efterregning m.v.
- at det af udgiftsbilagne fremgår i hvilken anledning de omhandlede  

 udgifter er afholdt, hvornår de er afholdt samt ydelsens art, - at der er et rimeligt forhold mellem anledning, deltagerkreds og  

 repræsentationens omfang, - at det - såfremt udgiften vedrørende restaurationsbesøg eller indkøb af  

 fødevarer, spiritus, vin eller øl - fremgår af bilagene, hvem der har  

 deltaget i den pågældende bespisning m.v., - at der ved møder, herunder udvalgsmøder, ikke serveres spiritus eller  

 vin, - at udgiften til fortæring i forbindelse med overarbejde kun finder sted  

 ved uventet overarbejde af hastende karakter.
Udgifterne skal være beskedne,  

 og der bør ikke serveres spiritus eller vin, - at ydelse af gaver til udenforstående vurderes konkret på grundlag af  

 statens interesse i det pågældende tilfælde.
Når der ydes gaver af  

 statsmidler, er det ikke den pågældende chef, der bør stå som gavegiver, men  

 derimod vedkommende AF-kontor.
Ydelse af gaver til statsansatte eller andre  

 statsinstitutioner er som hovedregel udelukket.
 Opmærksomheden henledes på, at repræsentationsudgifter af større omfang  

 eller af ekstraordinær karakter kræver arbejdsdirektoratets forudgående  

 godkendelse.
