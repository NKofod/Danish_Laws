Nr BTL 318 Betænkning over Forslag til lov om ændring af lov om boligbyggeri  

 (Udvidelse af den kommunale anvisningsret af hensyn til beboersammensætningen  

 i almennyttigt byggeri)   

 Nr L 318 1992-93, 1. samling Afgivet af Boligudvalget Afgivet: 19930617 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt.
Endvidere har udvalget modtaget skriftlig henvendelse fra  

 afdelingsbestyrelserne i Avedøre Stationsby.
Der er af boligministeren  

 stillet ændringsforslag, hvorom henvises til de ledsagende bemærkninger.
I tilknytning til det i bemærkningerne til lovforslaget anførte, hvorefter  

 lovforslaget skal ses i sammenhæng med nogle socialpolitiske initiativer til  

 løsning af problemerne med stor koncentration af beboere med betydelige  

 sociale problemer, der samtidig overvejes i regeringen, har boligministeren  

 over for udvalget tilkendegivet, at han sammen med socialministeren arbejder  

 med udformningen af en handlingsplan på det boligsociale område.
I  

 handlingsplanen indgår forslag om etablering af en forsøgsordning med omkring  

 100 beboerrådgivere fordelt over hele landet.
De samlede offentlige  

 merudgifter ved en sådan ordning skønnes for hvert af årene 1994 og 1995 at  

 beløbe sig til 35 mio. kr.
Da ordningen bl.a. har en beskæftigelsesmæssig  

 effekt, er det regeringens hensigt, at der af beskæftigelsesmidlerne afsættes  

 en bevilling til dækning af en del af udgifterne hertil.
Intentionen er, at  

 udgifterne ikke må belaste huslejerne i de vanskeligt stillede afdelinger.
 Herefter indstiller udvalget lovforslaget til vedtagelse med  

 det stillede ændringsforslag.
 ÆndringsforslagAf boligministeren , tiltrådt af udvalget:
 Til § 1 1) Nr. 7 affattes således:
 »7. I § 18, stk. 4 , ændres »§ 14, stk. 5«  

 til: »§ 14, stk. 6«.
Bemærkninger Til nr. 1 Den foreslåede ændring er redaktionel.
