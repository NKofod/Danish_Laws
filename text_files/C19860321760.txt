 Vejledningen er til arbejdsministeriets bekendtgørelse nr. 356 af 23. juli  

 1985, jfr. lovbekendtgørelse nr. 535 af 21. npvember 1985 om arbejdstilbud  

 til ledige.
Ad § 1, stk. 4 og § 2, nr. 1 Ledig Ledighed skal forstås på samme måde som i lov om arbejdsformidling og  

 arbejdsløshedsforsikring m.v.
Det vil sige, at en persom betragtes som ledig,  

 når vedkommende er tilmeldt arbejdsformidlingen som ledig på  

 godkendelsestidspunktet.
Dog vil en person, der begynder en uddannelse eller  

 selvstændig virksomhed umiddelbart efter ophør af et arbejde, kunne modtage  

 uddannelses-/iværksætterydelse, selv om der ikke har været tale om en  

 egentlig ledighedsperiode.
Det kræves ikke, at den pågældende er dagpengeberettiget, blot vedkommende  

 opfylder arbejdskravet i § 55 eller § 72 i lov om arbejdsformidling og  

 arbejdsløshedsforsikring m.v.
Det betyder, at en ansøgning kan godkendes,  

 selv om ansøgeren er i karantæne eller ikke for tiden er til rådighed,  

 hvilket f.eks. kan være aktuelt, hvis ansøgeren er - begyndt på en uddannelse eller startet selvstændig virksomhed  

 umiddelbart i forlængelse af arbejdstilbuddet, - syg eller - på ferie.
Ad § 1, stk. 5 Skift til iværksætterydelse Ledige med uddannelsesydelse for unge kan på tilsvarende måde gå direkte  

 over på iværksætterydelse.
Skift fra ungdomsydelsen til voksenydelsen Fra det tidspunkt unge med uddannelsesydelse er 24 år og 3 måneder, kan de  

 vælge at gå direkte over til voksenydelsen, som de kan få inden for den  

 resterende dagpengeperiode efter §§ 55 og 72. Perioden med ungdomsydelse  

 tæller som »død« periode.
Skiftet forudsætter, at der indsendes en  

 ansøgning om voksenydelse.
Ad § 2, nr. 3 Afsluttet arbejdstilbud En person, som i et arbejdstilbud ikke har opnået 1.040 timers arbejde  

 eller derover, vil kunne modtage uddannelses-/iværksætterydelsen inden for  

 den resterende dagpengeperiode efter §§ 55 og 72.
Ad § 2, nr. 6 Påbegyndelse af uddannelse og selvstændig virksomhed En uddannelse anses for påbegyndt på det tidspunkt, hvor den ledige  

 starter på uddannelsen, som angivet af uddannelsstedet.
En selvstændig virksomhed anses for påbegyndt på det tidspunkt, hvor  

 dagpengeretten er ophørt på grund af den selvstændige virksomhed.
Se ad § 18,  

 stk. 1 dagpenge indtil start på selvstændig virksomhed.
 Personer, der er startet med en selvstændig virksomhed som  

 bibeskæftigelse, kan gøre dette til hovedbeskæftigelse og få  

 iværksætterydelse hertil.
 Personer, der allerede er påbegyndt en uddannelse med dagpengeret, kan  

 skifte til uddannelsesydelse indenfor en nåned efter påbegyndelse af  

 uddannelsen.
Afsluttet arbejdstilbud Uddannelse eller selvstændig virksomhed kan påbegyndes, inden  

 arbejdstilbuddet er afsluttet, men ansøgningen skal indgives til  

 arbejdsløshedskassen senest 1 måned efter påbegyndelse.
Arbejdsformidlingen  

 kan først godkende ansøgningen, når arbejdstilbuddet er afsluttet, og den  

 pågældende kan først få ydelsen, når vedkommende er ophørt med  

 arbejdstilbuddet, jfr. § 2, nr. 1 og 3.
Ad § 2, nr. 7 Ophør der kan tilregnes den ledige selv En ledig kan ikke få uddannelses-/iværksætterydelse, hvis grunden til, at  

 vedkommende er ophørt med arbejdstilbuddet (før støtteperiodens udløb), kan  

 tilregnes den ledige selv.
Dette gælder, selv om den ledige i forhold til  

 dagpengereglerne har en fyldestgørende grund atil at sige op og derfor undgår  

 karantæne.
Det vil f.eks. normalt være en fyldestgørende grund, at  

 vedkommende har sagt op for at begynde en uddannelse eller at starte en  

 selvstændig virksomhed.
 En ledig, kan få uddannelses-/iværksætterydelse, hvis:
men ikke, hvis: pågældende påny opfylder 26/17 ugers reglen på baggrund af  

 ustøttet arbejde i eller efter arbejdstilbudsperioden.
Pågældende har i så  

 fald krav på et nyt arbejdstilbud efter ca. 2 års ledighed.
Ad § 2, nr. 8 Supplerende arbejdstilbud En person, der har krav på et supplerende arbejdstilbud, jfr. § 30 i  

 bekendtgørelse om arbejdstilbud til ledige, men ikke anmoder  

 arbejdsformidlingen om det, har ikke afslået et rimeligt  

 arbejdstilbud.
Ad § 2, nr, 9 Forlængelse Betingelsen skal være opfyldt på ansøgningstidspunktet.
Hvis den ledige  

 efter ansøgningstidspunktet f.eks. har arbejde, der forlænger dagpengeretten,  

 kan forlængelse af ydelsesperioden kun ske ved ny ansøgning.
Det betyder, at  

 alle betingelser påny skal være opfyldt.
Hvis den pågældende derfor på det  

 nye ansøgningstidspunkt ialt har optjent 1.040/680 timers arbejde uden støtte  

 efter lov om arbejdstilbud til ledige, kan ansøgningen ikke imødekommes.
Det  

 samme gælder, hvis man inden den nye ansøgning har gennemført en  

 erhvervsmæssig uddannelse af mindst 18 måneders varighed eller skifter  

 uddannelse efter 18 måneder med uddannelsesydelse.
Ad § 7 En uddannelse Der skal være tale om en uddannelse og ikke alene et ansættelsesforhold.  

 Ved ikke formaliserede uddannelsesforløb kan det være svært af afgøre, hvor  

 grænsen går.
Uddannelsesaktiviteter på offentligt finansierede  

 uddannelsesinstitutioner kan godkendes.
Det samme gælder i andre tilfælde,  

 hvor der foreligger en underskrevet aftale om uddannelsens mål, varighed og  

 vilkår.
Uddannelsesmæssige aktiviteter, der dækker et område, hvor der i  

 forvejen eksisterer et offentligt anderkendt uddannelsesforløb, kan dog ikke  

 godkendes.
Det er arbejdsformidlingen, der i det konkrete tilfælde skønner,  

 om der er tale om et reelt uddannelsesindhold.
 Hvis der er tvivl, om det er en uddannelse, kan arbejdsformidlingen  

 indhente en erklæring fra uddannelsesstedet om såvel uddannelsens mål,  

 varighed og vilkår som f.eks. om der er indlagt praktikperioder med løn og om  

 lønnens størrelse.
 Man kan også få uddannelsesydelse til uddannelser, som man i dag kan følge  

 med dagpenge.
Gebyr Evt. tilmeldingsgebyrer til f.eks. enkeltfagskurser skal den ledige selv  

 betale.
Ad § 9 Beregning af falddato A-kassen skal beregne falddatoen fra den dag, ansøgningen er modtaget,  

 uanset om ansøgeren er ledig eller ej på ansøgningstidspunktet. beregning af  

 falddato kan udskydes til den dag, arbejdstilbuddet er afsluttet.
Ad § 10, nr. 1 Arbejdsformidlingen påser, at betingelserne i § 2 er opfyldt ud fra den  

 lediges erklæring og evt. en udtalelse fra arbejdsløshedskassen.
Ad § 10, nr. 2 Arbejdsmarkedsuddannelser Hvis det er en specialarbejderuddannelse, er det specialarbejderskolen,  

 der skal dokumentere optagelse.
Hvis det er en efteruddannelse, er det De  

 faglige Efteruddannelsesudvalg, der skal have kopi.
Ad § 10, nr. 4 Det er arbejdsformidlingen, der - efter at have spurgt  

 arbejdsløshedskassen - skal holde regnskab med, om den ledige tidligere har  

 brugt af ydelsesperioden.
Ad § 11 Ydelsesperioden Arbejdsløshedskassen kan først udbetale ydelsen, når  

 arbejdsløshedskassen får meddelelse om, at arbejdsformidlingen har godkendt  

 ansøgningen.
Den ledige kan da få ydelsen med virkning tidligst fra  

 den dato, arbejdsløshedskassen har modtaget ansøgningen; dog ikke tidligere  

 end datoen for start på uddannelsen eller den selvstændige virksomhed.
Hvis en person har startet på en uddannelse eller en selvstændig  

 virksomhed under arbejdstilbuddet, kan arbejdsformidlingen først godkende  

 ansøgningen, når arbejdstilbuddet er afsluttet.
Ydelsen kan også først fås  

 fra dette tidspunkt.
Se vejledningen til § 2, nr. 6.
Ad § 11, stk. 2 Arbejdsmarkedsuddannelser Hvis det er en specialarbejderuddannelse, skal kopi sendes til  

 specialarbejderskolen.
 Hvis det er en efteruddannelse, er det De faglige Efteruddannelsesudvalg,  

 der skal have kopi.
Ad § 12, stk. 1 og 2 Godkendelse af uddannelsesperiode En person ønsker eksempelvis følgende uddannelse godkendt: teori 1 år,  

 praktik 1/2 år og teori 1/2 år.
Arbejhdsformidlingen kan godkende det samlede forløb for fulde 2 år, hvis  

 1) den ledige godtgør at være optaget på begge teoridele og har fået  

 praktikplads, og 2) at der imellem de enkelte dele ikke er pauser, der  

 overstiger 1 måned udover sædvanlig ferie.
Opfyldes disse betingelser ikke,  

 skal der indgives en ansøgning.
Ad § 12, stk. 3 Det tidsrum, hvori uddannelsesydelsen kan fås For dette tidsrum gælder de sædvanlige forsikringsregler om  

 »død« periode m.m.
Hvis en person vil have forlænget perioden med  

 uddannelsesydelse med en »død« periode eller forlængelse på grund  

 af arbejde efter ansøgningstidspunktet, kræver det ny ansøgning.
Se  

 vejledningen til § 2, nr. 9, om arbejde efter ansøgningstidspunktet.
Se  

 vejledningen til § 13 om muligheden for at bevare ydelsen under sygdom,  

 barsel m.v.
Lønarbejde ved siden af uddannelsesydelse Har den, der får ydelsen, arbejde ved siden af, regnes sådan beskæftigelse  

 med ved beregning af 26 ugers-reglen.
Dette gælder også uddannelsesydelse for  

 unge.
Ferie Perioder, hvor der holdes optjent ferie efter ferieloven, betragtes i  

 forhold til arbejdskravet som arbejde.
Selvstændigt bierhverv Den ledige skal have haft 26 ugers arbejde inden for de sidste 3 år for at  

 opfylde arbejdskravet efter § 55 i arbejdsløshedsforsikringsloven  

 (26-ugers-reglen). For ledige, der har selvstændigt bierhverv, gælder et  

 skærpet arbejdskrav, idet de skal have haft 26 ugers arbejde inden for de  

 sidste 18 måneder for at få ret til dagpenge.
Dette fremgår af § 4 i  

 arbejdsdirektoratets bekendtgørelse nr. 737 af 28. december 1982.  

 Selvstændigt bierhverv har ingen betydning for længden af uddannelsesydelse,  

 men vil medføre fradrag i ydelsen.
 Ydelsesperioden kan starte, selv om dagpengeretten er standset på grund af  

 det skærpede arbejdskrav, hvis blot arbejdskravet efter § 55 eller § 72 er  

 opfyldt.
 Hvis en modtager af uddannelsesydelse, der har haft selvstændigt bierhverv  

 i uddannelsesperioden, bliver ledig efter uddannelsens afslutning, vil  

 vedkommendes dagpengeret være afhængig af, om det skærpede arbejdskrav er  

 opfyldt.
Ad § 13 Orlov Uddannelsesydelsen kan ikke fås under orlov fra uddannelsen bortset fra  

 barselsorlov.
Fradrag I modsætning til hvad der gælder ved udbetaling af arbejdsløshedsdagpenge,  

 kan der udbetales uddannelsesydelse under sygdom, barsel, sædvanlig ferie  

 m.v.
Forlængelse Hvor ydelsen bevares under sygdom, barsel m.v., sker der ingen forlængelse  

 af ydelsesperioden, idet sådanne perioder betragtes som ledighed.
Ad § 15 To uddannelser Overgang fra 10. klasse til HF betragtes som to uddannelser og vil kræve  

 ny ansøgning.
Uddannelsesydelsen kan kun bevares, hvis der højst er 1 måned  

 imellem uddannelserne.
Overgang fra 9. til 10. klasse betragtes som een  

 uddannelse.
Ad § 16, stk. 1 Ændring af dagpengesats Hvis den ledige efter dagpengereglerne ville være berettiget til en ny  

 beregning af dagpengesatsen, vil den ledige også være berettiget til en ny  

 beregning af uddannelsesydelsen.
Anden støtte Reglen forhindrer ikke, at der kan udbetales tilskud til deltagelse i  

 kurser på folkehøjskoler, landbrugsskoler og husholdningsskoler samtidig med  

 uddannelsesydelsen.
Tilskuddet skal ikke fradrages i ydelsen.
Statslig uddannelsesstøtte Der er tale om samme uddannelsesstøtte som i § 31, stk. 2, i  

 bekendtgørelse nr. 373 af 6. juli 1984 om arbejdstilbud til ledige, d.v.s.  

 stipendier, statslån og statsgaranti for studielån i banker og sparekasser.
Befordringsgodtgørelse Der kan udbetales fuld uddannelsesydelse samtidig med  

 befordringsgodtgørelse.
Kursusgodtgørelse Alle ledige, der søger optagelse på almindelige kurser inden for  

 specialarbejderuddannelsen eller efteruddannelsen af faglærte, kan som hidtil  

 ansøge om kursusgodtgørelse efter de almindelige regler herfor.
Såfremt den ledige med ret til uddannelsesydelse derimod ønsker et  

 uddannelsestilbud af længere varighed i henhold til den for  

 uddannelsesydelsens berettigede særligt tilrettelagte ordning, kan den ledige  

 af skolen/ det faglige udvalg tilbydes 1. deltagelse i et LAMU-forløb  

 (arbejdsmarkedsuddannelser af længere varighed for langtidsledige over 24 år)  

 eller 2. et for den enkelte kursist særligt tilrettelagt  

 uddannelsesforløb, bestående af deltagelse i kurser inden for  

 arbejdsmarkedsuddannelserne, hvor kursisten forlodt tilsikres optagelse på de  

 enkelte kurser i forløbet.
 Ledige med ret til uddannelsesydelse, der ønsker optagelse på de ovenfor  

 under 1.-2. nævnte uddannelsestilbud, skal ansøge om uddannelsesydelse i  

 kursusperioden.
 Disse ledige vil således ikke kunne oppebære kursusgodtgørelse efter de  

 for specialarbejderuddannelsen og efteruddannelsen af faglærte gældende  

 regler.
Ad § 16, stk. 2 Særregler om fradrag Bestemmelsen fastslår, at uddannelsesydelsen, i tilfælde hvor medlemmet  

 samtidig har arbejde og/eller andre indtægter, skal nedsættes efter samme  

 regler som gælder for nedsættelse af arbejdsløsdagpenge.
De nærmere regler  

 herom er fastsat i arbejdsdirektoratets bekendtgørelse nr. 57 af 1. marts  

 1982 med tilhørende vejledning.
Reglerne om fradrag  for arbejde og indtægt i dagpenge er overført  

 til reglerne om uddannelsesydelse i deres fulde udstrækning.
De særlige  

begrænsninger i retten til dagpenge, der følger af  

 arbejdsløshedsforsikringslovens øvrige bestemmelser, er derimod ikke  

 overført.
Dette gælder bl.a. reglerne om frigørelsesattest,  

 fritidsundervisere, timeoverførsel, mindste udbetaling, udbetaling af  

 supplerende dagpenge med dimittendsats, udbetaling for søgne-helligdage,  

 udbetaling i forbindelse med arbejdsfordelingsordninger, udbetaling af  

 dagpenge under konflikt samt reglerne for medlemmer, der modtager social  

 pension.
I relation til uddannelsesydelse skal der således eksempelvis ikke ske  

 overførsel af overskydende timer fra den ene udbetalingsperiode til den  

 anden, hvorimod alle timer i sudbetalingsperioden skal fradrages, og der  

 gælder ikke nogen nederste timegrænse.
Uddannelsesydelsen skal endvidere, når  

 pågældende har arbejde ved siden af uddannelsen, udbetales på grundlag af et  

 beløb, der svarer til medlemmets individuelle dagpengesats (og altså ikke -  

 som ved dagpenge - dimmittendsatsen, selvom der sker fradrag for arbejde).
 Endelig gælder der ingen 13-ugers grænse for udbetaling af nedsat  

 uddannelsesydelse til deltidsforsikrede medlemmer.
Hvis den ledige får supplerende uddannelsesydelse til en uddannelsesløn,  

 skal evt. fradrag ske med udgangspunkt i en fuld uddannelsesydelse.
Der kan  

 naturligvis ikke ske fradrag i lønnen.
Ad § 17, stk. 1 Praktik Hvis der i en uddannelsesperiode er indlagt en praktikperiode med en løn,  

 der er mindst lige så stor som uddannelsesydelsen, udbetales ydelsen ikke.
Se  

 § 16, stk. 1. Praktikperioden medregnes dog stadig som en del af den samlede  

 ydelsesperiode.
Ad § 18, stk. 1 Selvstændig erhvervsvirksomhed Det er arbejdsformidlingen, der skal afgøre, om der er tale om en  

 selvstændig erhvervsvirksomhed.
Er virksomheden momsregistreret, er det som  

 udgangspunkt ingen problemer.
Hvis der er tvivl, om det er selvstændig  

 erhvervsvirksomhed, skal det afgøres efter de regler, der gælder inden for  

 arbejdsløshedsforsikringen. (Normsamlingen D 3.3). Herunder spørgsmål, om det  

 er lønmodtagerarbejde eller selvstændig virksomhed, hoved- eller bierhverv,  

 samt om det er en eller flere virksomheder, der drives som hovederhverv.
 Som dokumentation for, at det er hovederhverv, kan arbejdsformidlingen  

 indhente en erklæring om, at ansøgeren har til hensigt at drive virksomheden  

 som sit hovederhverv.
Allerede etableret virksomhed Ledige kan med iværksætterydelse overtage eller indtræde i en allerede  

 etableret virksomhed, hvilket også gælder, hvis det er i ægtefælles  

 virksomhed, f.eks. som medarbejdende ægtefælle.
Hvis ægtefællen ikke kan  

 blive momsregistreret som ansvarlig indehaver, kan arbejdsformidlingen kræve  

 en erklæring fra de øvrige indehavere om, at pågældende er indtrådt i driften  

 af virksomheden.
Hvis den medarbejdende ægtefælle senere ønsker at få  

 dagpenge, gælder det som hovedregel, at ægtefællen ikke kan anses for ledig,  

 når den anden ægtefælle fortsætter virksomheden.
Dog vil den ene ægtefælle  

 kunne anses for ledig, hvis pågældende efter sin udtræden af virksomheden har  

 haft 13 ugers beskæftigelse på fuld tid som lønmodtager.
Se  

 arbejdsdirektoratets bekendtgørelse nr. 737 af 28. december 1982.
Bierhverv Der kan gives iværksætterydelse ved overgang fra bierhverv til  

 hovederhverv.
Virksomhed i udlandet En ledig har ikke krav på at få iværksætterydelse til en virksomhed i  

 udlandet.
Dagpenge indtil start på selvstændig virksomhed En ledig kan bevare retten til dagpenge i sin lønmodtagerkasse, indtil  

 pågældende reelt er påbegyndt etableringen af den selvstændige virksomhed.  

 Dette gælder uanset, om virksomheden formelt er blevet momsregistreret på et  

 tidligere tidspunkt.
Der kan dog efter arbejdsløshedsforsikringsloven være  

 andre omstændigheder, der gør, at selvstændig virksomhed anses for påbegyndt  

 som hovedbeskæftigelse.
Ad § 18, stk. 2 Anmeldelse til toldvæsenet Anmeldelse til registrering hos toldvæsenet skal ifølge momsloven ske,  

 senest 8 dage før virksomheden påbegyndes.
Der skal hertil anvendes en særlig  

 blanket (momsregistreringsanmeldelse), som kan fås hos toldkammeret.
Til de  

 registrerede virksomheder udstedes et bevis for registreringen.
Ændringer i en virksomheds ejerforhold, ansvarlig ledelse eller  

 beliggenhed skal anmeldes til toldkammeret inden 8 dage efter, at ændringen  

 er sket.
Se i øvrigt ministeriet for skatter og afgifters lovbekendtgørelse  

 nr. 68 af 18. februar 1985, § 5-6 (momsloven).
Afregning af afgift For betaling af afgift efter momslovem hæfter den, der som ejer, forpagter  

 eller lignende driver virksomheden for egen regning, jfr. momslovens § 24.
Ad § 18, stk. 3 Ikke-momspligtige Der er virksomheder, der efter deres art ikke skal momsregistreres.
Det  

 gælder f.eks. tandlæger, kiropraktorer, kunstneriske virksomheder og  

 rejsebureauer, jfr. momslovens § 2, stk. 3.
 Som dokumentation for selvstændig virksomhed, der ikke er  

 registreringspligtig efter momsloven, henvises til AF-cirkulære nr. 5/86 og  

 AK-cirkulære nr. 7/86 af 6. februar 1986.
Ad § 20 Det er den arbejdsløshedskasse, som den ledige har været medlem af før  

 start af den selvstændige virksomhed, der skal modtage ansøgningen.
Ad § 21, nr. 2 Momspligtige Arbejdsformidlingen kan kun godkende ansøgningen, når det er skriftligt  

 dokumenteret, at virksomheden er momsregistreret, enten ved kopi af  

 registreringsbevis, enten ved kopi af registreringsbevis eller skriftlig  

 bekræftigelse fra toldvæsenet på, at registrering har fundet sted.  

 Ikke-momspligtige, se ad § 18, stk. 3.
Ad § 22 Se ad § 11.
Ad § 23 Der henbvises til bemærkningerne til § 12, stk. 3.
Selvstændigt bierhverv I overensstemmelser med, hvad der gælder for uddannelsesydelse, jfr. § 12,  

 stk. 3, gælder der intet skærpet arbejdskrav ved udøvelse af selvstændig  

 virksomhed som bierhverv i forbindelse med iværksætterydelsen.
 Hvis medlemmet ophører med iværksætterydelsen, og i stedet anmoder om  

 dagpenge, gælder de almindelige regler om skærpet arbejdskrav ved  

 selvstændigt bierhverv.
Ad § 24 Fradrag og forlængelse Der henvises til de tilsvarende bemærkninger til § 13 i relation til  

 uddannelsesydelse.
Ad § 27 Overflytning Medlemmet vil uanset hidtidig forsikringsstatus få status som  

 fuldtidsforsikret medlem.
 Ved ophør af ydelsesperioden i forbindelse med virksomhedsophør kan  

 medlemmet inden for en frist af 3 måneder vælge at lade sig tilbageflytte til  

 sin tidligere arbejdsløshedskasse, der så udbetaler de dagpenge, medlemmet  

 måtte være berettiget til på grundlag af beregningsgrundlaget forud for  

 iværksætterydelsen. (Uanset om det er opnået ved deltidsbeskæftigelse).
Ad § 28, stk. 1 Størrelsen Størrelsen af iværksætterydelsen svarer - uanset medlemmets individuelle  

 dagpengesats - til 50 procent af højeste dagpenge.
Ad § 28, stk. 2 Særregler om fradrag Der henvises til de tilsvarende bemærkninger til § 16, stk. 2.
Ad § 29, stk. 2 Skift fra uddannelsesydelse til iværksætterydelse Ved skift fra uddannelsesydelse til iværksætterydelse kan  

 iværksætterydelse gives, sålænge den ledige ville være berettiget til  

 dagpenge og de forlængede dagpenge på 70 pct. af de højeste dagpenge.
Ad § 29, stk. 3 Skift fra iværksætterydelse til uddannelsesydelse Ved skift fra iværksætterydelse til uddannelsesydelse, kan  

 uddannelsesydelse gives i op til 2 år, dog længst indtil den ledige ville  

 være berettiget til de forlængede dagpenge på 70 pct. at de højeste dagpenge.
Ad § 30, stk. 3 Karantæne Hvis en person selv siger sit arbejde op for i umiddelbar forlængelse  

 heraf at gå i gang med en uddannelse eller en selvstændig virksomhed, vil  

 den pågældende ikke få karantæne.
 Hvis arbejdet siges op, uden at personen har til hensigt at starte  

 uddannelse eller selvstændig virksomhed, vil den pågældende få en karantæne,  

 hvis ikke der i øvrigt er en fyldestgørende grund til at sige arbejdet op.
 Den ledige kan i en sådan karantæneperiode alligevel godt begynde på en  

 uddannelse eller en selvstændig virksomhed, men  

 uddannelses-/iværksætterydelse kan først fås med virkning fra  

 karantæneperiodens udløb.
Når karantæneperioden er forløbet uden uddannelses-/iværksætterydelse  

 eller dagpenge, anses karantænen for udstået.
Det gælder både almindelig og  

 effektiv karantæne.
Arbejdskrav Hvis arbejdsløshedskassen har stillet et arbejdskrav, kan  

 uddannelses-/iværksætterydelse først udbetales, når denne periode er udløbet.  

 Der kan være to grunde til, at arbejdsløshedskassen stiller et krav om  

 arbejde af en vis varighed for at få dagpenge.
Hvis den ledige - enten har gennemgået en uddannelse af mindst 18 måneders varighed som  

 omtalt i arbejdsløshedsforsikringslovens § 41, stk. 1, nr. 3, litra c, eller - har haft lønmodtagerarbejde af passende varighed, anses den ledige som hovedregel for at have bevist sin rådighed.
Hvis  

 arbejdsløshedskassen imidlertid fortsat finder, at der er begrundet tvivl om  

 rådigheden, skal den ledige stadig bevise sin rådighed ved arbejde af  

 passende varighed, normalt 5 uger.
Ad § 31 Kontrol af selvstændig virksomhed Til brug for kontrol af at der fortsat er tale om en selvstændig  

 virksomhed, skal virksomheder, der ikke er momsregistrerede, indsende en  

 blanket til arbejdsløshedskassen.
Blanketten skal indeholde oplysninger om  

 virksomhedens indtægter og udgifter i perioden fra 1/1 til 31/12 hvert år.  

 Blanketten skal indsendes senest 15/2 hvert år.
Blanketten udsendes af  

 a-kassen til disse virksomheder.
Hvis momsangivelser for momsregistrerede virksomheder tyder på, at der  

 ingen eller praktisk talt ingen aktivitet har været i det foregående  

 kalenderår, eller hvis kassen i øvrigt drives selvstændig virksomhed, skal  

 kassen orientere arbejdsformidlingen herom.
Arbejdsformidlingen skal herefter  

 vurdere, om betingelserne for iværksætterydelsen fortsat er opfyldt.
Hvis  

 betingelserne ikke er opfyldt, skal formidlingen give kassen besked på, at  

 ydelsen ikke må udbetales.
Arbejdsformidlingens afgørelse kan klages til  

 arbejdsdirektoratet.
Ad § 32 Uddannelse i udlandet Det er ikke en betingelse, at uddannelsen i udlandet er en nødvendig del  

 af den samlede uddannelse.
Det vil i almindelighed være tilstrækkeligt, at  

 udlandsopholdet er et naturligt eller sædvanligt led i den samlede  

 uddannelse.
Ad § 34 Karantæne og arbejdskrav Om karantæne og arbejdskrav, der stammer fra et arbejdsophør før  

 uddannelses-/iværksætterydelse, se vejledningen til § 30, stk. 3.
Dagpengeret efter uddannelses-/iværksætterydelse Afslutter en person et arbejdstilbud efter 1. juli 1985 og modtager  

 uddannelsesydelse i 2 år, er den pågældende berettiget til hidtidige dagpenge  

 i den resterende dagpengeperiode (på op til 1/2 år) og derefter forlængede  

 dagpenge på 70 pct. og 55 pct. af højeste dagpengebeløb.
Efterløn En ledig, der er på de forlængede dagpenge på 70 pct. eller 55 pct. af  

 højeste dagpengebeløb, kan gå på efterløn, der svarer til dagpengene, på det  

 tidspunkt overgangen til efterløn fandt sted.
Genindtræden Såfremt medlemmet har gennemført en sådan erhvervsmæssig uddannelse af  

 mindst 18 måneders varighed som omhandlet i arbejdsløshedsforsikringslovens §  

 41, stk. 1, nr. 3, litra c, bliver pågældende berettiget til dagpenge på  

 dimittendsats i 2 1/2 år og får derefter ret til et nyt arbejdstilbud.
Selvstændig virksomhed som bierhverv Man kan som hovedregel ikke opgive sin selvstændige virksomhed og bevare  

 denne som bierhverv sammen med dagpenge, jfr. arbejdsdirektoratets  

 bekendtgørelse nr. 737 af 28. december 1982.
Uddannelsesperiode uden uddannelsesydelse Hvis personen indlægger en yderligere uddannelsesperiode uden  

 uddannelsesydelse og dagpenge, vil denne periode være »død« periode  

 i op til 2 år i forhold til den efterfølgende dagpengeret.
Ad § 35 Refusion Fra 1. januar 1986 gælder følgende regler om refusion:
Staten yder hver arbejdsløshedskasse refusion af de udgifter, som  

 arbejdsløshedskassen med rette afholder til udbetaling af ydelserne.
Såfremt  

 ydelserne er udbetalt med urette, har arbejdsløshedskassen ikke krav på  

 refusion fra statskassen, medmindre den fejlagtige udbetaling skyldes  

 medlemmets svigagtige forhold.
Arbejdsløshedskassen vil dog ikke miste kravet  

 på refusion, når udgifterne er afholdte på grund af arbejdsformidlingens  

 godkendelse, der efterfølgende måtte vise sig at være fejlagtig.
 Reglen finder første gang anvendelse med hensyn til udbetalinger, der har  

 fundet sted den 1. januar 1986 eller senere, mens de hidtidige regler finder  

 anvendelse på udbetalinger, der er foretaget før denne dato.
Ad § 38, stk. 3 Tilbagebetaling Bestemmelsen svarer til arbejdsløshedsforsikringslovens § 86, stk. 1.
Ad § 40-41 Overgangsbestemmelser For at være omfattet af overgangsreglerne skal den ledige stadig opfylde  

 de almindelige betingelser i bekendtgørelsen.
Det gælder navnlig reglerne i §  

 2. Personen skal f.eks. således være mindst 24 år og 3 måneder ved  

 afslutningen af sidste arbejdstilbud eller ophør af uddannelsesydelse til  

 unge.
 Kun hvis den ledige opfylder disse almindelige betingelser og derudover  

 har afsluttet sit arbejdstilbud eller ophørt med en uddannelsesydelse til  

 unge inden 1. juli 1985, er der tale om en »overgangsperson«,  

 d.v.s. omfattet af overgangsreglerne.
 Overgangspersonerne har den fordel, at de med hensyn til længden af det  

 tidsrum, hvori uddannelses-/iværksætterydelsen kan fås, stilles som om  

 deres arbejdstilbud (uddannelsesydelse til unge) var afsluttet den 1. juli  

 1985, se § 41, stk. 2.
Hvis den pågældende har haft mindst 1.040 arbejdstimer i sit  

 arbejdstilbud og derfor har optjent 2 1/2 års dagpengeret, betyder det, at  

 uddannelses-/iværksætterydelse kan fås inden for et tidsrum af henholdsvis 2  

 1/2 og 3 1/2 år fra 1. juli 1985. Tidsrummet kan eventuelt blive yderligere  

 forlænget på grund af arbejde eller »død« periode efter 1. juli  

 1985, men inden falddato.
Tidsrummet kan også blive kortere på grund af, at  

 pågældende har holdt fri for egen regning.
I så fald skal dagpengeperioden  

 før den 1. juli 1985 lægges til dagpengefald (for iværksætterydelse plus 1  

 år).
 Hvis den pågældende har haft mindre end 1.040 arbejdstimer i sit  

 arbejdstilbud eller er ophørt med en uddannelsesydelse til unge og derfor  

 ikke vil have en fuld dagpengeperiode (2 1/2 år) tilbage, betyder det, at  

 uddannelses-/iværksætterydelse kan fås inden for et tidsrum, der svarer til  

 den resterende dagpengeperiode (for iværksætterydelse plus 1 år) men regnet  

 fra 1. juli 1985. D.v.s., at dagpengeperioden før den 1. juli 1985 skal  

 lægges til dagpengefald (for iværksætterydelse plus 1 år).
 Der har her været sygdom i 1/2 år, og det mulige tidsrum for  

 uddannelsesydelse vil derfor strække sig til den 20. august 1986. Det  

 tilsvarende tidsrum for iværksætterydelse vil være 20. august 1987. Modtager  

 arbejdsløshedskassen ansøgningen i den »døde« periode, medregnes  

 den resterende »døde« periode ikke.
 Dagpengeforhold ved ophør af en periode med uddannelsesydelse eller  

 iværksætterydelse.
 Hvis en person afbryder eller afslutter en ydelsesperiode for at modtage  

 arbejdsløshedsdagpenge, vil den pågældende med hensyn til dagpenge blive  

 stillet, som om ydelsesperioden havde været ledighed, se § 34 og vejledningen  

 hertil.
 En ledig, der hverken ønsker arbejstilbud eller  

 uddannelses-/iværksætterydelse, vil, hvis pågældende stadig er til rådighed  

 for arbejdsmarkedet, når 26 ugers-kravet ikke længere er opfyldt, kunne få  

 dagpenge på 70 pct. og senere 55 pct. af højeste dagpenge.
Ad § 42 Uddannelse af mindst 18 måneders varighed Der stilles ingen krav om, at det skal være en uddannelse, der giver ret  

 til dagpenge på dimittendsats, se vejledningen til § 34 om genindtræden.
Efter ophør eller afslutning af en sammenhængende uddannelse på mindst 18  

 måneder kan der udbetales dagpenge i 2 1/2 år på hidtidig sats.
Den ledige  

 har ikke krav på et arbejdstilbud, men kan få dagpenge på 70 pct. af højeste  

 dagpenge, når de 2 1/2 år på hidtidig sats er gået.
Hvis der er tale om en  

 erhvervsmæssig uddannelse af mindst 18 måneders varighed, jfr.  

 arbejdsløshedsforsikringslovens § 41, stk. 1, nr. 3, litra c, ydes kun  

 dimittendsats, men der vil efterfølgende være ret til et nyt arbejdstilbud.
 Finansierer personen selv 2 års uddannelse i forlængelse af f.eks. 2 år  

 med uddannelsesydelse, er pågældende stadig berettiget til dagpenge i 2 1/2  

 år på hidtidige sats, da de 2 år med selvfinansiering er »død«  

 periode i forhold til 26/17 ugers-reglen.
 Denne vejledning erstatter vejeldningen af 28. august 1985.
