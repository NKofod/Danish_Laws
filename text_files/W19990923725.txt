Kendelse fra Pressenævnet i sag nr.  

 17/1999 Dansk Bolig Udlejning ApS og en repræsentant fra  

 firmaet har klaget til Pressenævnet over artikler bragt i Aalborg  

 Stiftstidende den 11. og den 12. januar 1999 samt den 6. og 7. februar 1999,  

 idet de mener, at god presseskik er tilsidesat.
 Artiklen den 11. januar 1999 lød:
"Enlig mor narret for 500 kroner Advarer mod boligudlejningsfirma Lotte  Andersen, 28 år og enlig mor, føler  

 sig grundigt taget ved næsen af firmaet Dansk Bolig Udlejning.
De 500  

 kroner, som hun betalte firmaet, har hun overhovedet intet fået  

 for.
- Pengene har jeg for længst skrevet på  

 tabskontoen.
Men jeg vil godt advare andre boligsøgende om at  

 begå den samme dumhed, som jeg gjorde, siger hun.
Lotte  Andersen var desperat efter at skaffe sig selv og  

 sit barn en ny bolig, efter at hun pr. 1. august opsagde sin lejlighed  

 på St.
Tingbakke i Vodskov.
Hun ville gerne bo tættere på  

 Aalborg og henvendte sig derfor til Dansk Bolig Udlejning efter at have  

 læst firmaets annonce i Stiftstidende.
Kort efter modtog  Lotte  Andersen et giroindbetalingskort  

 på 500 kroner.
Til gengæld lovede firmaet at tilbyde hende otte  

 forskellige lejligheder af den type og til den pris, som hun ønskede  

 sig.
Godt nok stod der ikke noget i det tilsendte materiale om,  

 hvor lang tid der ville gå med at skaffe den ønskede bolig.
Men  

 firmaet lovede at sende en liste hver uge, "for så vidt de tilmeldte  

 boliger svarer til de ønsker, som De har opstillet".
 Da hun ikke havde hørt fra Dansk Bolig Udlejning et  

 par uger efter at have indbetalt pengene, ringede hun til firmaet. 14 dage  

 senere fik hun omsider tilbudt en lejlighed.
- Men da jeg mødte op for at besigtige den tilbudte  

 lejlighed, fik jeg at vide, at jeg var nummer 11 på listen til at  

 få den.
Senere kom jeg i kontakt med en bekendt, og det viste sig, at  

 han også havde fået tilbudt sammen lejlighed ad helt andre  

 kanaler.
Røret smækkes på Ifølge  Lotte  Andersen har hun senere flere gange  

 ringet til Dansk Bolig Udlejning og rykket for de lovede tilbud om en  

 lejlighed.
Hun har ikke modtaget et eneste tilbud udover den, hvor 10 andre  

 stod før hende, og til sidst smækkede personen i den anden ende  

 røret på, når hun ringede og præsenterede sig.
- Til sidst opgav jeg helt håbet om at finde en  

 lejlighed gennem Dansk Bolig Udlejning og erkendte, at de 500 kroner var  

 spildt.
Men jeg vil gerne advare andre mod at gå i fælden.
 I ventetiden har  Lotte  Andersen boet hjemme hos sin mor  

 sammen med sit barn.
Nu er det omsider lykkedes den 28-årige selv at  

 skaffe en tre-værelses lejlighed i Prinsensgade, hvor hun og barnet  

 flytter ind 1. marts.
Men hun har bestemt ikke noget at takke Dansk Bolig  

 Udlejning for.
Tværtimod.
- Set i bakspejlet var det jo langt bedre, hvis jeg havde  

 brugt de 500 kroner på at melde mig ind i tre forskellige  

 boligforeninger.
Desværre er man først ofte langt klogere  

 bagefter, sukker hun.
 Per  Fragtrup, der handler med byejendomme i Aalborg,  

 kender til flere beretninger, som ligner  Lotte  Andersens.
 De seneste måneder har vi vel haft besøg af  

 syv-otte boligsøgende unge, som har fortalt om, at de forgæves  

 har indbetalt 400-500 kroner til Dansk Bolig Udlejning på et  

 girokort.
For mig at se er det bare en smart måde at score  

 nogle let tjente penge på.
Oven i købet på  

 boligsøgendes bekostning.
Lidt for smart efter min smag.
Gad vide om  

 det overhovedet er lovligt, bemærker  Per  Fragtrup.
Stiftstidende har forgæves forsøg at få  

 en kommentar fra Dansk Bolig Udlejning, der ifølge sit eget udsendte  

 materiale til de boligsøgende opererer over hele landet og har  

 kontorer eller kontaktpersoner i København, Århus, Kolding og  

 Aalborg.
Ingen af de telefonnumre, som firmaet skilter med i sin annonce, har  

 været til at komme igennem på.
De er alle "Ude af drift"." Artiklen den 12. januar 1999 lød:
"Boligformidler nægter at svar på  

 hård kritik Firma vil anlægge injuriesag Dansk Bolig Udlejning afviser at kommentere den kritik,  

 som en boligsøgende enlig mor i Stiftstidende i går rejste mod  

 firmaet.
- Jeg ville gerne have tilbagevist kritikken, hvis det var  

 sket samtidig.
Men jeg har ingen kommentarer, når det skal være  

 på denne måde, siger ejendomsmægler [navn] Dansk Bolig  

 Udlejning.
[Navn] oplyser, at han allerede har kontaktet firmaets  

 advokat med henblik på en injuriesag.
Han mener, at omtalen har  

 tilføjet firmaet uoprettelig skade, uden at der er hold i  

 beskyldningerne.
Det kan oplyses, at Stiftstidende gentagne gange  

 forsøgte at komme i telefonisk kontakt med Dansk Bolig Udlejning  

 på de fire telefonnumre, som er nævnt i firmaets annoncer. men i  

 alle tilfælde var meldingen, at telefonerne var "Ude af drift".
Stiftstidende forsøgte også via TeleDanmarks  

 nummeroplysning at komme i kontakt med firmaet.
Men oplysningen har ikke  

 andre telefonnumre end dem, der er nævnt i annoncerne.
Der er hverken  

 nævnt personnavne eller adresser i forbindelse med firmaet.
Hverken hos  

 nummeroplysningen eller i det materiale, som Dansk Bolig Udlejning sender ud  

 til sine nye medlemmer.
I artiklen i går fortalte den 28-årige  Lotte  

  Andersen, at hun følte sig taget ved næsen af Dansk Bolig  

 Udlejning, fordi hun havde sendt firmaet 500 kroner på et girokort og  

 kun havde fået et boligtilbud.
Ifølge  Lotte  Andersen var hun  

 nummer 11 i køen til boligen.  Per  Fragtrup, som handler med  

 byejendomme i Aalborg, berettede i samme artikel om, at han havde haft  

 besøg af flere boligsøgende unge, som også følte  

 at deres indbetaling til Dansk Bolig Udlejning var totalt spildt." Den 6. februar refererede bladet, at [navn] var blevet  

 anmeldt til politiet fordi han i sit materiale til kunderne præsenterer  

 sig som ejendomsmægler, selv om han siden 29. september 1997 ikke  

 længere har haft ret til at kalde sig ejendomsmægler.
Den 7. februar 1999 bragte bladet yderligere to artikler  

 om klagernes formidling af boliger.
Den ene artikel havde overskriften:  

 "Lover boliger over hele landet.
Dansk Bolig udlejning er stor i slaget". I  

 denne artikel bragte bladet på ny de oplysninger, der fremgik af  

 artiklerne den 11. og 12. januar 1999. I tilknytning hertil bragte bladet en  

 yderligere artikel, hvori en jurist i Lejernes Landsorganisation blev citeret  

 for, at klagerne overtræder lejeloven.
 Klageren har anført, at bladet ikke har indhentet  

 klagerens kommentarer til de påstande, der blev fremsat den 11. januar  

 1999.
 Klageren har videre anført, at telefonen  

 ikke har været ude af drift, at Dansk Bolig Udlejning ikke har  

 smækket røret på ved en telefonsamtale, og at den  

 person, der har udtalt sig i artiklen, ikke har klaget til klageren.
Vedrørende artiklen den 12. januar 1999 har  

 klageren anført, at artiklen fremkom, efter at klageren havde henvendt  

 sig til journalisten og redaktøren.
Journalisten ønskede  

 nærmere oplysninger, men klageren ønskede ikke at give  

 oplysninger under hensyntagen til sagens udvikling.
 Klageren har herudover anført, at bladet i artiklen  

 den 7. februar 1999 på ny ikke lod klageren komme til orde, bl.a. blev  

 det ikke angivet, at klagerens advokat i bladet dagen før havde afvist  

 alle beskydninger.
 Klageren har endelig anført, at bladet ikke har  

 bragt det læserbrev fra ham, som han har anmodet om.
Bladet har i en udtalelse anført, at bladets  

 medarbejder adskillige gange over to dage forsøgte at ringe til de  

 numre, Dansk Bolig Udlejning annoncerer med i aviserne.
Hver gang meldte  

 telefonen "ude af drift". Medarbejderen undersøgte derefter hos  

 TeleDanmark og på nummeroplysningen på Internet, om der var andre  

 navne, adresser eller telefonnumre knyttet til de i annoncen nævnte  

 numre.
Det var ikke tilfældet   og efter to dages forløb blev  

 artiklen bragt uden kommentar fra Dansk Bolig Udlejning.
 Bladet har videre anført, at sætningen  

 "røret smækkes på" var kvindens forklaring, samt at det  

 heraf fremgår, at hun gentagne gange havde forsøgt at klage til  

 Dansk Bolig Udlejning.
Bladet har videre anført, at klageren først  

 kontaktede bladets medarbejder samme dag, artiklen blev bragt og senere dagen  

 efter.
Det lykkedes imidlertid ikke bladets medarbejder at få en  

 kommentar til kvindens klage.
 Bladet har endelig anført, at bladet ikke har  

 opfattet nogen af klagerens breve til bladet som læserbreve, idet de er  

 skrevet i "De-form". Desuden er brevene holdt i et sprog, som bladet ikke  

 finder berettiger til optagelse som læserbreve.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Preben Sørensen.
 Pressenævnet udtaler:
Pressenævnet lægger på baggrund af  

 bladets forklaring til grund, at bladets medarbejder over en periode på  

 2 dage søgte at indhente en kommentar fra klageren i forbindelse med  

 artiklen.
Da klagerne tillige fik mulighed for at udtale sig i bladet den  

 følgende dag, finder Pressenævnet ikke grundlag for at  

 kritisere, at bladet bragte artiklen, uanset at det ikke lykkedes at komme i  

 kontakt med klageren inden offentliggørelsen.
 Da klageren efterfølgende ikke ønskede at  

 udtale sig til bladet, finder nævnet heller ikke grundlag for at udtale  

 kritik af den senere omtale af klageren.
 Det brev fra klageren, som denne har betegnet  

 "læserbrev", udgør ikke et genmæle i medieansvarslovens  

 forstand, og bladet var derfor berettiget til at afvise at bringe dette  

 indlæg.
 Afsagt den 17. marts 1999.
