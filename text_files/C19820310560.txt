Vejledning om anvendelsen af reglerne i bekendtgørelse nr. 182 af 29.  

 april 1982 om ledige arbejdsløskassemedlemmers forpligtigelse til at stå til  

 rådighed for arbejdsmarkedet som betingelse for udbetaling af dagpenge Indledning (§ 1) Det er en betingelse for udbetaling af arbejdsløshedsdagpenge, at  

 medlemmet er til rådighed for arbejdsmarkedet.
Formålet med denne betingelse er at sikre, at arbejdsløshedsdagpenge kun  

 udbetales til ledige og i øvrigt dagpengeberettigede medlemmer i situationer,  

 som falder inden for arbejdsløshedsforsikringens rammer.
Det vil sige i  

 situationer, hvor dagpenge kan udbetales som erstatning for en mistet  

 arbejdsindtægt, der skyldes mangel på arbejde.
 I modsætning hertil står situationer, hvor ledigheden har andre årsager.  

 Det er vigtigt at gøre sig klart, hvad arbejdsløshedsforsikringen er tænkt at  

 skulle dække, idet spørgsmål om erstatning for mistet arbejdsindtægt, der  

 ikke skyldes mangel på arbejde, men andre forhold, f.eks. helbredsmæssige,  

 uddannelsesmæssige eller personlige forhold, i givet fald må dækkes af andre  

 ordninger.
Der er nedenfor nærmere redegjort for, hvad der skal til for at opfylde  

 kravet om at stå til rådighed for arbejdsmarkedet.Det skal her indledningsvis  

 understreges, at dagpenge kun kan udbetales til  ledige  medlemmer,  

 der er til rådighed.
Ledighed i arbejdsløshedslovens forstand er ikke  

 nødvendigvis det samme som ikke at have et arbejde, og et medlem kan meget  

 vel opfylde rådighedskravet uden egentlig at være ledig.
Dette illustreres  

 bedst ved nogle eksempler.
 Et medlem, der modtager løn i en opsigelsesperiode, men ikke udfører  

 arbejde, anses ikke for at være ledig.
 Studerende, der søger orlov fra uddannelsen, eller som i ferieperioder  

 søger beskæftigelse, anses som hovedregel heller ikke for at være ledige i  

 arbejdsløshedslovens forstand.
Selvstændige erhvervsdrivende anses først for ledige, når pågældendes  

 personlige arbejde i virksomheden er endeligt ophørt, det vil normalt sige,  

 at et eventuelt varelager skal være afviklet, og virksomheden må normalt ikke  

 være momsregistreret m.v.
Der henvises til arbejdsdirektoratets vejleding af  

 12. maj 1981 vedrørende spørgsmålet om endeligt ophør med udøvelsen af  

 selvstængig virksomhed.
Tilmelding (§ 2 og § 3) For at opfylde kravet om at være til rådighed for arbejdsmarkedet, er det  

 en betingelse, at medlemmet er tilmeldt arbejdsformidlingen som ledig og  

 arbejdssøgende.
I særlige tilfælde kan der dog gives tilladelse til, at  

 tilmelding og fremmøde sker et andet sted end hos arbejdsformidlingen, eller  

 til at tilmelding ikke skal ske straks ved ledighedens indtræden.
 Der er således givet tilladelse til, at ledige, der modtager dagpenge  

 under deltagelse i kurser, under visse betingelser kan undlade fremmøde på  

 formidlingskontoret i kursusperioden.
 En undtagelse fra reglen om, at ledige straks ved ledighedens indtræden  

 skal tilmelde sig ved arbejdsformidlingen, gælder for så vidt angår  

 medlemmer, der bliver ledige på grund af vejrliget, jfr. direktoratets  

 cirkulære af 30. januar 1969 med senere ændringer (Reglement for ledige  

 arbejdsløshedskassemedlemmers kontakt med de offentlige  

 arbejdsformidlingskontorer).
Arbejdssøgende (§ 2 og § 4 ) Tilmeldingen til arbejdsformidlingen siger ikke i sig selv noget om  

 medlemmets rådighed, men er en betingelse for udbetaling af dagpenge, og det  

 er derfor nødvendigt samtidig at kræve, at medlemmet selv er aktivt  

 arbejdssøgende.
Medlemmet skal således selv udfolde bestræbelser for at få  

 arbejde.
Hvilken karakter, disse bestræbelser skal have, afhænger af  

 forholdene inden for det område, hvor medlemmet søger arbejde.
 Også spørgsmålet om, hvor stærke bestræbelser medlemmet skal udfolde, må  

 afhænge af forholdene.
 Medlemmet kan hente vejleding om disse forhold i arbejdsløshedskassen.
Det understreges, at den ledige fultidsforsikredes bestræbelser på at få  

 arbejde først og fremmest skal gå ud på at få arbejde på fuld tid.
Kravet om  

 at være arbejdssøgende kan således ikke opfyldes alene ved at søge  

 deltidsarbejde, hvis der inden for området også har været tilbudt arbejde på  

 fuld tid.
Som hovedregel er opfyldelsen af kravet om at være arbejdssøgende et  

 spørgsmål om, at medlemmet søger at få og beholder arbejdet.
Afbrydelser af  

 arbejdsforhold (afskedigelser eller egne opsigelser) kan være udtryk for, at  

 et medlem har en så usikker tilknytning til arbejdsmarkedet, at det bør  

 sidestilles med manglende forsøg på at få arbejde.
Også deltagelse eller manglende deltagelse i kursustilbud og andre  

 beskæftigelsesmæssige foranstaltninger kan indgå i en vurdering af, om  

 medlemmet kan betragtes som arbejdssøgende.
Det understreges, at der altid  

 skal være tale om en samlet vurdering, og at afslag på at deltage i en enkelt  

 foranstaltning normalt ikke kan tillægges afgørende betydning.
Afslag på at  

 deltage i et enkelt kursus vil således kun kunne få dagpengemæssige  

 konsekvenser, hvis detagelse i kurset er en grundlæggende forudsætning for  

 placering på arbejdsmarkedet.
For ledige, der har fået et arbejdstilbud i  

 henhold til loven om arbejdstilbud, gælder det, at afslag på at modtage  

 tilbuddet skal medføre, at der foretages en samlet vurdering af, om medlemmet  

 er arbejdssøgende.
I stand til at overtage arbejde (§ 2 og §§ 5-8) I det almindelige krav om at kunne overtage arbejde ligger en række  

 forudsætninger af forskellig art, f.eks. at medlemmet skal have helbred til  

 at klare et arbejde, og skal kunne komme frem til det, at der ikke må være  

 faktiske eller retlige forhindringer for at overtage arbejde, osv.
Ved vurderingen af rådigheden må der i alle tilfælde tages rimeligt hensyn  

 til det enkelte medlems evner og kræfter, idet det ikke kan forlanges, at  

 medlemmet skal kunne overtage et hvilket som helst arbejde, som kan tænkes  

 udbudt, jfr. bekendtgørelsen »de vilkår, som er almindelige«.
Et  

 medlems sygdom eller handicap indicerer således ikke automatisk manglende  

 rådighed, når der dog findes arbejdspladser, som medlemmet har vilje, evner  

 og kræfter til at klare.
 Medlemmet skal have tilstrækkelige transportmuligheder for at kunne komme  

 frem til arbejde til normal arbejdstids begyndelse, ligesom der skal være  

 mulighed for at overtage skifteholdsarbejde, såfremt dette er almindeligt  

 inden for medlemmets arbejdsområde.
 Et medlem, der ikke er i stand til at overtage skifteholdsarbejde på grund  

 af f.eks. børnepasningsproblemer (medlemmet har børnepasingsmuligheder inden  

 for normal arbejdstid) vil være dagpengeberettiget, såfremt der er et  

 rimeligt udbud af arbejdspladser uden skifteholdsarbejde inden for pågældende  

 faglige område i pågældendes bopælsområde, eller hvis medlemmet er i stand  

 til og erklærer sig villig til at overtage arbejde inden for andet fagområde,  

 hvor skifteholdsarbejde ikke udgør en væsentlig del af arbejdsmulighederne.
Når det skal afgøres, om medlemmet kan komme frem til arbejde, skal der  

 ikke tages hensyn til, om der er ledige arbejdspladser inden for rækkevidde,  

 men blot til om der er mulighed for beskæftigelse.
Rådighedsbegrebet er  

 således uafhængigt af den aktuelle situation på arbejdsmarkedet, medens man  

 ikke omvendt kan opfylde kravet om at være til rådighed, hvis man er  

 bosiddende et sted, hvor der reelt ikke er nogen mulighed for beskæftigelse.
Særlige situationer (§ 5, stk. 3) Dagpenge kan ikke udbetales i den periode, hvor et medlem faktisk aftjener  

 værnepligt eller uretmæssigt unddrager sig denne, på en sådan måde, at  

 medlemmet efter de almindelige regler ikke er til rådighed for  

 arbejdsmarkedet.
 Ved ændringer af arbejdsløshedsloven i 1979 ændredes i § 62 ordene:  

 »forsørges på anstalt« til: »forsørges på institution«.  

 Formålet hermed var at anvende et mere nutidigt sprogbrug.
Forståelsen af den hidtidige bestemmelse har givet anledning til  

 overvejelser, navnlig med hensyn til visse institutioner, godkendt i henhold  

 til bistandslovens § 105. Det understreges, at det ikke er hensigten med den  

 ændrede formulering af § 62 eller med bekendtgørelsens regler at ændre den  

 hidtidige praksis på dette område.
Ophold på pensionater og herberger,  

 godkendt i henhold til bistandsloven, berører således normalt ikke  

 dagpengeretten, hvorimod det må afgøres i hvert enkelt tilfælde, om  

 dagpengeretten berøres af ophold på forsorgshjem.
Fagligr område (§ 5) Et medlem skal være til rådighed og arbejdssøgende inden for sit faglige  

 område.
 Ved bedømmelsen af, hvad der er et medlems faglige område, har man hidtil  

 lagt vægt på kassens faglige område, men på baggrund af de senere års  

 udvikling med hensyn til sammenlægning af kasser svarer denne afgrænsning  

 ikke længere i alle tilfælde til det enkelte medlems rådighedsområde.
Det er således, som nævnt i bekendtgørelsen, det faglige område, hvor  

 medlemmet sædvanligt er beskæftiget, der udgør det enkelte medlems  

 rådighedsområde.
Selv om anvisning til andet fagområde kan ske, må det  

 sædvanlige fagområde betragtes som medlemmets primære arbejdsområde, og det  

 er derfor forholdene her, der afgør, hvilke krav medlemmet skal opfylde for  

 at være til rådighed.
Imidlertid er der i § 5, stk. 2, givet mulighed for, at tilknytningen til  

 det hidtidige fagområde kan løsnes, således at vurderingen af, om medlemmet  

 er til rådighed, sker i forhold til det samlede arbejdsmarked.
Det vil  

 således nu være muligt fortsat at få udbetalt dagpenge, uanset at medlemmet  

 ikke er til rådighed inden for det hidtidige fagområde, når det dog skønnes,  

 at medlemmet kan overtage andet arbejde, og medlemmet er villig hertil.
Deltidsforsikrede (§ 6) Deltidsforsikrede medlemmer er i princippet forpligtigede til at stå til  

 rådighed for arbejdsmarkedet på lige fod med fuldtidsforsikrede medlemmer,  

 dog med den undtagelse, at den gennemsnitlige arbejdstid beregnet for en  

 måned ikke må overstige 30 timer om ugen, jfr. arbejdsløshedslovens § 67. Det  

 fastsættes i bekendtgørelsen endvidere, at et deltidsforsikret medlem ikke er  

 forpligtet til at kunne overtage arbejde med en sædvanlig arbejdstid på over  

 6 timer i døgnet.
Deltidsforsikrede medlemmer kan således ikke påberåbe sig kun at ville  

 arbejde 30 timer om ugen, når den gennemsnitlige arbejdstid beregnet over en  

 måned dog ikke overstiger dette, ligesom man ikke kan forbeholde sig kun at  

 ville arbejde på bestemte tidspunkter af døgnet eller på bestemte dage om  

 ugen.
Det skal understreges, at der her er tale om almindelige arbejdstider,  

 og at medlemmet ikke med grundlag i denne bestemmelse kan afslå sædvanligt  

 overarbejde.
Forhindringer (§ 7) Medlemmet må ikke have retlige eller praktiske forpligtelser der ikke kan  

 afvikles, når arbejde tilbydes.
Med retlige forpligtelser tænkes på forpligtelser, som medfører et ansvar,  

 hvis de ikke overholdes, f.eks. en arbejdskontrakt med opsigelsesvarsel.
En  

 aftale om at deltage i et møde, i uddannelse eller socialt arbejde vil  

 således normalt ikke have betydning for spørgsmålet om medlemmets rådighed,  

 da der normalt ikke vil værre tale om sanktioner, hvis aftalen ikke  

 overholdes.
Praktiske problemer kan f.eks. være pasning af børn eler et sygt  

 familiemedlem eller omstændigheder, der medfører, at et tilbudt arbejde ikke  

 kan overtages.
Der er ikke noget i vejen for, at medlemmet varetager sådanne  

 pasningsopgaver under ledigheden, hvis der foreligger en pasningsmulighed,  

 når arbejde tilbydes.
 Særligt om børnepasningsproblemer bemærkes, at der ikke kan stilles krav  

 til arten af pasningsmulighed - der kan således f.eks. ikke stilles krav om,  

 at medlemmet har institutionsplads, men alene om at medlemmet erklærer at  

 have pasningsmulighed.
Der stilles således ikke krav om, at medlemmet skal afholde sig fra  

 aktiviteter, der normalt ikke kan forenes med arbejde.
Medlemmet kan, også  

 inden for normal arbejdstid, deltage i møder, passe børn osv., forudsat at  

 medlemmet kan ophøre med disse aktiviteter, hvis arbejde tilbydes.
Frigørelsesattest (§ 8) Reglerne om anvendelse af frigørelsesattester som betingelse for  

 udbetaling af supplerende dagpenge er identiske med de hidtidige regler i  

 bekendtgørelse nr. 297 af 20. juni 1980, § 1, og § 3, stk. 2, 2. pkt.
Det  

 skal understreges, at frigørelsesattester kun skal anvendes af  

 fultidsforsikrede medlemmer, idet deltidsforsikrede medlemmer, uanset et  

 eventuelt opsigelsesvarsel, fortsat har ret til supplerende dagpenge uden  

 frigørelsesattest med de begrænsninger, der følger af arbejdsløshedslovens §  

 73.
 En enkelt undtagelse er dog stadig gældende for så vidt angår  

 deltidsforsikrede medlemmer beskæftiget ved skolerengøring, idet disse som  

 betingelse for udbetaling af såvel supplerende dagpenge som dagpenge under  

 skolernes ferieperioder skal fremlægge en frigørelsesattest, jfr.  

 AF-cirkulære nr. 161/77.
Overtagelse af arbejde (§ 9) Et medlem er som hovedregel forpligtet til at kunne overtage arbejde eller  

 møde til samtale med arbejdsgiveren ved arbejdstids begyndelse dagen efter,  

 at anvisningen eller henvisningen er kommet frem til medlemmets bopæl.
 Der kan imidlertid blive tale om at fastsætte særlige regler om, at  

 medlemmet skal kunne reagere hurtigere inden for fagområder, hvor arbejdets  

 karakter nødvendiggør dette, og hvor hurtigere tiltræden er almindelig.
Ved indkaldelse til arbejdsformidlingskontoret er et medlem forpligtet til  

 straks at sætte sig i forbindelse med kontoret enten personligt eller  

 telefonisk.
Dette indebærer, at medlemmet skal sikre sig at blive bekendt med  

 indkaldelser, der sker ved brev - enten ved selv at afvente den daglige  

 postomdeing eller ved på anden vis at skaffe sig sikkerhed for at blive  

 bekendt med indkadelsen.
 Ved andre indkaldelsesformer end brev er medlemmet forpligtet til at rette  

 henvendelse til kontoret, så snart medlemmet bliver bekendt med indkaldelsen  

 og senest ved kontorets åbning den følgende dag.
Tvivl om rådighed (§ 10 og 11) Et ledigt medlem forudsættes at stå til rådighed for arbejdsmarkedet i  

 tilstrækkeligt omfang, således at medlemmets forhold kun undersøges nærmere,  

 hvis der opstår tvivl.
Hvis kassens undersøgelser herefter ikke afklarer problemet, må medlemmet  

 fremlægge dokumentation for, at arbejde kan overtages.
Dokumentationens form  

 afhænger af det problem, som har givet anledning til tvivlen.
Efter  

 omstændighederne kan dokumentationen bestå af en erklæring fra medlemmet om,  

 at der ikke (længere) er forhindringer for overtagelse af arbejde.
I visse tilfælde kan kassen kræve yderligere bevis for, at medlemmet er  

 til rådighed.
Dette kan ske, når der er usikkerhed om medlemmets tilknytning  

 til arbejdsmarkedet på grund af tvivl om, hvorvidt medlemmet er  

 arbejdssøgende, eller om, hvorvidt medlemmets helbred tillader  

 erhvervsarbejde, samt når medlemmet anmoder om dagpenge efter i en periode  

 ikke at have været arbejdssøgende.
Kassens forligtelser (§ 12) Arbejdsløshedskasserne er forpligtet til at være opmærksomme på forhold,  

 der kan give anledning til tvivl om medlemmernes rådighed, og til i givet  

 fald at foretage nærmere undersøgelser.
Dette kan være tilfældet i forbindelse med forgæves anvisning eller  

 arbejdsophør eller flere forgæves henvisninger under sådanne omstændigheder,  

 at der opstår tvivl om medlemmets rådighed.
Der kan endvidere være grund til  

 at tage spørgsmålet op, hvis kassen bliver bekendt med væsentlige ændringer i  

 medlemmets forhold, der kan give anledning til tvivl om, at medlemmet fortsat  

 er i stand til at overtage arbejde, eller med forhold, der giver anledning  

 til tvivl om, at medlemmet fortsat er arbejdssøgende.
For så vidt angår  

 længerevarende ledige og ledige, der har vist sig svært placerbare på  

 arbejdsmarkedet, kan afslag på kursustilbud og andre foranstaltninger, der  

 kan lette placeringen på arbejdsmarkedet, give anledning til tvivl.
 Kassen kan endvidere have særlig grund til at være opmærksom på, om  

 medlemmer er arbejdssøgende, hvis de modtager supplerende dagpenge, tilhører  

 en medlemsgruppe, for hvilke der gælder særlige indskrænkninger i  

 dagpengeretten, (modtagere af sociale pensioner, medlemmer med bierhverv som  

 selvstændige erhvervsdrivende), eller er gift med/samlever med en selvstændig  

 erhvervsdrivende.
 Kassen  skal  foretage en undersøgelse af rådigheden, hvis det  

 konstateres, at medlemmet flere gange forgæves er søgt anvist eller flere  

 gange har givet anledning til, at et arbejdsforhold afbrydes, samt hvis  

 medlemmet har afslået et rimeligt tilbud om arbejde efter loven om  

 arbejdstilbud til ledige.
 Det understreges, at de nævnte forhold ikke i sig selv betyder, at  

 medlemmet ikke er til rådighed, men at de, når de konstateres, kan (i visse  

 tilfælde skal) medføre, at medlemmets fortsatte dagpengeret tages op til  

 vurdering.
Hvis kassen ikke straks på grundlag af sine undersøgelser og medlemmets  

 oplysninger kan afgøre rådighedsspørgsmålet, kan kassen meddele medlemmet, at  

 sagen vil blive taget op igen efter en frist på ikke over 3 måneder, og at  

 dagpengeretten vil bortfalde, hvis der ikke på det tidspunkt kan fremskaffes  

 dokumentation for rådigheden.
Der foretages således en fornyet vurdering ved  

 fristens udløb.
Andre bemærkninger Det understreges, at der i vejledningen alene er taget stilling til  

 forskellige situationers betydning for medlemmets rådighed, og at det derfor  

 ved behandingen af et medlems samlede forhold er nødvendigt at være opmærksom  

 på arbejdsløshedsforsikringens øvrige regler.
 Der kan særligt henvises til følgende regler:
 1. Arbejdsdirektoratets cirkulære af 30. januar 1969  

 om ledige medlemmers kontakt med arbejdsformidlingen.
 2. Arbejdsdirektoratets cirkulære af 23. juni 1978  

 (AK.cirk.52/78) om arbejdsløshedskassernes forpligtelser til at yde bistand  

 til ledige medlemmer med henblik på at søge deres tilknytning til  

 arbejdsmarkedet bevaret, jfr. arbejdsløshedslovens § 65.
 3. Arbejdsdirektoratets bekendtgørelse om arbejdes og  

 indtægters betydning for dagpengenes størrelse, jfr. arbejdsløshedslovens §  

 58.
Opmærksomheden henledes på, at direktoratet har fastsat særlige regler om  

 udbetaling af dagpenge under kursusdeltagelse, jfr. cirkulære nr.
AK 74/79 af  

 27. juni 1979.
 Følgende cirkulærer er stadigt gældende:
 AK 4/79 om dagpengeretten for medlemmer, der har børnepasningsproblemer.
 AK 5/79 om arbejdsløshedsdagpenge under graviditet.
 AK 20/79 om dagpengeret ved arbejdsstandsning i forbindelse med snefald  

 m.v.
 AK 32/79 om udbetaling af dagpenge til EFG-elever, der ikke kan opnå  

 praktikplads efter afslutning af basisåret.
 AK 52/79 om overgang fra efterløn til dagpenge.
