Nr BSF 68 Forslag til folketingsbeslutning om forebyggelse af vold mod børn og unge  

 på arbejdsmarkedet og af arbejdsskader Fremsat af Poul Erik Dyrlund (S) Jytte Andersen (S) Bakholt (S) Ole Vagn  

 Christensen (S) Hans Jørgen Jensen (S) Lissa Mathiasen (S) Lone Møller (S)  

 Jan Petersen (S) Nyrup Rasmussen (S) Taanquist (S) den 7. februar 1992 Vedtaget ved anden (sidste) behandling den 8. maj 1992 Folketinget opfordrer regeringen til at tage initiativ til at sikre, at børn og unge på arbejdsmarkedet ikke bliver udsat for røveri, vold, trusler om vold og lignende, og til at sikre en ny forebyggende indsats mod arbejdsskader.
 Følgende elementer skal som minimum indgå i initiativet:
 1. Hvor der er særlig risiko for vold, gennemføres et forbud mod, at børn  

 og unge arbejder alene på arbejdspladsen (alenearbejde).
Arbejdstilsynet afgør i samarbejde med det stedlige politi i det konkrete  

 tilfælde, hvilke arbejdspladser der er omfattet af forbudet.
Så vidt muligt  

 træffes afgørelsen for hele brancher eller delbrancher.
På områder, hvor  

 dette ikke kan lade sig gøre, skal arbejdsgiveren i givet fald søge om  

 tilladelse til at lade unge under 18 år arbejde alene efter kl. 18.00.
Tilladelsen gives under forudsætning af, at arbejdsgiveren kan godtgøre,  

 at arbejdsforholdene er sikre.
Det angives i tilladelsen, hvilket tidsrum det  

 drejer sig om.
Tilladelsen kan gøres betinget af installering af visse  

 nærmere angivne sikkerhedsforanstaltninger.
Unge skal arbejde sammen med en voksen på arbejdspladser, som ikke er  

 godkendt til alenearbejde, eller på de tidspunkter, hvor alenearbejde ikke er  

 tilladt.
Det er ikke tilstrækkeligt at lade to eller flere unge under 18 år  

 arbejde sammen.
Der skal gennemføres et forbud mod, at børn og unge under 18 år udfører  

 pengetransporter.
Et sådant arbejde er erfaringsmæssigt særlig udsat og bør  

 derfor forbydes for unge.
Forslaget omfatter enhver form for erhvervsmæssig  

 transport af penge både til og fra arbejdsstedet.
 2. Regeringen bør i anledning af EF's arbejdsmiljøår 1992 iværksætte en  

 oplysningskampagne med det formål at oplyse børn, unge, forældre,  

 arbejdsgivere og undervisere om arbejdsmiljølovgivningens regler om  

 beskæftigelse af børn og unge på arbejdsmarkedet.
Oprindeligt fremsat forslag Folketinget opfordrer regeringen til at tage initiativ til at sikre, at børn og unge på arbejdsmarkedet ikke bliver udsat for røveri, vold, trusler om vold og lignende, og til at sikre en ny forebyggende indsats mod arbejdsskader.
 Følgende elementer skal som minimum indgå i initiativet:
 1. Hvor der er særlig risiko for vold, gennemføres et forbud mod, at børn  

 og unge arbejder alene på arbejdspladsen (alenearbejde).
Arbejdstilsynet afgør i samarbejde med det stedlige politi i det konkrete  

 tilfælde, hvilke arbejdspladser der er omfattet af forbudet.
Så vidt muligt  

 træffes afgørelsen for hele brancher eller delbrancher.
På områder, hvor  

 dette ikke kan lade sig gøre, skal arbejdsgiveren i givet fald søge om  

 tilladelse til at lade unge under 18 år arbejde alene efter kl. 18.00.
Tilladelsen gives under forudsætning af, at arbejdsgiveren kan godtgøre,  

 at arbejdsforholdene er sikre.
Det angives i tilladelsen, hvilket tidsrum det  

 drejer sig om.
Tilladelsen kan gøres betinget af installering af visse  

 nærmere angivne sikkerhedsforanstaltninger.
Unge skal arbejde sammen med en voksen på arbejdspladser, som ikke er  

 godkendt til alenearbejde, eller på de tidspunkter, hvor alenearbejde ikke er  

 tilladt.
Det er ikke tilstrækkeligt at lade to eller flere unge under 18 år  

 arbejde sammen.
Der skal gennemføres et forbud mod, at børn og unge under 18 år udfører  

 pengetransporter.
Et sådant arbejde er erfaringsmæssigt særlig udsat og bør  

 derfor forbydes for unge.
Forslaget omfatter enhver form for erhvervsmæssig  

 transport af penge både til og fra arbejdsstedet.
 2. Regeringen bør i anledning af EF's arbejdsmiljøår 1992 iværksætte en  

 oplysningskampagne med det formål at oplyse børn, unge, forældre,  

 arbejdsgivere og undervisere om arbejdsmiljølovgivningens regler om  

 beskæftigelse af børn og unge på arbejdsmarkedet.
Bemærkninger til forslaget Bemærkninger til forslagets enkelte punkter Ad 1 Det fremgår af § 16 i Arbejdsministeriets bekendtgørelse nr. 103 af 15.  

 februar 1989 om unges farlige arbejde, »at unge ikke må arbejde alene,  

 såfremt arbejdet kan medføre særlig risiko for, at de udsættes for  

 vold«.
I praksis bliver denne bestemmelse administreret på den måde, at  

 Arbejdstilsynet stort set kun giver påbud efter, at et røveri har fundet  

 sted.
Og på trods af at mange under 18 år ofte udsættes for vold, trusler om  

 vold og røveri, bliver det sjældent forbudt arbejdsgivere at lade unge under  

 18 år arbejde alene, selv om voldsrisikoen er indlysende.
 Bestemmelsen har altså trods sin klare formulering ikke fået den  

 tilsigtede forebyggende virkning.
 I et svar til Folketingets Retsudvalg (besvarelse af spørgsmål nr. 194 fra  

 Folketingets Retsudvalg af 25 juli 1991, jf. alm. del, bilag 415 og 445),  

 oplyser Rigspolitichefen, at der i 1989 og 1990 blev anmeldt henholdsvis  

 2.104 og 2.127 røverier.
 Rigspolitichefen har endvidere oplyst, at det ikke uden en gennemgang af  

 samtlige anmeldelser i 1989 og 1990 vil være muligt at oplyse, i hvor stort  

 omfang ansatte under 20 år i de omhandlede virksomheder/butikker har været  

 berørt af røverierne.
Spredte oplysninger tyder dog på, at problemet er omfattende, og at det  

 ikke kun er tankstationer, kiosker og grillbarer, som er berørt af  

 røverierne.
I mange tilfælde har der været tale om røverier efter normal  

 arbejdstid.
 Beslutningsforslaget opfordrer på den her nævnte baggrund regeringen til  

 at tage initiativ til at sikre, at indsatsen for at beskytte børn og unge mod  

 at blive udsat for vold eller trusler om vold bliver mere effektiv og i  

 højere grad forebyggende, end tilfældet er i dag.
 Forebyggende foranstaltninger kan være:
- alarmforbindelse til politi eller vagtselskab.
Alarmen skal være let  

 tilgængelig, men skjult, f.eks. et bærbart system, - kundevendt tv-overvågning af indgangen (udenfor), så man kan se, når  

 »kendte voldsmænd« er på vej ind.
Dette kombineret med  

 tv-overvågning i salgslokalet, - et afsnit i forretningen, som kan spærres af med et gitter eller  

 lignende, når den ansatte aktiverer alarmen, f.eks. et lokale at gå ind i, - fjernlåsesystemer på døre kombineret med alarmsystemer, - boks til overskydende kontanter, som den unge ikke selv har adgang til.
Ad 2 Iværksættelse af en oplysningskampagne er et væsentligt element i det  

 forebyggende arbejde.
En række alarmerende tal fra Arbejdstilsynet viser, at  

 der er behov for oplysning. 12 unge dør, 140 unge mister en legemsdel, 160  

 får anmeldt symptomer på hjerneskader, 1.100 unge pådrager sig knoglebrud,  

 2.000 unge får anmeldt en arbejdsbetinget lidelse, og 13.000 unge er udsat  

 for en arbejdsulykke hvert år.
 Mange børn og unge beskæftiges med arbejde, der slet ikke må udføres af  

 børn og unge.
 Mange arbejdsgivere er uvidende om de regler, der gælder for børn og unge.  

 Særligt har arbejdsgivere, der driver en mindre erhvervsvirksomhed, svært ved  

 at få overskud til at sætte sig ind i de gældende regler.
De senere års afsløringer af børns og unges dårlige arbejdsmiljø og det  

 stigende antal arbejdsskadesager har afsløret, at forældrene i langt de  

 fleste tilfælde er uvidende om, hvad deres børn beskæftiger sig med, når de  

 er på arbejde.
Det viser, at der er behov for massiv oplysning om reglerne  

 for børns og unges erhvervsarbejde.
 Oplysningskampagnen skal iværksættes efter følgende retningslinjer:
- Til at gennemføre oplysningskampagnen nedsættes en kampagnegruppe med  

 repræsentanter fra Undervisnings- og Forskningsministeriet,  

 Arbejdsministeriet og arbejdsmarkedets hovedorganisationer, - oplysningskampagnen rettes mod børn og unge, forældrene og  

 arbejdsgiverne med en speciel indsats over for de små virksomheder, - med det formål at forbedre og forstærke den arbejdsmarkedsorienterede  

 undervisning i folkeskolen arrangeres der amtslige endagskurser for lærerne i  

 folkeskolen.
Endvidere etableres der på lærerseminarierne længerevarende  

 kurser om arbejdsmarkedsundervisning, - kampagnen gennemføres i 1992-93, og der tilvejebringes de fornødne  

 midler til dens gennemførelse.
