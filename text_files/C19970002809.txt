1. Indledning Det følger af kildeskattelovens § 73, stk. 3, 3. pkt., at der ved  

 lønindeholdelse skal overlades skatteyderen det nødvendige til eget og  

 familiens underhold.
 Heri ligger, at der forinden lønindeholdelse iværksættes skal foretages en  

 vurdering af, om skyldneren og dennes familie overlades det nødvendige til  

 familiens underhold.
 Indeholdes der med mere end 15%, følger det af kildeskattelovens § 73,  

 stk. 3, 4. pkt., at myndighederne i hvert enkelt tilfælde skal have sikre  

 oplysninger om, at der overlades skatteyderen de nødvendige midler.
2. Rådighedsbeløb Det er nødvendigt i hver enkelt sag at foretage en vurdering af familiens  

 økonomi - herunder opgøre indtægter og udgifter.
Herudover skal der i  

 beregningen indgå et rådighedsbeløb, som familien skal have til kost, tøj,  

 fornøjelser m.v.
 Rådighedsbeløbets størrelse kan ikke beregnes efter en fast takst, men må  

 bero på en konkret vurdering i hver enkelt sag.
 Ved vurderingen af rådighedsbeløbet kan der tages udgangspunkt i den  

 praksis, der er på gældssanerings- og eftergivelsesområdet.
 Dette indebærer blandt andet, at rådighedsbeløbets størrelse bør ses i  

 sammenhæng med det samlede budget.
Særlige hensyn kan gøre det nødvendigt, at der fastsættes et højere  

 rådighedsbeløb til et eller flere af familiens medlemmer.
Eksempelvis sygdom,  

 lettere eller sværere handicap, ekstra læsehjælp m.v.
3. Samlevende Som nævnt fremgår det af kildeskattelovens § 73, at der ved  

 lønindeholdelse skal overlades skyldneren det nødvendige til eget og  

familiens underhold.
Med baggrund heri medtages en samlevers indtægter  

 og udgifter i forbindelse med vurderingen af betalingsevnen.
Denne praksis er fastslået i en sag om løntilbageholdelse efter lov om  

 inddrivelse af underholdsbidrag, hvor Vestre Landsret afsagde kendelse om, at  

 samleverens indtægter og udgifter skulle medtages i betalingsevnevurderingen,  

 jfr.
UfR 91.449 VL.
4. Hjemmeboende børn Vedrørende hjemmeboende børn over 18 år må det bero på en konkret  

 vurdering, hvorvidt disse skal medtages ved beregningen af betalingsevnen.
 Udgangspunktet er, at hvis den hjemmeboende over 18 år bidrager til  

 husholdningen, skal indtægten medregnes ved beregningen af betalingsevnen.  

 Medregnes indtægten, skal der tillige afsættes et rådighedsbeløb til personen  

 over 18 år.
 Medregnes indtægten ikke, afsættes der heller ikke rådighedsbeløb.
5. Børnefamilieydelse, børnetilskud og børnebidrag Børnefamilieydelse, børnetilskud og børnebidrag medtages på indtægtssiden,  

 og udgifter vedrørende børnene medtages på udgiftssiden.
Samtidig skal der i betalingsevnevurderingen afsættes et rimeligt  

 rådighedsbeløb til børnene.
Rådighedsbeløbet må fastsættes efter en konkret  

 vurdering af barnets/børnenes behov i den enkelte sag.
6. Udgifter I forbindelse med betalingsevnevurderingen skal rimelige og nødvendige  

 faste udgifter medregnes.
 Rimelige udgifter er udgifter, der står i forhold til familiens størrelse  

 samt økonomiske forhold.
7. Boligudgifter Skønnes det, at udgiften til bolig ikke er realistisk i forhold til  

 familiens størrelse og økonomiske formåen, må familien have rimelig tid til  

 at finde en anden bolig.
 Styrelsen accepterer som udgangspunkt følgende udgifter:
- nettoudgift til lejebolig (boligsikring fratrækkes), - terminsydelser, - ejendomsskatter, - nødvendige forsikringer (lovpligtig brand-, hus- og  

 grundejerforsikring), - el, varme, gas og vand, - afdrag på boligindskudslån til nuværende bolig.
 Udgifter til sommerhus eller lign. accepteres ikke som nødvendige.
8. Udgifter til bil Udgifter til bil accepteres som udgangspunkt kun, hvis bilen er nødvendig  

 for beskæftigelsen (benzinudgifter kun for transport til og fra arbejde)  

 eller til transport på grund af handicap eller lignende.
9. Forsikringer Husstands-, indbo-, familie- og ulykkesforsikringer samt eventuelt  

 nødvendige bilforsikringer accepteres som udgangspunkt.
 Udgifter til frivillige livs- og pensionsordninger accepteres som  

 udgangspunkt ikke.
10. Lån Afdrag på lån til f.eks. sædvanligt indbo, jfr. rpl. § 509 og studielån  

 accepteres som udgangspunkt.
 Afdrag til eksempelvis kontokort, luksusprægede genstande eller andre  

 kreditorer accepteres som udgangspunkt ikke.
11. Fagforeninger Løbende betaling af fagforeningskontingent og A-kasse accepteres som  

 udgangspunkt.
12. Børnepasning Daginstitution, dagpleje og lignende accepteres.
Udgifter til efterskole eller privatskole kan efter omstændighederne  

 accepteres.
Det må vurderes, om der er særlige hensyn til børnene, der  

 begrunder udgiften.
13. Øvrige udgifter - TV-licens, - telefonabonnement (ikke samtaler), - nødvendige medicinudgifter, briller m.v.
 accepteres, mens udgifter til kost, tøj og fornøjelser skal afholdes af  

 rådighedsbeløbet.
14. Forvaltningslovens regler Hvis der er usikkerhed i forbindelse med vurderingen af, om skyldneren og  

 familien overlades det nødvendige til familiens underhold, må  

 beregningsgrundlaget fremsendes til skatteyderen til partshøring, jfr.  

 nærmere herom Told*Skat cirkulære 1996-7 om sagsbehandling i forbindelse med  

 afgørelser om lønindeholdelse.
