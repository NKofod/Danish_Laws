Resumé A klagede til ombudsmanden over, at Jordbrugsdirektoratet i 1989  

 havde ladet tinglyse en statslig forkøbsret for så vidt angår et stykke  

 "frijord" på hans ejendom i Sønderjylland.
 Det fremgik af sagen, at myndighederne på grundlag af lov om  

 Statens fremskaffelse af jord og udlån til jordbrugsmæssige formål m.m. i  

 ganske vidt omfang tinglyste statslig forkøbsret på "frijord".  

 Formålet var at imødegå opkøb i spekulationsøjemed.
 Den omhandlede praksis havde været oplyst og forelagt for  

 Folketingets Finansudvalg på en sådan måde, at ombudsmanden af  

 kompetencemæssige grunde fandt sig afskåret fra at foretage en nærmere  

 bedømmelse af dens indhold og grundlag.
 Landbrugsministeriet oplyste over for ombudsmanden, at afgørelsen  

 om at tinglyse forkøbsret efter praksis ikke afventede høring af ejeren.  

 Ministeriet henviste til, at formålet med tinglysningen kunne blive  

 forspildt,  

 hvis ejendommen i mellemtiden blev afhændet.
 Ombudsmanden udtalte, at en generel risiko for videresalg ikke i  

 sig kunne bevirke, at Jordbrugsdirektoratet undlod at foretage partshøring i  

 overensstemmelse med forvaltningslovens § 19. Efter en nærmere gennemgang af  

 partshøringsspørgsmålet henstillede ombudsmanden til Landbrugsministeriet at  

 tage skridt til at ændre praksis.(J. nr. 1989-1291-54).
 Pålæggelse af statslig forkøbsret/partshøring.
 A klagede over, at Jordbrugsdirektoratet  

 i 1989 havde ladet tinglyse en forkøbsret på hans ejendom i Sønderjylland.  

 Afgørelsen blev senere stadfæstet af Landbrugsministeriet.
 Af sagen fremgik det, at  

 Jordbrugsdirektoratet i 1989 underrettede A om, at direktoratet havde ladet  

 tinglyse en forkøbsret for staten på A's ejendom i Sønderjylland.  

 Ejendommen, som A ejede en ideel anpart af, var såkaldt "frijord",  

 idet arealet lå i det åbne land uden at være omfattet af landbrugspligten i  

 landbrugsloven.
 Jordbrugsdirektoratet skrev  

 følgende til A:
 "...
 Forkøbsretten kan anvendes for som led i  

 strukturrationaliseringen at fremskaffe jord til supplering af bestående  

 jordbrug eller for at tilvejebringe en bedre jordfordeling mellem jordbrug.  

 Endvidere kan forkøbsretten anvendes, hvis det i særlige tilfælde skønnes  

 hensigtsmæssigt  

 af hensyn til bevarelse af landskabet eller det landbrugsmæssige miljø eller  

 for vedligeholdelsen og udbygningen af forlandsarealer i forbindelse med  

 digesikring.
Med henblik på at sikre de frie jorder til  

 ovennævnte formål har Jordbrugsdirektoratet på landbrugsministerens vegne  

 besluttet at gøre brug af den bestående adgang til at pålægge disse jorder  

 forkøbsret for staten.
Forkøbsretten kan forventes gjort gældende i alle  

 tilfælde, hvor formålet med erhvervelsen af et frijordsareal er af  

 ikke-landbrugsmæssig karakter, og hvor arealet ikke indgår i et naturligt  

 tilhørsforhold til en landbrugsejendom.
..." A var ikke, forinden han  

 modtog denne skrivelse, bekendt med, at Jordbrugsdirektoratet overvejede at  

 pålægge hans ejendom en forkøbsret.
A påklagede afgørelsen til  

 Landbrugsministeriet.
I klagen redegjorde han for ejernes planer med  

 ejendommen, og han fremkom med nogle faktiske oplysninger om benyttelsen.
Senere supplerede A klagen.  

 Han knyttede i den forbindelse nogle kommentarer til en udtalelse,  

 Jordbrugskommissionen havde afgivet til Jordbrugsdirektoratet, forinden der  

 blev truffet beslutning om tinglysning af forkøbsretten.
I denne udtalelse  

 redegjorde kommissionen bl.a. for karakteren af arealerne og deres  

 udnyttelse.
Landbrugsministeriet  

 stadfæstede efterfølgende Jordbrugsdirektoratets afgørelse.
Ministeriet  

 anførte bl.a.:
 "...
Det fremgår af sagen, at  

 lodsejerne inden for en tidsramme på 3-5 år vil tilplante resten af  

 ejendommen.
Det fremgår videre, at lodsejerne har forsøgt at mageskifte jord  

 med ejeren af ... matr.nr. ...., men at ejeren, der er landmand, ikke har  

 vist  

 synderlig interesse i dette.
Det er endvidere oplyst, at ca. 1/4 af  

 ejendommen  

 er en slugt med spredt træbevoksning, hvor der tidligere fandt en  

 landbrugsmæssig udnyttelse sted.
Endelig anfører De, at retableringen af  

 dette areal som et stykke uberørt natur vil medvirke til, at den tilstødende  

 sø  

 forurenes mindre.
 De har i skrivelse af 12.  

 januar 1989 til Jordbrugsdirektoratet anmodet om aktindsigt i sagen og i  

 skrivelse af 3. marts 1989 fremført en række supplerende bemærkninger til  

 Deres klage af 12. januar 1989.
Den supplerende  

 klageskrivelse knytter sig til jordbrugskommissionens udtalelse over sagen.  

 De anfører bl.a. med hensyn til arealets beskrivelse, at der ikke er tale om  

 eng, men om bakket sandjord.
Desuden finder De det ejendommeligt, at  

 spørgsmålet om muligheder for supplering af landbrugsejendomme i området er  

 besvaret bekræftende, når en gård i nabolaget har været til salg i over et  

 år.
 Jordbrugsdirektoratet har i  

 skrivelse af 24. januar 1989 meddelt, at man på baggrund af klagen ikke  

 finder  

 anledning til at ændre afgørelsen.
 Landbrugsministeriet skal i  

 den anledning meddele, at man ikke finder grundlag for at ændre  

 Jordbrugsdirektoratets  

 afgørelse.
Landbrugsministeriet finder  

 ikke grundlag for at anfægte det af jordbrugskommissionen udøvede skøn over  

 jordens egnethed som suppleringsjord for ejendomme i området.  

 Landbrugsministeriet finder det i den forbindelse uden betydning, at en  

 landbrugsejendom i nabolaget har været til salg i længere tid.
Endelig  

 bemærkes, at den tinglyste forkøbsret ikke er til hinder for, at ejendommen  

 tilplantes, således som De har planlagt det sammen med de andre lodsejere.
 Ifølge loven kan staten  

 pålægge såvel landbrugsejendomme som landbrugsjord og udyrkede arealer, der  

 ikke udgør en del af en landbrugsejendom, forkøbsret for staten, med henblik  

 på bl.a. at sikre videresalg til sammenlægning med nærliggende  

 landbrugsejendomme.
Det kan oplyses, at  

 forkøbsretten ikke umiddelbart medfører begrænsninger i Deres rådighedsret,  

 men betyder, at staten, hvis ejendommen sælges, har ret til at indtræde i  

 handlen i stedet for den køber, De har truffet aftale med på de vilkår, der  

 er  

 aftalt med køberen.
Dog vil købesummen altid blive erlagt kontant.
 Landbrugsministeriet  

 stadfæster herved den af Jordbrugsdirektoratet trufne afgørelse, der har  

 hjemmel i § 20 i Landbrugsministeriets lovbekendtgørelse nr. 61 af 14.  

 februar  

 1983 om statens fremskaffelse af jord og udlån til jordbrugsmæssige formål  

 m.v.
..." Herefter klagede A til mig.
A  

 gjorde især gældende, at Jordbrugsdirektoratet systematisk tinglyser  

 forkøbsret  

 på al frijord i Danmark, og at dette ikke kan være i overensstemmelse med  

 intentionerne i den pågældende lov.
A stillede sig ligeledes uforstående  

 overfor, at han ikke forinden tinglysningen af forkøbsretten blev kontaktet  

 af myndighederne og orienteret om, at der verserede en sag om eventuelt pålæg  

 af forkøbsret.
 Landbrugsministeriet anførte  

 i sin redegørelse i anledning af klagen følgende:
 "...
 Beslutningen er truffet i  

 medfør af § 20 i lov om statens fremskaffelse af jord og udlån til  

 jordbrugsmæssige formål m.m. ("udlånsloven" - lov nr. 181 af 28.  

 april 1971 med senere ændringer, jf. lovbekendtgørelse nr. 61 af 14. februar  

 1983 med de ændringer, der følger af lov nr. 381 af 7. juni 1989).
Det fremgår af sagen, at  

 Jordbrugsdirektoratet ved skrivelse af 6. januar 1989 underrettede klagerne  

 om, at direktoratet havde ladet tinglyse forkøbsret til staten på den  

 pågældende ejendom.
Beslutningen herom blev begrundet med hensynet til at  

 sikre de frie jorder til de formål, der ifølge loven kan begrunde anvendelse  

 af forkøbsretsinstituttet.
Jordbrugsdirektoratet oplyste, at forkøbsretten  

 kan forventes gjort gældende i alle tilfælde, hvor formålet med erhvervelsen  

 fra anden side er af ikke-landbrugsmæssig karakter, og arealet ikke indgår i  

 et  

 naturligt tilhørsforhold til en landbrugsejendom.
Herudover rummede  

 Jordbrugsdirektoratets skrivelse oplysning om de gældende generelle regler  

 vedr. statens forkøbsret i medfør af udlånsloven.
Jordbrugsdirektoratets  

 afgørelse blev ved skrivelse af 12. januar 1989 fra (A) på vegne af de tre  

 lodsejere påklaget til Landbrugsministeriet.
Som begrundelse for klagen var  

 anført,  

  

 at  

 resten af ejendommen inden for en tidshorisont på 3-5 år vil  

 blive beplantet, når et anlagt læhegn er vokset op, at  

  

 ejerne har forsøgt et mageskifte med en nabolandmand, der ikke  

 har vist synderlig interesse, og at  

  

 ca. 1/4 af ejendommen er en slugt med spredt træbevoksning, der  

 tidligere har været landbrugsmæssigt udnyttet med kreaturer, men som af de  

 nuværende ejere er retableret som naturareal, hvilket har modvirket  

 forureningen  

 i området.
I skrivelse af samme dato til  

 Jordbrugsdirektoratet kritiserer (A) på vegne af lodsejerne, at  

 Jordbrugsdirektoratet  

 ikke har fremsendt et eksemplar af den lov, der hjemler forkøbsretten, og han  

 anfører, at det ikke vil være muligt at indgå i realistiske forhandlinger om  

 en handel med ejendommen, når staten til enhver tid kan indtræde i en købers  

 sted.
Han finder, at Jordbrugsdirektoratet inden lysning af forkøbsretten  

 burde have forhørt sig om ejernes planer med ejendommen.
Han opfordrer  

 endvidere direktoratet til eventuelt at effektuere det mageskifte, hvorom der  

 har været forhandlet med en nabo.
I skrivelse af 24. januar  

 1989 oversendte Jordbrugsdirektoratet klagen til Landbrugsministeriets  

 departement bilagt udtalelse af 19. oktober 1988 fra jordbrugskommissionen  

 for Viborg amt v/viceformand(en).... Viceformanden har bedømt arealet som  

 ikke dyrkbar vandlidende eng, som er delvis egnet til græsning og egnet som  

 suppleringsjord for en landbrugsejendom.
Han har på dette grundlag indstillet  

 tinglysning af forkøbsret.
Den pågældende udtalelse er også tilsendt  

 klagerne.
Ved skrivelse af 3. marts  

 1989 har (A) på vegne af lodsejerne kommenteret viceformandens udtalelse.  

 Ifølge (A) er den korrekte beskrivelse af ejendommen ikke eng, men bakket  

 sandjord.
Han minder om, at ca. 1/4 af ejendommen er bevokset.
Med hensyn til  

 mulighederne for at anvende ejendommen som suppleringsjord i området henviser  

 han til, at en gård i nabolaget har været til salg i over et år.
 Ved skrivelse af 5. maj 1989  

 stadfæstede Landbrugsministeriets departement Jordbrugsdirektoratets  

 afgørelse.  

 Landbrugsministeriet fandt ikke grundlag for at anfægte det af  

 jordbrugskommissionen  

 udøvede skøn over jordens egnethed som suppleringsjord for ejendomme i  

 området.  

 Landbrugsministeriet fandt det i den forbindelse uden betydning, at en  

 landbrugsejendom i nabolaget havde været til salg i længere tid.  

 Landbrugsministeriet anførte, at staten ifølge loven kan pålægge såvel  

 landbrugsejendomme  

 som landbrugsjord og udyrkede arealer, der ikke udgør en del af en  

 landbrugsejendom, forkøbsret for staten med henblik på bl.a. at sikre  

 videresalg til sammenlægning med nærliggende landbrugsejendomme.
I klagen af 20. august 1989  

 til Folketingets Ombudsmand henvises til de i skrivelserne af 12. januar 1989  

 anførte argumenter.
Desuden anfører man, at Jordbrugsdirektoratet efter eget  

 udsagn systematisk tinglyser forkøbsret på al frijord i Danmark.
Klagerne  

 finder ikke, at dette er hjemlet ved udlånsloven.
Man henviser herved til, at  

 lovgiver i givet fald ville have tilvejebragt en klarere hjemmel eller ved  

 lov  

 fastsat en forkøbsret for staten ved salg af frijord.
 .....
 Landbrugsministeriet skal  

 bemærke følgende:
 Lov nr. 181 af 28. april 1971  

 om statens udlån til jordbrugsmæssige formål m.m. afløste statshusmandsloven  

 af 1948. Lovforslaget hvilede på det arbejde, der var udført af den af  

 Landbrugsministeriet den 24. februar 1960 nedsatte landbokommission, jf.  

 dennes  

 10. betænkning af 13. januar 1971. I de almindelige bemærkninger til  

 lovforslaget  

 anføres vedr. statens erhvervelse af jord bl.a.: "Selv om de nugældende  

 bestemmelser i statshusmandsloven om forkøbsret for staten kun har været  

 anvendt  

 i nogle ganske få tilfælde, har flertallet dog ment, at bestemmelserne bør  

 opretholdes." Der henvises til Folketingstidende 1970-71, tillæg A,  

 spalte  

 2866. Det har således ved lovens gennemførelse i 1971 været forudsat, at  

 forkøbsretten kun skulle anvendes i begrænset omfang.
Ved den første ændring af  

 loven, som skete ved lov nr. 223 af 26. april 1973, blev lovens hjemmel til  

 erhvervelse af jord og pålæg af forkøbsret udvidet.
Dette blev understreget  

 ved ændringen af lovens titel til den nuværende, hvor "fremskaffelse af  

 jord" blev indsat.
I lovens § 18, stk. 1, blev således som nr. 4 indsat  

 hjemmel til i særlige tilfælde at erhverve jorder af hensyn til bevarelse af  

 landskabet eller det landbrugsmæssige miljø, og også hjemlen til pålæg af  

 forkøbsret i § 20 blev udvidet til at omfatte denne erhvervelsesmulighed.
Det  

 hedder om disse ændringer i de almindelige bemærkninger til lovforslaget  

 bl.a.:  

 "Ved administrationen af §§ 18, 20-26 og 28, stk. 2, har det hidtil i  

 princippet været forudsat, at statens jordlovsudvalg kun erhverver jord, der  

 straks eller inden for et kortere tidsrum vil kunne afhændes til de i § 18,  

 stk. 1, nævnte formål.
 Det er tanken i forbindelse  

 med gennemførelsen af nærværende lovforslag at ændre praksis på dette punkt,  

 således at erhvervelse kan ske, selv om jorden ikke straks kan afhændes til  

 de  

 i loven omhandlede formål." (Der henvises til Folketingstidende 1972-73,  

 tillæg A, spalte 5441).
Finansudvalget tiltrådte ved  

 aktstykke 194 af 25. januar 1978 en forhøjelse af bevillingen til jordkøb i  

 finansåret 1977-78, idet det var oplyst, at en forhøjelse af bevillingen  

 ligeledes ville blive ansøgt på finanslovene for de følgende finansår.
I  

 aktstykket redegøres der for hjemmelen til jordkøb i udlånsloven, og det  

 hedder: "Det er Landbrugsministeriets opfattelse, at de frie jorder må  

 anses for at være et spekulationsobjekt, og det må være rigtigt at sikre de  

 frie jorder mod såvel inden- som udenlandske spekulationsopkøb. (...)  

 Jordlovsudvalget  

 vil herved sættes i stand til at sikre de frie jorder, dels ved erhvervelse  

 af  

 sådanne arealer, der måtte komme ud i handelen, dels ved pålæggelse af  

 forkøbsret på de frie jorder.
Forkøbsretten vil blive anvendt i tilfælde,  

 hvor  

 formålet med købet er andre end landbrugsmæssige formål, og hvor arealerne  

 ikke indgår i et naturligt tilhørsforhold til en landbrugsejendom." Ved aktstykke 368 af 13. maj  

 1981 tiltrådte Finansudvalget påny en forhøjelse af bevillingen til  

 erhvervelse af fast ejendom efter udlånsloven, denne gang for finansåret  

 1981,  

 idet det blev oplyst, at der også på finanslovene for 1982 og 1983 ville  

 blive  

 ansøgt om en forhøjelse.
Det hedder i aktstykket bl.a.: "Arbejdet med  

 pålæggelse  

 af forkøbsret på de frie jorder fortsætter, og forkøbsretten omfatter nu mere  

 end  

 600 ha  

 frie  

 jorder i Sønderjylland.
Arbejdet er nu blevet udstrakt til den øvrige del af  

 landet med grundlag i en registrering af frijordsarealerne der.
Det har i de  

 forløbne år kun i beskedent omfang været nødvendigt at trække på de afsatte  

 beløb til køb af frijordsarealer, og den givne bevilling har således snarest  

 haft karakter af beredskabsbevilling.
Imidlertid nødvendiggør den interesse  

 for spekulationsprægede jorderhvervelser fra såvel uden- som indenlandsk  

 side,  

 der stadig er til stede, at statens muligheder for opkøb fortsat sikres  

 gennem  

 de fornødne bevillinger.
Da den statslige forkøbsret til frijordsarealerne  

 kommer til at omfatte stadig større arealer, vil der kunne opstå behov for en  

 udvidelse af bevillingsrammerne i de kommende år." Udlånslovens regler om  

 erhvervelse af jord og pålæg af forkøbsret er senest ændret ved lov nr. 699  

 af  

 21. december 1982. Ved denne ændring af loven, blev erhvervelsesmulighederne  

 udvidet til også at omfatte forlandsarealer i forbindelse med digesikring,  

 ligesom adgangen til pålæg af forkøbsret blev udvidet til dette område.
De i  

 1974 og 1989 gennemførte ændringer af loven berørte derimod ikke reglerne om  

 forkøbsret.
 Sammenfattende skal  

 Landbrugsministeriet anføre, at man finder, at udlånslovens § 20, jf. § 18  

 efter sin ordlyd rummer den fornødne hjemmel til, at Landbrugsministeriet kan  

 pålægge statslig forkøbsret på ejendomme, der er velegnede til supplering af  

 bestående jordbrug samt i særlige tilfælde på ejendomme, hvor en statslig  

 erhvervelse må skønnes hensigtsmæssigt af hensyn til bevarelse af landskabet  

 eller det landbrugsmæssige miljø.
Det fremgår imidlertid af  

 lovens forarbejder, jf. det ovenfor anførte, at pålæg af forkøbsret som  

 udgangspunkt kun sker, når særlige forhold taler herfor.
En undtagelse herfra  

 er dog den såkaldte frijord, det vil sige parceller i det åbne land, som ikke  

 er omfattet af nogen landbrugsejendom, og som derfor ikke er omfattet af  

 landbrugspligten i medfør af landbrugsloven.
Det fremgår af forarbejderne til  

 1973-loven sammenholdt med de to ovenfor refererede aktstykker, at lovgiver  

 har  

 tilsigtet en mere vidtgående anvendelse af reglerne om erhvervelse og  

 forkøbsret på dette område.
Dette er primært sket for at imødegå fjerneje og  

 spekulative opkøb, idet frijorderne i modsætning til landbrugspligtig jord  

 ikke omfattes af landbrugslovens bestemmelser om bopælspligt, begrænsninger  

 med hensyn til størrelsen af den enkelte persons besiddelse m.v.
I overensstemmelse hermed har  

 Jordbrugsdirektoratet fulgt den praksis, at frijorder efter en konkret  

 vurdering  

 pålægges en forkøbsret for statskassen, dog som hovedregel kun, hvis det  

 pågældende areal kan anses for omfattet af udlånslovens § 18, stk. 1, nr. 1.  

 Der vil således normalt ikke blive pålagt forkøbsret på et areal, der er  

 uegnet til supplering af en landbrugsejendom.
Det skal i denne forbindelse  

 fremhæves, at også engarealer og andre arealer, som alene er egnet til en  

 relativt ekstensiv landbrugsmæssig udnyttelse, samt parceller, der delvis  

 består af mose, hede eller lignende, ofte vil blive vurderet som velegnede  

 til  

 supplering af en landbrugsejendom.
Udover det generelle  

 hjemmelsspørgsmål vedrører klagen også de konkrete forhold på klagernes  

 ejendom.
Landbrugsministeriet finder imidlertid ikke, at klagerne bestrider,  

 at arealet i meget vidt omfang er velegnet som suppleringsjord for en  

 landbrugsejendom, og Landbrugsministeriet kan tilslutte sig  

 Jordbrugsdirektoratets synspunkt, hvorefter der ikke lægges vægt på, hvorvidt  

 der aktuelt findes landmænd i området med ønske om erhvervelse af  

 suppleringsjord.  

 Det sidste spørgsmål kan derimod være relevant i forbindelse med vurderingen  

 af, hvorvidt forkøbsretten ved en given lejlighed skal anvendes.
Landbrugsministeriet finder,  

 at sagen formelt er behandlet korrekt af Jordbrugsdirektoratet, der i  

 standardskrivelsen af 6. januar 1989 giver en ret omfattende vejledning vedr.  

 forkøbsretten.
Landbrugsministeriet finder ikke, at denne skrivelse burde  

 have været vedlagt et eksemplar af loven.
Tinglysning af forkøbsret  

 beror efter praksis ikke på en høring af ejeren og stillingtagen - evt. i  

 flere  

 instanser - til eventuelle indsigelser, idet formålet med denne sikringsakt  

 kunne blive forspildt, hvis ejendommen i mellemtiden blev afhændet.
Derimod  

 underrettes ejere altid ved tinglysningen, lige som der gives  

 klagevejledning,  

 jf. de i denne sag foreliggende skrivelser af 6. janaur 1989, og hvis  

 oplysninger fra ejeren efterfølgende medfører, at forkøbsretten frafaldes,  

 aflyses deklarationen uden vanskelighed eller omkostning for ejeren.
..." Af Jordbrugsdirektoratets  

 erklæring i anledning af klagen fremgik følgende:
 "...
Jordbrugsdirektoratet kan  

 tilslutte sig kommissionens udtalelse og iøvrigt meddele, at direktoratet i  

 overensstemmelse  

 med lovbekg. nr. 61 af 14. februar 1983 §§  

 18  

 m.fl. kun pålægger forkøbsret på frijordslodder, der  

 skønnes at være anvendelige i landbrugssektoren.
Såfremt  

 jordbrugskommissionen  

 skønner, at jorden ikke er egnet til såvel agerbrug som til græsning bliver  

 der  

 ikke pålagt forkøbsret.
 I nærværende tilfælde er en  

 stor del af ejendommen anvendelig ..... og forkøbsretten er derfor i  

 overensstemmelse med gældende praksis pålagt ejendommen.
..." Forinden direktoratet havde  

 afgivet nævnte erklæring, havde direktoratet indhentet en udtalelse fra  

 jordbrugskommissionen, der oplyste følgende om ejendommen:
 "...
 Jeg har besigtiget arealerne  

 igen d 30 sep, og skal herved nærmere beskrive området.
 Ca 2-3 tdl er lavere liggende  

 engarealer, der bruges til afgræsning.
 Ca 5-6 tdl er en kratbevokset  

 slugt, der skærer sig ind i arealet.
 Resten ca 15 tdl er agerjord,  

 hvorpå der i dag står en god roemark på en del af arealet, resten er tilsået  

 med græs.
 Om der er suppleringsbehov i  

 området kan jeg ikke udtale mig om, men det er jo heller ikke relevant i  

 forbindelse med forkøbsret.
 Jeg fastholder min tidligere  

 udtalelse om at arealet er egnet til suppleringsjord.
..." Der var vedlagt fotografier  

 af ejendommen.
 A fremsatte herefter sine  

 afsluttende bemærkninger til sagen.
 I en skrivelse til A udtalte  

 jeg følgende:
 "I loven om statens  

 fremskaffelse af jord og udlån til jordbrugsmæssige formål m.m.  

 (lovbekendtgørelse 1983 02 14 nr. 61) fremgår følgende af § 18:
"Landbrugsministeren kan ved aftale med  

 ejeren erhverve fast ejendom for som led i strukturudviklingen at fremskaffe jord  

 til supplering af bestående jordbrug eller at  

 tilvejebringe en bedre jordfordeling  

 mellem jordbrug, for at fremskaffe jord til oprettelse af gartnerier, for at fremskaffe jord til oprettelse af havekolonier, hvis det i særlige tilfælde skønnes hensigtsmæssigt af  

 hensyn til bevarelse af landskabet eller det landbrugsmæssige miljø, hvis det i særlige tilfælde skønnes hensigtsmæssigt for  

 vedligeholdelsen og udbygningen af forlandsarealer i forbindelse med  

 digesikring.
Stk. 2.  

  

 Til de i stk. 1, nr. 1, 4 og 5, nævnte formål kan fast  

 ejendom endvidere erhverves ved anvendelse af statens forkøbsret efter §§  

 20-26." For at sikre statens  

 erhvervelse er der i § 20 givet regler om, at visse ejendomme kan blive  

 pålagt  

 en forkøbsret for staten.
 § 20 har følgende indhold:
 "Til fremskaffelse af jord til de i § 18,  

 stk. 1, nr. 1, 4 og 5, omhandlede formål kan forkøbsretten for staten  

 pålægges  

 såvel landbrugsejendomme som landbrugsjord og udyrkede arealer, der ikke  

 udgør  

 en del af en landbrugsejendom.
Stk. 2.  

  

 Beslutning om pålæggelse af forkøbsret træffes af  

 landbrugsministeren og tinglyses på landbrugsministerens begæring på  

 ejendommen.
Forkøbsretten respekterer private forkøbsrettigheder og  

 køberettigheder, der er tinglyst før 21. april 1967, men går i øvrigt forud  

 for  

 andre rettigheder over ejendommen, uanset hvornår disse er stiftet.  

 Landbrugsministeren underretter ejeren af den pågældende ejendom om  

 beslutningen.
Stk. 3.  

  

 Forkøbsretten gælder ved enhver erhvervelse af ejendommen  

 eller en del af denne.
Forkøbsretten kommer dog ikke til anvendelse, når den overvejende del af ejendommen ikke er beliggende  

 i landzone, jfr. loven om by- og landzoner, når erhververen er staten eller en kommune, når ejendommen erhverves af en person ved arv, ved  

 overtagelse til hensidden i uskiftet bo eller ved deling af fællesbo, eller når erhververen er den hidtidige ejers ægtefælle eller  

 er beslægtet eller besvogret med den hidtidige ejer i op- eller nedstigende  

 linje eller i hans sidelinje så nær som søskende eller disses børn.
Stk. 4.  

  

 I tilfælde som omhandlet i stk. 3, nr. 1 og 2, skal  

 forkøbsretten af landbrugsministeren begæres aflyst." Som det fremgår af ovennævnte  

 bestemmelse kan myndighederne som led i strukturudviklingen for at skaffe  

 jord  

 til supplering af bestående jordbrug eller for at tilvejebringe en bedre  

 jordfordeling mellem jordbrugene pålægge såvel landbrugsejendomme som  

 landbrugsjord og udyrkede arealer m.v. en forkøbsret til staten.
 Landbrugsministeriet har over  

 for mig generelt redegjort for ministeriets praksis vedrørende pålæggelse af  

 statslig forkøbsret - specielt med hensyn til "frijord".
 Efter ministeriets praksis er  

 udgangspunktet, at pålæg af statslig forkøbsret kun sker, når arealerne er  

 velegnede til suppleringsjord til bestående jordbrug, og såfremt der i øvrigt  

 er særlige forhold, der taler herfor.
 Dette kan ikke give mig  

 anledning til bemærkninger.
Landbrugsministeriet pålægger  

 dog statslig forkøbsret på de såkaldte frijorder i videre omfang end på andre  

 ejendomme.
Baggrunden for dette er et ønske om at imødegå opkøb i  

 spekulationsøjemed.
Som jeg forstår, administreres dette ved, at  

 myndighederne for disse jorders vedkommende anlægger en mere lempelig  

 vurdering  

 af, om arealerne er velegnede til supplering af en landbrugsejendom.
 Det fremgår af udtalelsen til  

 mig, at Landbrugsministeriet over for Finansudvalget har redegjort for denne  

 praksis vedrørende frijorderne.
 Efter de regler, der gælder  

 for min virksomhed, kan jeg ikke tage stilling til Folketingets, herunder  

 Finansudvalgets virksomhed og - som følge heraf - heller ikke til forhold fra  

 forvaltningens side, når disse forhold er behandlet eller bedømt af  

 Folketinget  

 (eller Finansudvalget).
 Den omhandlede praksis har  

 været oplyst og forelagt for Finansudvalget på en sådan måde, at jeg finder  

 at  

 måtte afstå fra at foretage en nærmere bedømmelse af dens indhold og  

 grundlag.
 Den konkrete beslutning om at  

 pålægge Deres ejendom en statslig forkøbsret beror herefter især på en  

 vurdering af, om arealerne er velegnede til supplering af en  

 landbrugsejendom.  

 Vurderingen er af skønsmæssig karakter, og det er forudsat, at den skal være  

 baseret på landbrugsfaglig indsigt.
 En sådan vurdering kan jeg  

 efter de regler, der gælder for min virksomhed, ikke kritisere, medmindre der  

 foreligger særlige omstændigheder.
 Jeg har ikke ved min  

 gennemgang af sagen fundet, at der foreligger sådanne særlige omstændigheder,  

 at jeg har grundlag for at kritisere selve den trufne afgørelse.
 Jordbrugsdirektoratets  

 sagsbehandling i forbindelse med afgørelsen giver mig imidlertid anledning  

 til  

 at bemærke følgende:
 De har klaget over, at De  

 ikke, forinden afgørelsen om pålæggelsen af forkøbsretten var truffet, blev  

 orienteret om, at sagen verserede, således at De eventuelt kunne udtale Dem  

 herom.
 Det er ikke reguleret i loven  

 om statens fremskaffelse af jord og udlån til jordbrugsmæssige formål m.m.,  

 om  

 Jordbrugsdirektoratet har en pligt til at orientere ejere om, at  

 myndighederne  

 overvejer at pålægge deres ejendom en statslig forkøbsret.
 Spørgsmålet må efter min  

 opfattelse ses i sammenhæng med forvaltningslovens regler om partshøring.
 § 19 i forvaltningsloven har  

 følgende ordlyd:
"Kan en part i en sag ikke antages at  

 være bekendt med, at myndigheden er i besiddelse af bestemte oplysninger  

 vedrørende sagens faktiske omstændigheder, må der ikke træffes afgørelse, før  

 myndigheden har gjort parten bekendt med oplysningerne og givet denne  

 lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis det efter oplysningernes karakter og sagens beskaffenhed  

 må anses for ubetænkeligt at træffe afgørelse i sagen på det foreliggende  

 grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre, ubestemt  

 kreds af personer, virksomheder m.v., eller hvis forelæggelsen af  

 oplysningerne  

 for parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse og til at afgive en udtalelse til sagen, inden afgørelsen træffes.
Stk. 3.  

  

 Vedkommende minister kan efter forhandling med justitsministeren  

 fastsætte regler om, at nærmere angivne sagsområder, hvor bestemmelserne i  

 stk. 2, nr. 1 eller 5, i almindelighed vil finde anvendelse, ikke skal være  

 omfattet af bestemmelsen i stk. 1." Partshøringspligten giver  

 vedkommende part adgang til at kommentere det faktiske oplysningsgrundlag,  

 inden en afgørelse træffes.
 Det indebærer selvsagt også,  

 at parten herved (i det omfang der er partshøringspligt) bliver orienteret  

 om,  

 at myndighederne påtænker at træffe en bebyrdende afgørelse.
Som det fremgår af  

 ovenstående, indgik oplysninger om Deres ejendoms stand og benyttelse (den  

 indhentede udtalelse fra jordbrugskommissionen) som en betydelig del af  

 Jordbrugsdirektoratets beslutningsgrundlag.
Disse oplysninger dannede  

 grundlag for direktoratets skøn over arealernes egnethed som suppleringsjord  

 for en landbrugsejendom.
 Efter min opfattelse følger  

 det herefter af forvaltningslovens § 19, stk. 1, at Jordbrugsdirektoratet som  

 udgangspunkt havde pligt til at gøre Dem bekendt med disse oplysninger og  

 give  

 Dem lejlighed til at fremkomme med en udtalelse herom.
Landbrugsministeriet har over  

 for mig oplyst, at myndighederne efter praksis ikke foretager en høring af  

 ejerne forinden tinglysning af en eventuel statslig forkøbsret.
Baggrunden  

 herfor er, at formålet med forkøbsretten kunne blive forspildt, hvis  

 ejendommen i mellemtiden blev afhændet.
 Som det fremgår af § 19, stk.  

 2, gælder reglerne om partshøring ikke, hvis partens interesse i, at sagens  

 afgørelse udsættes, findes at burde vige for væsentlige hensyn til offentlige  

 interesser.
Anvendelsen af denne  

 undtagelsesbestemmelse forudsætter, at der foretages en  

  

 konkret  

 vurdering af på den ene side partens interesse i at blive hørt over  

 oplysningerne og på den anden side vedkommende offentlige interesse.
Jeg  

 henviser til Den kommenterede Forvaltningslov v.
Asbjørn Jensen m.fl.,  

 (København 1987), s. 195.
 Efter min opfattelse kan  

 Jordbrugsdirektoratet således ikke generelt undlade at inddrage parten,  

 forinden afgørelsen om pålæggelse af forkøbsret træffes, alene under  

 henvisning til den generelle risiko for, at ejendommen kunne blive solgt,  

 mens  

 sagen verserer.
Noget andet er, at der efter  

 omstændighederne kan være grundlag for en konkret formodning om, at  

 ejendommen  

 ville blive solgt, såfremt parten blev bekendt med sagens eksistens.
Dette  

 forhold vil efter en konkret vurdering kunne begrunde, at myndighederne i den  

 enkelte sag kan undlade at foretage partshøring.
I Deres sag ses der ikke at  

 være foretaget en sådan konkret vurdering som grundlag for beslutningen om  

 ikke at foretage partshøring.
Jeg bemærker herved, at der efter min  

 umiddelbare  

 opfattelse ikke i sagen synes at være konkrete holdepunkter for at antage, at  

 øjemedet med eventuel pålæggelse af forkøbsret ville blive forspildt som  

 følge  

 af en mellemkommende afhændelse af ejendommen.
 Det må således betragtes som  

 en fejl, at myndighederne ikke foretog en konkret vurdering af  

 partshøringsspørgsmålet  

 - og at De dermed under alle omstændigheder blev afskåret fra at udtale Dem  

 om  

 det faktiske afgørelsesgrundlag - inden afgørelsen blev truffet.
 Jeg har gjort  

 Landbrugsministeriet bekendt med min opfattelse.
 Samtidig hermed har jeg  

 henstillet til ministeriet at tage skridt til at ændre praksis vedrørende  

 partshøring i overensstemmelse med mine generelle bemærkninger herom ovenfor.
