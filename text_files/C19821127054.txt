Registertilsynet har ved tidligere lejlighed anmodet alle  

 kreditoplysningsbureauer om at indsende en kopi eller et eksemplar af de  

 meddelelser, som skal udsendes til de registrerede i henhold til § 10 i lov  

 om private registre m.v.
Efter denne bestemmelse skal  

 kreditoplysningsbureauer inden 4 uger efter registreringen give meddelelse  

 til den, der første gang optages i registeret med oplysninger om andet end  

 navn, adresse, stilling, erhverv eller oplysninger, der fremgår af  

 Statstidende eller frit kan indhentes fra erhvervsregisteret.
Foranlediget af nogle klager over visse kreditoplysningsbureauers  

 formulering af § 10-meddelelsen og efter at have gennemgået de indsendte  

 meddelelser har registertilsynet fundet det hensigtsmæssigt at udarbejde  

 nogle retningslinier for meddelelsernes indhold, som man herved skal  

 henstille, at bureauerne iagttager ved fremtidig udsendelse af disse  

 meddelelser.
Registertilsynet skal gøre opmærksom på, at visse landsdækkende  

 kreditoplysningsbureauer benytter den fremgangsmåde at udsende §  

 10-meddelelse, hver gang man foretager en enkeltstående negativ registrering  

 af f.eks incassosager, og dette forhold har registertilsynet søgt at tage  

 hensyn til ved udformningen af retningslinierne.
Det bemærkes, at bureauerne er frit stillet med henblik på den tekniske  

 udformning af meddelelserne, f.eks. om alle punkterne anføres i et brev eller  

 i et brev med bilag, eller der medsendes et orienterende følgebrev til den  

 individuelle meddelelse.
Det afgørende er, at alle relevante punkter er  

 omtalt i det materiale, der udsendes til de registrerede.
 Såfremt indholdet af de meddelelser, som Deres bureau anvender, ikke  

 opfylder de angivne retningslinier, anmodes De om at ændre meddelelsernes  

 indhold snarest muligt og senest ved næste genoptryk af de anvendte  

 meddelelsesbreve, såfremt dette sker inden 1. januar 1983.
 I et bilag til denne skrivelse er givet et eksempel på, hvorledes en  

 meddelelse kan udformes.
Retningslinier for meddelelsers indhold 1. Overskriften bør indeholde en henvisning til lovens  

 § 10, f. eks.: Meddelelse i henhold til § 10, stk. 1, i lov om private  

 registre.
Overskriften må ikke udformes således: Meddelelsespligt i henhold  

 til registerlovens § 10.
 2. Indledning: Der skal redegøres for årsagen til  

 meddelelsens udsendelse.
3. Der skal gives en orientering om, at vedkommende er  

 optaget i bureauets registre og helst med angivelse af hvilke oplysninger,  

 der er registreret om den pågældende.
Det bemærkes i den forbindelse, at  

 kreditoplysningsbureauerne ikke er pligtige at oplyse, hvilken kilde  

 oplysningerne stammer fra, eller hvilken kreditor der har indberettet den  

 pågældende.
Registertilsynet skal dog gøre opmærksom på, at det i en række  

 tilfælde har vist sig hensigtsmæssigt, at kreditors navn bliver oplyst, idet  

 debitor herved straks bliver klar over, hvilket skyldforhold det drejer sig  

 om.
 Såfremt der anvendes koder eller klassifikationer, bør disse ledsages af  

 en forklaring på bagsiden af meddelelsen eller i et medsendt bilag.
 Teksten kan f.eks. være:
 Teksten vil afhænge af registerets karakter.
 4. Det bør angives, hvorledes den registrerede skal  

 forholde sig, såfremt der er registreret urigtige eller vildledende  

 oplysninger, f.eks. således:
 Såfremt De mener, at oplysningerne er urigtige eller vildledende, bedes De  

 kontakte bureauet eller kreditor med henblik på sletning og/eller  

 berigtigelse.
5. Ved skrivelse af 3. oktober 1980 til samtlige  

 kreditoplysningsbureauer meddelte registertilsynet, at virksomheder eller  

 personer der havde afviklet den fordring, for hvilken de var registreret,  

 skal slettes forholdsvis hurtigt.
Under henvisning hertil finder  

 registertilsynet, at de registrerede bør gøres bekendt med deres mulighed for  

 hurtig sletning i meddelelsen, således at de selv kan medvirke til at sikre,  

 at markering af betalingen og sletning finder sted.
Det bør så vidt muligt  

 angives, hvornår den registrerede kan forvente at blive slettet af registeret  

 efter at have betalt.
Som anført i registertilsynets skrivelse af 3. oktober  

 1980 til alle kreditoplysningsbureauer vil sletningstidspunktet afhænge af,  

 hvilken type registre og hvilken type anmærkninger, der knytter sig til  

 registreringen.
 6. Ifølge lovens § 10 skal meddelelsen indeholde  

 oplysninger om den registreredes adgang til at få oplysninger fra registreret  

 efter bestemmelsen i § 11.
7. Meddelelsen bør desuden indeholde oplysning om, at  

 justitsministeriet ved bekendtgørelse nr. 664 af 21. december 1978 har  

 fastsat regler om betaling for skriftlige meddelelser fra  

 kreditoplysningsbureauer og disse reglers hovedindhold.
Det bør endvidere  

 oplyses, at der ikke kan kræves betaling for den første skriftlige  

 meddelelse, der gives, efter at den registrerede er blevet underrettet om  

 optagelse i bureauets registre efter lovens § 10. Dette gælder dog ikke, hvis  

 skriftlig meddelelse om, hvad der er registreret om den pågældende, allerede  

 gives i forbindelse med udsendelse af meddelelse i henhold til § 10, stk. 1.
 Såfremt bureauet ikke ønsker at give meddelelse om indholdet af de  

 registrerede og videregivne oplysninger (jf. § 11) samtidig med udsendelsen  

 af § 10-meddelelsen, kan man indskrænke sig til en oplysning om, at  

 vedkommende er optaget i registret, tidspunktet for registreringen, at  

 nærmere oplysninger om indholdet af registrerede oplysninger kan fås ved  

 henvendelse til bureauet, se herved også pkt. 6, som skal suppleres med  

 oplysning om betalingsreglerne som beskrevet under pkt. 7.
 Registertilsynet skal iøvrigt henlede opmærksomheden på, at der ikke -  

 bortset fra registrering af tvangsauktioner, jf. registertilsynets skrivelse  

 af 3.oktober 1980 - skal udsendes meddelelse til de registrerede, såfremt der  

 ikke registreres andre oplysninger end de, der er nævnt i § 10, stk. 1  

 (f.eks. ved etablering af et nyt firma).
 Der skal derimod gives meddelelse til den registrerede første gang, der  

 registreres andre oplysninger den de, der er nævnt i § 10, stk. 1.
 Registertilsynet skal anmode om at få tilsendt et eksemplar af den ændrede  

 meddelelse samt oplysning om, fra hvilket tidspunkt den vil blive anvendt.
P.
R.
V.
 E.B.
 Til samtlige kreditoplysningsbureauer og foreningen af  

 kreditoplysningsbureauer i Danmark.
