Teknisk forskrift om transport af farligt gods  

 i henhold til »Memorandum om transport af farligt gods med ro/ro-skibe i  

 Østersøområdet«1) I medfør af § 3, § 17, stk. 5, og § 32, stk. 4, i lov om sikkerhed  

 til søs, jf. lovbekendtgørelse nr. 627 af 26. juli 2002, og  

 efter bemyndigelse fra økonomi- og erhvervsministeren  

 fastsættes:
 § 1. Som alternativ til bestemmelserne i  

 »International Maritime Dangerous Goods Code« (IMDG-koden) kan transport af  

 farligt gods med ro/ro-skibe ske i henhold til bestemmelserne i »Memorandum  

 om transport af farligt emballeret gods med ro/ro-skibe i  

 Østersøområdet«, udarbejdet i Riga fra den 18. til den  

 20. juni 2002. Memorandummet er optrykt som bilag.
 Stk. 2. For ro/ro-skibe med en tonnage under 300 BT i  

 indenrigsfart skal Søfartsstyrelsen i hvert enkelt tilfælde  

 vurdere det pågældende skibs konstruktion, fartsområde  

 m.v., forinden tilladelse til transport af farligt gods meddeles.
§ 2. Et eksemplar af det i § 1 nævnte  

 memorandum skal findes om bord i skibe, der transporterer farligt gods efter  

 dette regelværk.
Dette udelukker ikke brug af elektronisk medium under  

 forudsætning af, at memorandummet kan læses om bord.
 § 3. Overtrædelse af bestemmelserne i det i  

 § 1 nævnte memorandum og af § 2 straffes med bøde eller  

 fængsel i indtil 1 år.
Stk. 2. Straffen kan stige til fængsel i indtil 2  

 år, hvis der 1)	ved overtrædelsen er sket skade på liv eller helbred  

 eller fremkaldt fare herfor, 2)	tidligere er afgivet forbud eller påbud for samme eller  

 tilsvarende forhold eller 3)	ved overtrædelsen er opnået eller tilsigtet en  

 økonomisk fordel for den pågældende selv eller  

 andre.
 Stk. 3. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 2, nr.  

 1.
 Stk. 4. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 5. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 4. Forskriften træder i kraft den 1.  

 januar 2003.
 Stk. 2. Teknisk forskrift nr. 2 af 8. marts 2002 om  

 transport af farligt gods i skibe i henhold til bestemmelserne i »Memorandum  

 om transport af farligt gods med ro/ro-skibe i  

 Østersøområdet« ophæves.
Bilag MEMORANDUM Version Riga den 18. til 20. juni 2002 om transport af emballeret farligt gods med skibe i  

 Østersøområdet i henhold til »The International Maritime  

 Dangerous Goods Code« (IMDG-koden), bestemmelserne i »The International Order  

 for the Carriage of Dangerous Goods by Rail« (RID) og »The European Agreement  

 on the International Carriage of Dangerous Goods by Road« (ADR).
Udgivet af Søfartsstyrelsen 11. udgave 2003 Principielt skal transport af farligt gods til søs  

 foregå i overensstemmelse med reglerne i SOLAS og »The International  

 Maritime Dangerous Goods Code« (IMDG-koden). Dette Memorandum  

 fastlægger de særlige regler, som farligt gods, der er omfattet  

 af bestemmelserne i »The International Order for the Carriage of Dangerous  

 Goods by Rail« (RID) og »The European Agreement on the International Carriage  

 of Dangerous Goods by Road« (ADR), kan transporteres efter om bord på  

 ro/ro-skibe i Østersøen.
IMDG-koden skal være  

 udgangspunkt for hvert led i transporten.
§ 1  

 Anvendelsesområde (1)	Disse regler kan anvendes som et alternativ til  

 IMDG-koden på alle ro/ro-skibe inden for den egentlige  

 Østersø, den Botniske Bugt, den Finske Bugt og indsejlingen til  

 Østersøen afgrænset i nord af linien Skagen-Lysekil,  

 forudsat at de efterfølgende bestemmelser er opfyldt.
 (2)	Ro/ro-skibe, som har fået udstedt en  

 attestationsskrivelse (letter of compliance) i henhold til § 8 herunder  

 (eller § 7 i et tidligere memorandum), tillades på samme rejse at  

 medføre transportenheder (Cargo Transport Units   CTUs) med  

 farligt gods, som enten opfylder bestemmelserne i RID/ADR eller  

 IMDG-koden.
 (3)	Farligt gods, som enten opfylder bestemmelserne i  

 RID/ADR eller IMDG-koden, kan lastes i den samme transportenhed under  

 iagttagelse af § 4.
§ 2  

 Definitioner (1) 	De anvendte ord og vendinger i dette Memorandums  

 engelske udgave refererer til IMDG-kodens definitioner med undtagelse af de  

 nedenfor under 2 5 anførte.
 (2)	Skibets reder har samme betydning som »Rederi« i  

 ISM-koden. (Meddelelser fra Søfartsstyrelsen B, kapitel IX, regel 1,  

 stk. 2).
 (3) 	Stuvning på dæk betyder stuvning  

 på vejrdæk.
 (4) 	Stuvning under dæk betyder stuvning på  

 et åbent ro/ro dæk og/eller på et lukket ro/ro  

 dæk.
(5) 	Et område med lav bølgehøjde  

 er et havområde, hvor den signifikante bølgehøjde ikke  

 overskrider 2,3 meter mere end 10% af året.
Den signifikante  

 bølgehøjde defineres i overensstemmelse med »Aftale om  

 særlige stabilitetskrav for ro/ro passagerskibe i fast international  

 rutefart mellem, til eller fra havne i Nordvesteuropa og  

 Østersøen« af 28. februar 1996 (i daglig tale Stockholm  

 aftalen). (Søfartsstyrelsens tekniske forskrift nr. 2 af 3. marts 1998  

 om særlige stabilitetskrav for ro/ro skibe med vand på dæk  

 (bilag 1)). Sejlads i andre havområder kan af de involverede kompetente  

 myndigheder anses for sejlads i områder med lav  

 bølgehøjde, hvis den samme grad af sikkerhed kan tilsikres.
 (6) 	De kompetente myndigheder er i henhold til disse  

 bestemmelser:
Danmark:	Søfartsstyrelsen Vermundsgade 38 C DK-2100 København Ø Email: info@dma.dk Estland:	Estonian Maritime Administration Maritime Safety Department Valge 4 EST-11413 Tallinn Email: mot@vta.ee Finland:	Finnish Maritime Administration P.O.
Box 171 SF-00181 Helsinki Email: keskuhallinto@fma.fi Letland:	Maritime Administration of Latvia 5 Trijádibas iela LV-1048 Riga Email: info@lja.bkc.lv Litauen:	Maritime Safety Administration Janonio 24 LT-5800 Klaipeda Email: msa@msa.lt Polen Str.
Chalubinskiego 4/6 PL-00928 Warsaw Email: nawigacja@ums.gov.pl Sverige:	Swedish Maritime Administration Maritime Safety Inspectorate SE-601 78 Norrköping Email: inspektion@sjofartsverket.se Tyskland:	Federal Ministry of Transport, Building and Housing Postfach 20 01 00 D-53170 Bonn Email: Ref-A44@BMVBW.bund.de § 3  

 Transport af farligt gods (1) 	Farligt gods, der er klassificeret, emballeret,  

 mærket, dokumenteret og sammenlæsset på eller i en  

 transportenhed eller på eller i en lastenhed i overensstemmelse med  

 bestemmelserne i RID/ADR eller IMDG-koden, kan transporteres i  

 overensstemmelse med reglerne i dette Memorandum.
 (2) 	Anvendelse af emballeringsforskrift R001 i RID/ADR  

 er kun tilladt i havområder med lav bølgehøjde.
(3) 	Tanke skal enten opfylde bestemmelserne i kapitel  

 4.2 i RID/ADR eller IMDG-koden med seneste ændringer eller  

 bestemmelserne i kapitel 4.3 i RID/ADR med seneste ændringer.
Tanke med  

 fri afluftning (åbne luftrør) må ikke transporteres om  

 bord på danske ro/ro-skibe.
§ 4   

 Lastning og mærkning af transportenheder (CTUs) (1)	Kolli (emballager, storemballager eller IBCs)  

 indeholdende farligt gods skal være adskilt (separeret) i  

 transportenheden i overensstemmelse med reglerne i IMDG-koden.
Ved sejlads i  

 havområder med lav bølgehøjde kan kolli i  

 separationskategori 1 og 2 i tabellen i kapitel 7.2.1.16 i IMDG-koden dog  

 sammenlæsses i samme transportenhed.
 (2)	Mærkning af transportenheder indeholdende  

 farligt gods skal være i overensstemmelse med bestemmelserne i  

 IMDG-koden eller RID/ADR, jævnfør § 5. Transportenheder skal  

 være mærket »Marine Pollutant«, hvis dette er krævet i  

 IMDG-koden.
§ 5   

 Transport af transportenheder (CTUs) Transportenheder indeholdende farligt gods kan  

 transporteres om bord på ro/ro skibe i overensstemmelse med  

 følgende regler:
(1)	En  

 container-/køretøjspakkeattest (CTU packing certificate) skal  

 udstedes til hver transportenhed indeholdende farligt gods.
Udformningen af  

 container-/køretøjspakkeattesten skal være i  

 overensstemmelse med IMO/ILO/UN ECE retningslinjer for pakning af  

 transportenheder, som anført i § 9, stk. 2 (jævnfør  

 IMDG-kodens kapitel 5.4.2 og det supplerende bind til IMDG-kodens kapitel  

 4.4.2). Ved sammenlæsset last i havområder med lav  

 bølgehøjde, som anført i § 4, stk.1, sidste punktum,  

 skal det af container-/køretøjspakkeattesten fremgå, at  

 reglerne for sammenlæsning er overholdt.
På  

 container-/køretøjspakkeattesten skal der i sådanne  

 tilfælde anføres »sammenlæsset i overensstemmelse med  

 reglerne om transport af emballeret farligt gods med ro/ro skibe i  

 Østersøområdet«.
 (2)	Når farligt gods transporteres i  

 transportenheder i overensstemmelse med kapitel 3.4 i RID/ADR, skal  

 afsenderen eller dennes repræsentant give skibets fører  

 følgende information om det gods, der skal transporteres: »Farligt  

 gods i begrænsede mængder af klasse/klasser ... «.
 Når farligt gods transporteres i  

 transportenheder i overensstemmelse med kapitel 1.1.3.1, 1.1.3.2 eller  

 1.1.3.4 i RID/ADR, skal afsenderen eller hans repræsentant informere  

 skibets fører om, at disse bestemmelser anvendes på transporten.
(3)	Transportenheder indeholdende farligt gods efter  

 bestemmelserne i kapitel 1.1.3.4, 1.1.3.5 og 1.1.3.6 i ADR skal fra  

 transportenhederne lastes på et ro/ro skib og, indtil de igen losses,  

 på for- og bagenden være forsynet med orange skilte, som  

 beskrevet i kapitel 5.3 i ADR.
Den person, der afleverer transportenheden til  

 overførsel med et ro/ro skib, er ansvarlig for, at transportenheden er  

 forsynet med sådanne skilte.
§ 6   

 Stuvning og adskillelse (separation) mellem transportenheder  

 (CTUs) (1)	Adskillelsen mellem transportenheder skal  

 være i overensstemmelse med IMDG-kodens regler.
Ved sejlads i  

 havområder med lav bølgehøjde kræves der dog ikke  

 nogen adskillelse mellem separationskategori 1 og 2 i tabellen i kapitel  

 7.2.4.2 i IMDG-koden.
 (2)	Følgende planer skal anvendes ved stuvning  

 af transportenheder indeholdende farligt gods:
Plan 1 Stuveplan for transportenheder (CTUs) med emballeret  

 farligt gods i klasse 1.   

 Bemærk: Stuvning skal også være i overensstemmelse med  

 skibets godkendelsesdokument, SOLAS 1974, II-2/19 eller den  

 attestationsskrivelse, som er nævnt i § 8 i dette   

 Memorandum.
RID / ADR/ IMDG  

 klassifikationskode   

 (inddelinger, forenelighedsgrupper) Andre passagerskibe Lastskibe eller passagerskibe, som ikke medfører  

 flere end 12 passagerer Eksplosive stoffer og genstande På dæk Under dæk På dæk Under dæk 1.1B, 1.2B Ikke tilladt1) Ikke tilladt Tilladt Tilladt*) 1.1C, 1.2C, 1.3C,  

 1.1D, 1.2D, 1.5D,  

 1.1E, 1.2E,  

 1.1G, 1.2G, 1.3G, 1.6N Ikke tilladt2) Ikke tilladt Tilladt Tilladt 1.1A, 1.1F, 1.2F Ikke tilladt Ikke tilladt Tilladt Tilladt*) 1.2H, 1.3H Ikke tilladt Ikke tilladt Tilladt**) Tilladt**) 1.1J, 1.2J, 1.3J Ikke tilladt Ikke tilladt Tilladt**) Tilladt**) 1.1L, 1.2L, 1.3L Ikke tilladt Ikke tilladt Tilladt Ikke tilladt 1.4B Ikke tilladt1) Ikke tilladt1) Tilladt Tilladt*) 1.4C, 1.4D, 1.4E, 1.4G Ikke tilladt2) Ikke tilladt2) Tilladt Tilladt 1.4F Ikke tilladt Ikke tilladt Tilladt Tilladt*) 1.4S Tilladt Tilladt Tilladt Tilladt *)	Jernbanespor og stuveområder ud mod skibssiden  

 må ikke anvendes.
 **)	Nettomængden af eksplosiver må ikke  

 overstige 2,5 tons.
 1)	Undtagelser tillades for en total nettomængde  

 eksplosiver, hvis den ikke overstiger 5 kg per skib.
 2)	Undtagelser tillades for en total nettomængde  

 eksplosiver, hvis den ikke overstiger 10 kg per skib.
 Bemærkninger:
 Det er tilladt at transportere eksplosive artikler til  

 redningsformål på passagerskibe, hvis den totale nettomasse af  

 eksplosiver i disse artikler ikke overstiger 50 kg per skib.
Plan 2 Stuveplan for transportenheder (CTUs) lastet med  

 emballeret farligt gods i klasserne 2 til 9. Bemærk: Stuvning skal  

 også være i overensstemmelse med skibets godkendelsesdokument,  

 SOLAS 1974, II-2/19 eller den attestationsskrivelse, som er nævnt i § 8  

 i dette Memorandum.
RID / ADR /IMDG   

 klasser Klasser Andre passagerskibe Lastskibe eller passagerskibe, som transporterer op til 25  

 passagerer eller 1 per 1 meters længde*) På dæk Under dæk På dæk Under dæk Gasser Brandfarlige gasser 2.1 Ikke tilladt Ikke tilladt Tilladt Ikke tilladt Ikke brandfarlige ugiftige gasser 2.2 Tilladt3) Tilladt3) Tilladt Tilladt3) Giftige gasser 2.3 Ikke tilladt Ikke tilladt Tilladt Ikke tilladt Brandfarlige væsker Emballagegruppe I eller II 3 Tilladt Ikke tilladt Tilladt Tilladt Emballagegruppe III 3 Tilladt Tilladt Tilladt Tilladt Brandfarlige faste stoffer UN nummer 1944, 1945, 2254, 2623 4.12) Tilladt Tilladt Tilladt Tilladt Andre UN numre 4.12) Tilladt Ikke tilladt Tilladt Ikke tilladt Selvantændelige stoffer 4.2 Tilladt Ikke tilladt Tilladt Ikke tilladt Stoffer, som udvikler brandfarlige gasser i forbindelse  

 med vand 4.3 Tilladt1) Ikke tilladt Tilladt1) Ikke tilladt Oxiderende stoffer 5.1 Tilladt Ikke tilladt Tilladt Tilladt Organiske peroxider 5.22) Ikke tilladt Ikke tilladt Tilladt Ikke tilladt Giftige stoffer Emballagegruppe I eller II 6.1 Tilladt Ikke tilladt Tilladt Ikke tilladt Emballagegruppe III 6.1 Tilladt Tilladt Tilladt Tilladt Smittefarlige stoffer 6.2 Ikke tilladt Ikke tilladt Tilladt Tilladt Radioaktive stoffer 7 Tilladt Tilladt Tilladt Tilladt Ætsende stoffer Emballagegruppe I eller II 8 Ikke tilladt Ikke tilladt Tilladt Ikke tilladt Flydende stoffer i emballagegruppe III 8 Tilladt Ikke tilladt Tilladt Tilladt Faste stoffer i emballagegruppe III 8 Tilladt Tilladt Tilladt Tilladt Forskellige farlige stoffer og genstande 9 Tilladt Tilladt Tilladt Tilladt Noter til plan 2 1)	Når transport af ferrosilicium, UN 1408 [punkt  

 15 (c)] sker i bulkladning eller i containere, i køretøjer  

 på vej eller på jernbane, i tankcontainere eller i aftagelige  

 tanke, tillades dette kun, når transporten og ladningen følges  

 af et certifikat, der bekræfter, at lasten blev opbevaret under tag,  

 men ude i det fri, og at partikelstørrelsen er repræsentativ for  

 ladningen.
 2)	Foruden bestemmelserne i RID/ADR skal  

 stuvningsforeskrifterne i IMDG-kodens kapitel 7.7 også være  

 opfyldt i forbindelse med disse stoffer.
 3)	Nedkølede gasser i henhold til ADR eller  

 stuvekategori »D« i IMDG-koden er ikke tilladt.
 *)	Det totale antal passagerer, inklusiv  

 lastbilchauffører og deres medhjælpere, må ikke overstige  

 1 per 1 meters skibslængde.
Bemærkninger A	Hvis stuvning af farligt gods ikke er tilladt for eet  

 stof i en transportenhed (CTU) lastet med blandet gods i henhold til plan 2,  

 må den pågældende transportenhed (CTU) ikke lastes i dette  

 område.
 B	Transport af stoffer nævnt i SP 900 i  

 IMDG-koden er ikke tilladt.
 C	Hvis denne plan forbyder stuvning af farligt gods,  

 men en tilsvarende stuvning er tilladt i henhold til IMDG-koden, kan  

 stuvekriterierne i IMDG-koden anvendes i stedet.
§ 7  

 Afsenderens særlige forpligtigelser Afsenderen skal ud over de oplysninger, som kræves i  

 henhold til bestemmelserne i RID/ADR, sikre, at farligt gods, der er  

 klassificeret som »Marine Pollutant«, kan identificeres som sådant.
§ 8  

 Særlige skibskrav (1)	Skibe bygget efter den 1. september 1984, men  

 før den 1. juli 2002, skal med hensyn til konstruktion og udstyr  

 opfylde kravene i SOLAS 1974, regel II-2/54, som ændret.
Skibe bygget  

 den 1. juli 2002 eller senere skal opfylde bestemmelserne i SOLAS 1974, regel  

 II-2/19, som ændret.
Skibets godkendelsesdokument skal indeholde et  

 tillæg med angivelse af, hvilke klasser af farligt gods der må  

 lastes i skibets forskellige lastrum.
(2)	Skibe bygget før den 1. september 1984  

 må fortsat transportere farligt gods i overensstemmelse med de regler,  

 der var gældende på skibets byggetidspunkt.
Sådanne skibe  

 skal imidlertid opfylde bestemmelserne i IMDG-kodens kapitel 7.4.
 (3)	En attestationsskrivelse udstedt i overensstemmelse  

 med »Memorandum om transport af farligt gods på ro/ro-skibe i  

 Østersøområdet« anses for at opfylde (ækvivalere)  

 undtagelsesbestemmelsen i IMDG-kodens kapitel 7.4.5.7.
§ 9  

 Tillægsbestemmelser (1)	Transportenheder (CTUs) med farligt gods skal  

 være sikret i henhold til den af Administrationen godkendte »Cargo  

 Securing Manual«, inden rejsen påbegyndes.
IMO Resolution A.581(14) af  

 20. november 1985 skal i den forbindelse overholdes.
Transportenheder uden  

 muligheder for surring kan ikke forventes overført i henhold til  

 bestemmelserne i dette Memorandum.
 (2)	Principperne i IMO/ILO/UN/ECE »Guidelines for  

 Packing of Cargo Transport Units (CTUs)« skal finde anvendelse på  

 alle transportenheder.
 (3)	Ro/ro-skibe skal være forsynet med nyeste  

 udgaver af:
-	Den internationale kode for transport af farligt gods  

 (IMDG-koden); »International Maritime Dangerous Goods Code (IMDG Code)«; -	Nødprocedurer for skibe, der transporterer  

 farligt gods; »Emergency Procedures for Ships Carrying Dangerous Goods  

 (EmS)«; -	Vejledning i medicinsk førstehjælp ved  

 uheld, hvor farligt gods er involveret; »Medical First Aid Guide (MFAG)«.
 -	Reglerne for international transport af farligt gods  

 med jernbane; »The International Order for the Carriage of Dangerous Goods by  

 Rail (RID)«, og/eller Europæisk konvention om international transport  

 af farligt gods ad vej; »The European Agreement on the International Carriage  

 of Dangerous Goods by Road (ADR)« bilag A og B, afhængigt af, om der  

 transporteres jernbanegods og/eller transportenheder omfattet af ADR.
 (4)	Skibets reder skal sikre, at de personer, der er  

 udpeget og involveret i transporten af transportenheder i overensstemmelse  

 med reglerne i dette Memorandum har indgående kendskab til anvendelsen  

 af de foreskrevne regler gennem instruktion og opdateret træning; dette  

 gælder i særdeleshed anvendelsen af bestemmelserne i ADR og RID.  

 Skibets reder skal sikre, at personer, der er instrueret og trænet i  

 brugen og anvendelsen af dette memorandum, har et bevis, der dokumenterer  

 denne træning og instruktion.
(5)	Den kompetente myndighed kan give dispensationer  

 fra bestemmelserne i dette Memorandum for en periode på op til et  

 år under forudsætning af, at samme sikkerhedsniveau samlet set er  

 til stede.
De øvrige deltagerlande i Memorandummet skal underrettes om  

 sådanne dispensationer.
(6)	De kompetente myndigheder, der er oplistet i § 2,  

 bør foranstalte, at der afholdes et forholdsmæssigt antal  

 kontrolsyn i forbindelse med anvendelsen af dette Memorandum.
Ved kontrolsyn  

 bør der anvendes en checkliste.
De kompetente myndigheder kan aftale  

 fælles kontrolsyn.
Kontrolsyn skal tidsmæssigt ikke overskride en  

 rimelig længde.
 (7)	Resultaterne af kontrolsynene skal gennemgås  

 i forbindelse med de konferencer, hvor Memorandummet forhandles, og  

 fremsendes til de kompetente myndigheder nævnt i § 2.
§ 10  

 Overgangsbestemmelser Transportenheder må stuves under dæk om bord  

 på ro/ro skibe indtil den 31. december 2003 i henhold til bestemmerne i  

 § 7 i Memorandum om transport af farligt gods med ro/ro-skibe i  

 Østersøområdet version Würzburg (9. udgave af  

 Memorandum om transport af farligt gods på ro/ro-skibe i  

 Østersøområdet). Denne stuvning skal være i  

 overensstemmelse med den godkendelse, den kompetente myndighed har givet til  

 sådan stuvning før den 31. december 2002.
§ 11  

 Ikrafttrædelsesbestemmelse (1) 	Dette Memorandum skal træde i kraft senest  

 den 1. januar 2003. Det erstatter det hidtidige Memorandum version  

 Rønne 1998, som ændret i Würzburg fra den 24. til den 26.  

 august 1999.
 (2) 	Den engelsk- og den tysksprogede udgave af dette  

 Memorandum har ens gyldighed.
