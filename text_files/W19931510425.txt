En 57-årig tvangsindlagt mand blev tvangsmedicineret mod protest, men  

 uden fysisk modstand, og det blev opfattet som accepteret trods protest.
Han  

 klagede over tvangsmedicinering og over at protesten ikke havde opsættende  

 virkning.
 Det lokale patientklagenævn fandt at en klage skal indgives til det  

 lokale patientklagenævn, hvis klagen skulle have opsættende virkning.  

 Sundhedsvæsenets Patientklagenævn tiltrådte denne ordning, men man beklagede  

 over for overlægen, at der var anvendt depotpræparat som begyndelsesmedicin.
Der er klaget over en afgørelse truffet af et lokalt patientklagenævn  

 vedrørende tvangsmedicinering.
Der er samtidig klaget over, at en protest  

 ikke havde opsættende virkning på tvangsbehandlingen, selvom der ikke forelå  

 en livstruende tilstand.
 En 57-årig mand blev tvangsindlagt og efter 3 dage tvangsmedicineret med  

 Trilafon Dekanoat (depotpræparat i musklen). Behandlingen blev gennemført mod  

 protest, men uden fysisk modstand og blev opfattet som accepteret trods  

 protest.
 Der blev afholdt møde i det lokale patientklagenævn efter at dette var  

 meddelt patienten og hans rådgiver, men efter eget ønske deltog hverken  

 patienten eller rådgiveren.
Det blev oplyst af sygehusets repræsentanter på mødet, at patienten, inden  

 behandlingen blev iværksat, var orienteret om sine klagemuligheder, og at  

 sygehuset ville have ladet en klage få opsættende virkning, da den kliniske  

 tilstand ikke var livstruende.
Nævnet oplyste, at man fandt, at det ifølge  

 psykiatriloven er en betingelse, at en klage indgives, for at en protest kan  

 få denne virkning.
Nævnet fandt derfor ikke, at protesten havde opsættende  

 virkning.
 Såvel Sundhedsstyrelsen som Patientklagenævnet kunne  

 tiltræde det lokale patientklagenævns afgørelse vedrørende dette spørgsmål,  

 men fandt i modsætning til det lokale nævn, at anvendelse af depotpræparat  

 som begyndelsesbehandling, skulle beklages over for den ordinerende overlæge,  

 jf. lægelovens § 6, stk. 1. Der henvistes til Sundhedsministeriets  

 bekendtgørelse nr. 617 af 21. september 1989, der fastslår, at  

 depotpræparater i videst muligt omfang bør undgås og må således ikke være  

 begyndelsesbehandling ved tvangsmedicinering af patienter, hvis reaktion på  

 behandlingen man ikke kender.
