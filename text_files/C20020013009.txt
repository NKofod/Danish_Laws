Cirkulære om ajourføring og drift  

 af CPR's vej- og  

 boligregister (Til samtlige kommunalbestyrelser) I medfør af § 2, stk. 1, i lov nr. 426 af 31. maj 2000 om  

 Det Centrale Personregister fastsættes følgende regler for  

 kommunalbestyrelsens medvirken til ajourføring og drift af Det  

 Centrale Personregisters vej- og boligregister:
Kapitel 1 Indledning § 1. Kommunalbestyrelsen er ansvarlig for  

 ajourføringen af CPR's vej- og boligregister.
 § 2. Kommunalbestyrelsens ajourføring af  

 CPR's vej- og boligregister skal ske ved terminalindberetning til CPR.
 Stk. 2. Terminalindberetning til CPR skal i øvrigt ske  

 i overensstemmelse med de regler om registrering i CPR's vej- og  

 boligregister, som Indenrigs- og Sundhedsministeriet fastsætter i de  

 »Meddelelser fra CPR-kontoret«, der angiver at være bindende.  

 »Meddelelser fra CPR-kontoret« optages ikke i Ministerialtidende.
Kapitel 2 CPR's vejregister § 3. I CPR's vejregister kan registreres  

 følgende oplysninger:
 1)	Kommunekode.
 2)	Vejkode.
 3)	Vejnavn.
 4)	Vejadresseringsnavn.
 5)	Postnummer.
 6)	Postdistrikt.
 7)	Bynavn.
 8)	Vejen kommer fra kommune/vej.
 9)	Vejen fortsætter til kommune/vej.
 10)	Henvisning til aktuel kommune/vej.
 11)	Husnummerintervaller.
 12)	Befolkningsprognosedistrikt.
 13)	Byfornyelsesdistrikt.
 14)	Evakueringsdistrikt.
 15)	Kirkedistrikt.
 16)	Skoledistrikt.
 17)	Socialdistrikt.
 18)	Sognedistrikt.
 19)	Valgdistrikt.
 20)	Varmeplandistrikt.
 21)	Op til 49 diverse distrikter.
Kapitel 3 Vejen § 4. Vejnavne med tilhørende  

 vejadresseringsnavne, vejkoder og bynavne fastsættes af  

 kommunalbestyrelsen efter reglerne i Økonomi- og Erhvervsministeriets  

 cirkulære om adresser.
 § 5. Som oprettelsesdato for en vej skal  

 registreres den dato, hvor vejen er oprettet i vejregistret.
Stk. 2. Hvis en vej i sin helhed ændrer vejnavn, skal  

 vejen beholde sin oprindeligt fastsatte vejkode og oprettelsesdato.
Hvis en  

 del af en vej ændrer navn, således at der oprettes et nyt vejnavn  

 og en ny vejkode, skal den nye vej registreres med samme oprettelsesdato som  

 den oprindelige vej.
 § 6. Vejkoder i intervallet 0001-9899  

 udgør, sammen med Indenrigs- og Sundhedsministeriets trecifrede  

 kommunekode, den entydige identifikation af de egentlige vejnavne i CPR's  

 vejregister og må ikke ændres.
Stk. 2. Alle kommuner skal have mindst en vejkode i  

 intervallet 9900 - 9939. Disse vejkoder må kun benyttes til »veje« til  

 personer, der er omfattet af kapitel 4 i Indenrigsministeriets  

 cirkulære om folkeregistrering.
Vejkoderne 9940 og opefter må kun  

 anvendes efter Indenrigs- og Sundhedsministeriets nærmere  

 bestemmelse.
 § 7. Vejnavne skal registreres fuldt ud indenfor  

 vejnavnefeltets 40 positioner, sådan som det er fastsat af  

 kommunalbestyrelsen, jf. Økonomi- og Erhvervsministeriets  

 cirkulære om adresser, dvs. uden yderligere forkortelser eller  

 omskrivninger og med brug af de korrekte karakterer og specialtegn.
 Stk. 2. Vejadresseringsnavne skal registreres fuldt ud  

 indenfor feltets 20 positioner, sådan som det er fastsat af  

 kommunalbestyrelsen.
 § 8. For veje med vejkoder i intervallet 9900 -  

 9939 må vejnavn og vejadresseringsnavn kun indeholde en af  

 følgende angivelser:
 1)	Kommunenavnet samt evt. et nummer.
 2)	Teksten KOMMUNEKONTORET samt evt. et nummer.
 3)	Teksten FOLKEREGISTRET samt evt. et nummer.
 4)	Teksten UDEN FAST BOPÆL samt evt. et nummer.
 5)	Teksten UKENDT ADRESSE samt evt. et nummer.
 § 9. For veje, der starter og/eller  

 fortsætter i en anden kommune, skal kommunalbestyrelsen registrere  

 den pågældende kommunes navn samt vejens navn i denne kommune,  

 således at det af vejregistret kan ses, at vejen fysisk krydser  

 kommunegrænser.
Kapitel 4 Vejdistrikter § 10. For hver vej skal kommunalbestyrelsen  

 registrere vejdistrikt, postnummer, sogn og valgdistrikt.
§ 11. For alle veje, som danner grundlag for  

 adresser, registreres husnummerintervaller for den lige såvel  

 som for den ulige vejside.
Husnummerintervaller fastsættes enten som  

 husnummerinterval A eller husnummerinterval B, jf. stk. 2 og 3.
 Stk.2. Husnummerinterval A skal i den ulige vejside begynde med 001  

 og slutte med 999 Z og i den lige vejside begynde med 002 og slutte med 998 Z  

 .
 Stk. 3. Husnummerinterval B fastsættes således, at  

 det starter med det faktisk laveste husnummer, inklusive evt. bogstav, og  

 slutter med det faktisk højeste husnummer, inklusive evt. bogstav.
 Stk.4. For vejnavne der løber gennem flere administrative  

 distrikter, registreres flere husnummerintervaller svarende til de  

 pågældende adressers beliggenhed indenfor de administrative  

 inddelinger.
 Stk. 5. For vejnavne der krydser kommunegrænser,  

 må der kun registreres husnummerintervaller svarende til de adresser,  

 der er beliggende indenfor kommunegrænsen.
 Stk. 6. For vejnavne med vejkoder i intervallet 9900-9999 og  

 for vejnavne, som ikke danner grundlag for adresser, f.eks. stier, broer m.v.  

 registreres der kun husnummerinterval for den lige vejside, som skal begynde  

 og slutte med »blank«.
§ 12. Bynavne som er fastsat efter reglerne  

 i Økonomi- og Erhvervsministeriets cirkulære om adresser, skal  

 registreres fuldt ud indenfor feltets 34 positioner, sådan som navnet  

 er fastsat af kommunalbestyrelsen, dvs. uden yderligere forkortelser eller  

 omskrivninger.
Når et bynavn registreres for mere end et vejnavn eller  

 husnummerinterval, skal den samme stavemåde anvendes.
 § 13. Kommunalbestyrelsen skal indrapportere  

postnummer i interval(ler) for alle veje.
 Stk. 2. For vejkoder i intervallet 9900 - 9939 skal  

 postnummeret registreres med følgende værdi: 9999 Ukendt.
 Stk. 3. Der kan dog for en vej i intervallet 9900 - 9939  

 registreres et korrekt postnummer.
 § 14. Kommunalbestyrelsen skal indrapportere  

sogn i interval(ler) for alle veje.
Stk. 2. For vejkoder i intervallet 9900   9999 kan Indenrigs-  

 og Sundhedsministeriet fastsætte sognekoden.
Indtil dette sker,  

 registreres denne med følgende værdi: 9999 Ukendt.
 § 15. Komunalbestyrelsen skal indrapportere  

 valgdistrikt i interval(ler) for alle veje. Øvrige distrikter i  

 vejregistret indrapporteres efter behov.
Kapitel 5 Vejtekstfelter § 16. Kommunalbestyrelsen kan benytte  

 vejtekstfelter til at knytte en tekst til en vejdistriktskode.
 Stk. 2. Vejtekstfelter kan indrapporteres til følgende  

 distrikter:
 1)	Valg.
 2)	Skole.
 3)	Varmeplanlægning.
 4)	Social.
 5)	Evakuering.
 6)	Befolkningsprognose.
 7)	Byfornyelse.
 8)	Diverse distrikter.
 Stk. 3. Tekstfelter til valgdistrikter skal  

 indrapporteres til CPR for alle de valgdistrikter, som kommunen er opdelt  

 i.
 Stk. 4. Tekstfelter til øvrige distrikter kan  

 indrapporteres til CPR efter behov.
Kapitel 6 Boligregistret § 17. Kommunalbestyrelsen skal opdatere CPR's  

 boligregister med oplysningerne i stk. 2 - 3, som ikke modtages  

 maskinelt fra BBR.
 Stk. 2. Kommunalbestyrelsen skal indrapportere følgende  

 koder til CPR's boligregister:
 1)	Boligtypekode 6 (beboet adresse), hvis det ikke er en godkendt  

 bolig, der findes i BBR, og der er personer registreret på  

 »boligen«.
 2)	Boligtypekode 9 (godkendt tom bolig), hvis kommunalbestyrelsen har  

 godkendt, at boligen er uden krav om persontilmelding, f.eks. når et  

 firma ejer en lejlighed og låner denne ud til kunder/medarbejdere  

 på besøg.
Stk. 3. Hvis der ønskes knyttet et gårdnavn,  

 stednavn m.v. til en bolig, skal dette indrapporteres som lokalitet  

 til CPR's boligregister.
Oplysning om lokalitet benyttes som en del af  

 adresseringen til borgerne.
Kapitel 7 Ikrafttræden m.v.
 § 18. Indenrigs- og Sundhedsministeren kan i  

 ganske særlige tilfælde, f.eks. ved sammenlægning af  

 kommuner, tillade fravigelser fra bestemmelserne i cirkulæret i en  

 kortere overgangsperiode.
 § 19. Cirkulæret træder i kraft 1.  

 januar 2003.
 Stk. 2. Cirkulære nr. 28 af 20. februar 1995 om  

 ajourføring og drift af CPR's vej- og boligregister ophæves.
 Stk. 3. I kommuner, hvor der er oprettet vejkoder på  

 9940 og opefter, skal kommunalbestyrelsen inden en måned efter  

 cirkulærets ikrafttræden ændre sådanne koder til  

 vejkoder i intervallet 9900 til 9939.
