Krav om ventilationsanlæg i børnehave.
CO2 indhold i luft var ikke  

 eneste faktor, men såvel Arbejdstilsynets som kommunens målinger viste der  

 var problemer.
Ministeriet fastholdt derfor afgørelsen.
 Arbejdsministeriet har i dag skrevet således til xxx Kommune:
 I skrivelse af 3. juni 1992 har A Kommune klaget over Direktoratet for  

 Arbejdstilsynets afgørelse af 13. maj 1992 om indeklima i børnehaven B.
Klagens indhold Det anføres bl.a. til støtte for klagen, at de CO2-værdier, som kommunens  

 tekniske forvaltning har målt, ikke overskrider de tilladelige 0,20 %  

 CO2-værdier.
Sagens forløb Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen i øvrigt, at kreds xxx  

 amt i tilsynsrapport af 14. januar 1992 afgiver påbud om, at der skal træffes  

 foranstaltninger som sikrer, at sundhedsskadelige og generende påvirkninger  

 fra indeklimaet ophører.
I skrivelse af 6. februar 1992 beskriver kommunens ejendomsafdeling  

 målinger af CO2, som er foretaget i børnehaverne B og C.
Afdelingen oplyser  

 desuden, at det vil være forbundet med store vanskeligheder at etablere  

 ventilationsanlæg i institutionerne.
 I skrivelse af 17. februar 1992 indbringer A Kommune påbudet for  

 direktoratet.
 I forbindelse med klagen til direktoratet oplyser kredsen i skrivelse af  

 10. marts følgende:
 - børnehaven er indrettet i stueetagen i eksisterende etagebyggeri, hvor 3  

 lejligheder er slået sammen.
 - institutionerne er ikke forsynet med mekanisk ventilation.
 - både den subjektive oplevelse af rumluften og CO2-målingerne siger, at  

 forholdene er utilfredsstillende.
 - den naturlige ventilation er begrænset på grund af tætte vinduer og  

 døre.
 - ventilationen har muligvis været tilstrækkelig til en familie på 2 til 5  

 personer, men kredsen finder det indlysende, at den ikke er tilstrækkelig til  

 en gruppe på 20 børn og 3 voksne.
 På baggrund af kredsens oplysninger fastholder direktoratet i skrivelserne  

 af 21. april og 13. maj 1992 påbudet.
 I forbindelse med klagen til Arbejdsministeriet har kredsen oplyst, at der  

 ikke er sket ændringer i de beskrevne forhold.
Direktoratet har oplyst, at Pædagogisk Kartels repræsentant i kommunerne,  

 hvor børnehaverne er beliggende har foretaget målinger af CO2-indholdet i  

 rumluften.
Målingerne viser værdier på henholdsvis 0,33 og 0,34 % CO2.  

 Kredsen deltog i besøget og vurderer, at målingerne er korrekt udført.
Disse  

 målinger er foretaget ved middagstid, hvor forholdene erfaringsmæssigt er  

 mest kritiske.
 Kommunen har senere foretaget to målinger sidst på eftermiddagen, som  

 viste 0,18 og 0,20 % CO2. Der var henholdsvis 6 børn og voksne og 14 børn og  

 3 voksne tilstede ved kommunens målinger.
Direktoratet har endvidere oplyst, at luftens indhold af CO2 i rum, hvor  

 der opholder sig mange mennesker, kan betragtes som indikator for  

 ventilationens effektivitet.
Af denne grund benytter direktoratet sådanne  

 målinger til at bedømme ventilation.
Denne anses som værende tilstrækkelig  

 effektiv, når CO2-indholdet under normale forhold kun overstiger 0,2 14 i  

 korte perioder, jf.
AT-meddelelse nr. 1.01.8 om ventilation.
Det er altså  

 ikke CO2- indholdet i sig selv, der har betydning, men dets indikation af  

 ventilationens effektivitet.
Arbejdstilsynet gør opmærksom på, at CO2-værdierne stiger kraftigt om  

 formiddagen for at nå et maksimum lige før frokost.
I forbindelse med  

 frokosten luftes der ud, hvorved værdien falder markant.
Efter frokost stiger  

 værdien igen, men når kun sjældent samme højder som før frokost.
Derfor  

 findes forskellen mellem kommunens og de af kredsen overvågede malinger ikke  

 overraskende.
Særlig ikke da en af kommunens målinger er foretaget med et  

 meget begrænset antal børn tilstede.
 Det er på baggrund af både kredsens og kommunens målinger direktoratets  

 opfattelse, at ventilationen i institutionen er utilstrækkelig.
 På denne baggrund har direktoratet indstillet, at direktoratets afgørelse  

 1992 fastholdes, således at der træffes foranstaltninger, som sikrer, at  

 sundhedsskadelige og generende påvirkninger fra indeklimaet ophører.
Arbejdsmiljørådets indstilling Klagen har i henhold til arbejdsmiljølovens § 66, stk. 1, nr. 4, været  

 forelagt Arbejdsmiljørådet, der tiltræder direktoratets indstilling.
Arbejdsministeriets afgørelse Arbejdsministeriet skal i den anledning meddele, at man tiltræder  

 direktoratets afgørelse af 13. maj 1992, således at der skal træffes  

 foranstaltninger, som sikrer, at sundhedsskadelige og generende påvirkninger  

 fra indeklimaet ophører.
Der henvises til § 13, nr. 15 i lov om almindelig  

 arbejderbeskyttelse, jf. § 2 stk. 1 i Arbejdsministeriets bekendtgørelse nr.  

 611 af 18. december 1985 om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden.
 Foranstaltninger til imødekommelse af påbudet skal være tilendebragt  

 senest 1. marts 1992.
Arbejdsministeriets begrundelse Der er i afgørelsen lagt vægt på, at ventilationen pa baggrund af såvel  

 kredsens som kommunens målinger findes at være utilstrækkelig.
P.
M.
V.
E.
B.
