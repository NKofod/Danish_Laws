Nr LSF 120 Forslag til Lov om ændring af lov om buskørsel Fremsat af trafikministeren (Knud Østergaard) den 17. januar 1990 Vedtaget ved tredjebehandling den 30. maj 1990 Lov nr. 364 af 06/06/1990 § 1 I lov nr. 115 af 29. marts 1978 om buskørsel, som ændret ved lov nr. 192  

 af 29. marts 1989, foretages følgende ændringer:
 1. § 1 affattes således:
»§ 1. Den, der udfører erhvervsmæssig personbefordring med et  

 dansk indregistreret motorkøretøj, indrettet til befordring af flere end 9  

 personer, føreren medregnet, skal have tilladelse hertil af  

 Persontrafikrådet.
Der kan gives en ansøger flere tilladelser, der gælder for  

 et tidsrum af indtil 8 år.
 Stk. 2. Udføres der rutekørsel, jf. § 2, eller den i § 11, stk. 1,  

 nævnte kørsel, kræves der tillige tilladelse i henhold til § 3 eller § 11.
 Stk. 3. Udføres der almindelig rutekørsel, jf. § 2, stk. 2, gælder  

 kravet i stk. 2 uanset motorkøretøjets størrelse.
Stk. 4. Undtaget fra kravet i stk. 2 er kørsel, der inden for de i  

 § 3, nr. 1-2, nævnte områder udføres af eller for den tilladelsesudstedende  

 myndighed.
Det samme gælder kørsel inden for de i § 3, nr. 3, nævnte områder,  

 såfremt de berørte myndigheder er enige om kørslen eller Persontrafikrådet  

 har godkendt denne.
Stk. 5. Erhvervsmæssig personbefordring, der udelukkende udføres  

 inden for dansk område med et motorkøretøj, der er indregistreret i udlandet,  

 kan alene udføres i henhold til international aftale eller regler fastsat af  

 trafikministeren.« 2. § 4 affattes således:
» § 4. Ved afgørelsen af, hvorvidt der kan gives tilladelse  

 til rutekørsel, skal der tages hensyn til, om behovet for kørslen er dækket  

 eller vil kunne dækkes ved anvendelse af bestående kollektive  

 trafikforbindelser.« 3. § 5, stk. 4, ophæves, og i stedet indsættes:
» Stk. 4. Passagerer, der ikke foreviser gyldig billet eller  

 kort, kan afkræves kontrolafgift og ekspeditionsgebyr.
Der er udpantningsret  

 for kontrolafgift og gebyr.
Stk. 5. Passagerer, der ikke er i besiddelse af gyldig billet  

 eller kort, har pligt til på forlangende at forevise legitimation med henblik  

 på at fastslå vedkommendes identitet.« 4. § 6, stk. 1 og 2, affattes således:
 »Meddelelse om de af en kommunalbestyrelse udfærdigede tilladelser  

 til rutekørsel indsendes samtidig med tilladelsernes udfærdigelse til  

 amtsrådet.
Stk. 2. Amtsrådet kan ud fra hensynet til samordningen af  

 trafikbetjeningen i området kræve de af kommunalbestyrelsen fastsatte vilkår  

 for tilladelsen ændret.
Amtsrådet kan ligeledes kræve ændringer i den kørsel,  

 der udføres af eller for kommunalbestyrelsen.« 5. § 10 affattes således:
»§ 10. Turist- og bestillingskørsel kan udføres af den, der  

 har tilladelse i henhold til § 1, stk. 1. Tilladelsen meddeles på nærmere af  

 Persontrafikrådet fastsatte vilkår for virksomhedens udøvelse.« 6. Overskriften til kapitel 4 affattes således:
 »Betingelser for meddelelse af tilladelse«.
 7. §§ 12-13 affattes således:
»§ 12. Tilladelse i henhold til § 1, stk. 1, kan meddeles  

 personer, der 1) har dansk indfødsret, 2) har bopæl her i landet, 3) ikke er umyndiggjort eller under lavværgemål, 4) hverken har anmeldt betalingsstandsning eller er under konkurs, 5) har økonomisk grundlag for at drive virksomheden forretningsmæssigt  

 forsvarligt, 6) ikke er dømt for strafbart forhold, der begrunder en nærliggende fare  

 for misbrug af adgangen til at udføre vognmandsvirksomhed, jf. borgerlig  

 straffelovs § 78, stk. 2, 7) i faglig henseende er kvalificeret til at drive vognmandsvirksomhed og 8) i øvrigt gør det antageligt, at de vil kunne udøve denne på forsvarlig  

 måde og i overensstemmelse med god skik inden for branchen.
 Stk. 2. Kravet i stk. 1 om indfødsret og bopæl i Danmark  

 bortfalder i det omfang, dette følger af international aftale eller regler  

 fastsat af trafikministeren.
 § 13. Tilladelse i henhold til § 1, stk. 1, kan meddeles  

 aktieselskaber eller anpartsselskaber, når selskabet opfylder betingelserne i  

 § 12, stk. 1, nr. 4, 5 og 8.
Stk. 2. Selskabet skal have ansat en godkendt ansvarlig leder, der  

 faktisk og vedvarende skal forestå virksomhedens buskørsel.
Denne skal  

 opfylde betingelserne i § 12, stk. 1, nr. 1-4 og 6-8, jf. stk. 2.
Stk. 3. Der kan under de i stk. 1 og 2 nævnte betingelser meddeles  

 tilladelse til andre her i landet hjemmehørende selskaber med begrænset  

 ansvar, kommanditselskaber, interessentskaber, foreninger, fonde og andre  

 selvejende institutioner.
Der kan ligeledes meddeles tilladelse til  

 offentlige myndigheder og virksomheder.
Stk. 4. Filialer af udenlandske selskaber m.v. af den i stk. 1 og  

 3 nævnte art kan meddeles tilladelse, såfremt dette følger af international  

 aftale eller regler fastsat af trafikministeren.« 8. Efter § 13 indsættes:
»Kapitel 4 a Tilbagekaldelse og bortfald af tilladelser m.v.« 9. §§ 14-16 affattes således:
 » § 14. Den myndighed, der har givet tilladelsen kan  

 tilbagekalde denne, hvis indehaveren eller den, der optræder i virksomhedens  

 interesse, groft eller gentagne gange har overtrådt vilkårene for  

 tilladelsen, jf. § 5, stk. 2 og 3, § 10 og § 11, stk. 2, bestemmelserne i  

 denne lov eller forskrifter udstedt i medfør af loven.
Stk. 2. Det samme gælder, såfremt betingelsen i § 12, stk. 1, nr.  

 8, eller § 13, jf. § 12, stk. 1, nr. 8, for meddelelse af tilladelse ikke  

 længere er til stede.
For så vidt tilladelsen er udstedt i henhold til § 1,  

 stk. 1, kan den tilbagekaldes på tid fra 1-5 år eller indtil videre.
 Stk. 3. Godkendelse som ansvarlig leder efter § 13, stk. 2, kan  

 ligeledes tilbagekaldes efter stk. 1 og 2.
 § 15. En afgørelse efter § 14, stk. 2, og § 14, stk. 3, jf. stk.  

 2, kan af den, afgørelsen vedrører, forlanges indbragt for domstolene.  

 Anmodning herom skal inden 4 uger efter, at afgørelsen er meddelt den  

 pågældende, fremsættes over for den myndighed, der har truffet afgørelsen.  

 Myndigheden anlægger sag mod den pågældende i den borgerlige retsplejes  

 former.
 Stk. 2. Bestemmelsen i stk. 1 gælder også, såfremt vedkommende  

 myndighed bestemmer, at tilladelsen ikke kan fornys på grund af, at ansøgeren  

 ikke længere opfylder betingelsen i § 12, stk. 1, nr. 8, eller i § 13, jf. §  

 12, stk. 1, nr. 8.
Stk. 3. Anmodning om sagsanlæg har opsættende virkning, men retten  

 kan ved kendelse bestemme, at den pågældende under sagens behandling ikke må  

 udøve den virksomhed, tilladelsen eller godkendelsen vedrører.
Hvis  

 tilbagekaldelsen findes lovlig ved dommen, kan det i denne bestemmes, at anke  

 ikke har opsættende virkning.
Stk. 4. En tilbagekaldelse efter § 14, stk. 2, og § 14, stk. 3,  

 jf. stk. 2, kan for så vidt tilladelsen er givet i henhold til § 1, stk. 1,  

 til enhver tid efter ansøgning ophæves af den myndighed, der har truffet  

 afgørelsen.
En ansøgning herom kan dog kun indgives med 1 års mellemrum.
Hvis  

 ansøgningen afslås, kan ansøgeren forlange afgørelsen prøvet ved domstolene,  

 såfremt tilbagekaldelsen er sket indtil videre og der er forløbet mindst 5 år  

 efter tilbagekaldelsen og mindst 2 år efter, at ophævelse senest er nægtet  

 ved dom.
Stk. 1, 2. og 3. pkt., finder tilsvarende anvendelse.
 § 16. Tilladelsen eller godkendelsen bortfalder, hvis indehaveren  

 af en tilladelse eller godkendelse afgår ved døden eller ophører med at  

 opfylde betingelserne i § 12, stk. 1, nr. 1-4, eller § 13, jf. § 12, stk. 1,  

 nr. 1-4.
Stk. 2. Efter anmeldelse inden 14 dage til den myndighed, der har  

 givet tilladelsen, kan et dødsbo, en ægtefælle, der sidder i uskiftet bo, en  

 skyldner, der har anmeldt betalingsstandsning, et konkursbo eller en værge  

 for en umyndiggjort midlertidigt få tilladelse til at fortsætte virksomheden  

 med henblik på afvikling, afhændelse eller lignende.
Adgangen hertil gælder  

 kun indtil seks måneder fra dødsfaldet, betalingsstandsningens anmeldelse,  

 konkursdekretets afsigelse eller umyndiggørelsen.
I særlige tilfælde kan  

 fristen forlænges.« 10. I § 17 indsættes som nyt stk. 2:
»Stk. 2. Der kan ske tilbageholdelse af et motorkøretøj, såfremt der  

 udføres buskørsel i strid med lovgivningen.« 11. Efter § 17 indsættes:
»Kapitel 4 b Fælles regler«.
 12. § 18 affattes således:
»§ 18. Trafikministeren kan fastsætte regler om 1) anvendelse eller gennemførelse af De Europæiske Fællesskabers  

 forordninger og direktiver om buskørsel med motorkøretøjer samt af  

 tilsvarende aftaler med andre lande, 2) undtagelse fra kravet om tilladelse, 3) ansøgningers indhold samt om de økonomiske og faglige krav, en ansøger  

 skal opfylde, 4) fremgangsmåden ved udstedelse af tilladelser, herunder om høring af  

 myndigheder og organisationer, 5) gebyr for behandling af ansøgninger og for meddelelse af tilladelse og  

 godkendelse samt 6) afmærkning af køretøjer og kontrolforanstaltninger, herunder for den  

 kørsel, der er undtaget fra kravet om tilladelse.
 Stk. 2. Der er udpantningsret for gebyrer efter stk. 1, nr. 5.
 Stk. 3. Indehaveren af en tilladelse skal følge de bestemmelser om  

 løn- og arbejdsvilkår for chauffører, der findes i de pågældende kollektive  

 overenskomster.
 Stk. 4. Tilladelsen skal udnyttes af den virksomhed, der har  

 opnået denne, og den kan hverken helt eller delvis overgå til andre.
Stk. 5. Offentlige myndigheder skal efter anmodning give  

 Direktoratet for Vejtransport enhver oplysning om motorkøretøjers  

 registreringsforhold.« 13. I § 21 ændres i stk. 1 »Turistvognmændenes  

 Landsorganisation« til: »Turistvognmændenes Landsforening«, og  

 efter stk. 3 indsættes som nyt stk. 4:
»Stk. 4. Direktoratet for Vejtransport fungerer som sekretariat for  

 Persontrafikrådet.
Trafikministeren kan efter aftale med Persontrafikrådet  

 fastsætte regler om, at direktoratet bemyndiges til at træffe afgørelse efter  

 loven.
Ministeren kan herunder bestemme, at afgørelser, der er truffet af  

 direktoratet, ikke kan indbringes for højere administrativ myndighed.
Sådanne  

 bestemmelser er ikke til hinder for, at Persontrafikrådet på eget initiativ  

 kan tage en afgørelse, der er truffet af direktoratet, op til nærmere  

 undersøgelse og afgørelse.« 14. § 22 affattes således:
» § 22. Medmindre højere straf er forskyldt efter anden  

 lovgivning, straffes med bøde den, der 1) overtræder § 1, stk. 1, 2, 3 og 5, § 13, stk. 2, 1. pkt., § 17, stk. 1,  

 eller § 18, stk. 3 og 4, 2) overtræder vilkår, der er fastsat i en tilladelse eller godkendelse i  

 henhold til loven eller forskrifter, der er udstedt i medfør af denne, 3) overtræder bestemmelser, der er indeholdt i De Europæiske Fællesskabers  

 forordninger om buskørsel.
 Stk. 2. I forskrifter, der fastsættes i medfør af loven, kan der  

 fastsættes straf af bøde for overtrædelse af bestemmelserne i forskrifterne.
Stk. 3. Er en overtrædelse begået af et aktieselskab,  

 anpartsselskab eller lignende, kan der pålægges selskabet som sådant  

 bødeansvar.
Er overtrædelsen begået af staten, Hovedstadsområdets  

 Trafikselskab, en kommune eller et kommunalt fællesskab, der er omfattet af §  

 60 i lov om kommunernes styrelse, kan der pålægges staten, selskabet,  

 kommunen eller det kommunale fællesskab bødeansvar.« § 2 Stk. 1. Loven træder i kraft den 1. juni 1990.
 Stk. 2. Den, der har tilladelse til erhvervsmæssig  

 personbefordring med de i § 1, stk. 1, nævnte motorkøretøjer eller udfører  

 denne virksomhed for offentlige myndigheder eller selskaber, har efter  

 ansøgning, der skal indgives senest 1. september 1990, krav på et antal  

 tilladelser i henhold til § 1, stk. 1, svarende til antallet af nævnte  

 køretøjer, vedkommende har indregistreret eller ejer ved lovens ikrafttræden.  

 Tilladelsen kan begrænses til at omfatte den kørsel, vedkommende har  

 tilladelse til eller udfører.
Oprindeligt fremsat forslag § 1.
 I lov nr. 115 af 29. marts 1978 om buskørsel, som ændret ved lov nr. 192  

 af 29. marts 1989, foretages følgende ændringer:
 1. § 1 affattes således:
»§ 1. Den, der udfører erhvervsmæssig personbefordring med et dansk  

 indregistreret motorkøretøj, indrettet til befordring af flere end 9  

 personer, føreren medregnet, skal have tilladelse hertil af  

 Persontrafikrådet.
Der kan gives en ansøger flere tilladelser, der gælder for  

 et tidsrum af indtil 8 år.
 Stk. 2. Udføres der rutekørsel, jf. § 2, eller den i § 11, stk. 1, nævnte  

 kørsel, kræves der tillige tilladelse i henhold til § 3 eller § 11.
 Stk. 3. Udføres der almindelig rutekørsel, jf. § 2, stk. 2, gælder kravet  

 i stk. 2 uanset motorkøretøjets størrelse.
Stk. 4. Undtaget fra kravet i stk. 2 er kørsel, der inden for de i § 3,  

 nr. 1-2, nævnte områder udføres af eller for den tilladelsesudstedende  

 myndighed.
Det samme gælder kørsel inden for de i § 3, nr. 3, nævnte områder,  

 såfremt de berørte myndigheder er enige om kørslen, eller Persontrafikrådet  

 har godkendt denne.
Stk. 5. Erhvervsmæssig personbefordring, der udelukkende udføres inden for  

 dansk område med et motorkøretøj, der er indregistreret i udlandet, kan alene  

 udføres i henhold til international aftale eller regler fastsat af  

 trafikministeren.« 2. § 4 affattes således:
» § 4. Ved afgørelsen af, hvorvidt der kan gives tilladelse  

 til rutekørsel, skal der tages hensyn til, om behovet for kørslen er dækket  

 eller vil kunne dækkes ved anvendelse af bestående kollektive  

 trafikforbindelser.« 3. § 5, stk. 4, ophæves og i stedet indsættes:
» Stk. 4. Passagerer, der ikke foreviser gyldig billet eller  

 kort, kan afkræves kontrolafgift og ekspeditionsgebyr.
Der er udpantningsret  

 for kontrolafgift og gebyr.
Stk. 5. Passagerer, der ikke er i besiddelse af gyldig billet eller kort,  

 har pligt til på forlangende at forevise legitimation med henblik på at  

 fastslå vedkommendes identitet.« 4. § 6, stk. 1 og 2, affattes således:
 »§ 6. Meddelelse om de af en kommunalbestyrelse udfærdigede  

 tilladelser til rutekørsel indsendes samtidig med tilladelsernes udfærdigelse  

 til amtsrådet.
Stk. 2. Amtsrådet kan ud fra hensynet til samordningen af  

 trafikbetjeningen i området kræve de af kommunalbestyrelsen fastsatte vilkår  

 for tilladelsen ændret.
Amtsrådet kan ligeledes kræve ændringer i den kørsel,  

 der udføres af eller for kommunalbestyrelsen.« 5. § 10 affattes således:
»§ 10. Turist- og bestillingskørsel kan udføres af den, der har  

 tilladelse i henhold til § 1, stk. 1. Tilladelsen meddeles på nærmere af  

 Persontrafikrådet fastsatte vilkår for virksomhedens udøvelse.« 6. Overskriften til kapitel 4 affattes således:
»Betingelser for meddelelse af tilladelse.« 7. §§ 12-13 affattes således:
»§ 12. Tilladelse i henhold til § 1, stk. 1, kan meddeles personer,  

 der 1) har dansk indfødsret, 2) har bopæl her i landet, 3) ikke er umyndiggjort eller under lavværgemål, 4) hverken har anmeldt betalingsstandsning eller er under konkurs, 5) har økonomisk grundlag for at drive virksomheden forretningsmæssigt  

 forsvarligt, 6) ikke er dømt for strafbart forhold, der begrunder en nærliggende fare  

 for misbrug af adgangen til at udføre vognmandsvirksomhed, jf. borgerlig  

 straffelovs § 78, stk. 2, 7) i faglig henseende er kvalificeret til at drive vognmandsvirksomhed, og 8) i øvrigt gør det antageligt, at de vil kunne udøve denne på forsvarlig  

 måde og i overensstemmelse med god skik inden for branchen.
 Stk. 2. Kravet i stk. 1 om indfødsret og bopæl i Danmark bortfalder i det  

 omfang, dette følger af international aftale eller regler fastsat af  

 trafikministeren.
 § 13. Tilladelse i henhold til § 1, stk. 1, kan meddeles aktieselskaber  

 eller anpartsselskaber, når selskabet opfylder betingelserne i § 12, stk. 1,  

 nr. 4, 5 og 8.
Stk. 2. Selskabet skal have ansat en godkendt ansvarlig leder, der faktisk  

 og vedvarende skal forestå virksomhedens buskørsel.
Denne skal opfylde  

 betingelserne i § 12, stk. 1, nr. 1-4 og 6-8, jf. stk. 2.
Stk. 3. Der kan under de i stk. 1 og 2 nævnte betingelser meddeles  

 tilladelse til andre her i landet hjemmehørende selskaber med begrænset  

 ansvar, kommanditselskaber, interessentskaber, foreninger, fonde og andre  

 selvejende institutioner.
Der kan ligeledes meddeles tilladelse til  

 offentlige myndigheder og virksomheder.
Stk. 4. Filialer af udenlandske selskaber m.v. af den i stk. 1 og 3 nævnte  

 art kan meddeles tilladelse, såfremt dette følger af international aftale  

 eller regler fastsat af trafikministeren.« 8. Efter § 13 indsættes:
 »Kapitel 4 a.
Tilbagekaldelse og bortfald af tilladelser m.v.« 9. §§ 14-16 affattes således:
 » § 14. Den myndighed, der har givet tilladelsen kan  

 tilbagekalde denne, hvis indehaveren eller den, der optræder i virksomhedens  

 interesse, groft eller gentagne gange har overtrådt vilkårene for  

 tilladelsen, jf. § 5, stk. 2 og 3, § 10 og § 11, stk. 2, bestemmelserne i  

 denne lov eller forskrifter udstedt i medfør af loven.
Stk. 2. Det samme gælder, såfremt betingelsen i § 12, stk. 1, nr. 8, eller  

 § 13, jf. § 12, stk. 1, nr. 8, for meddelelse af tilladelse ikke længere er  

 til stede.
For så vidt tilladelsen er udstedt i henhold til § 1, stk. 1, kan  

 den tilbagekaldes på tid fra 1-5 år eller indtil videre.
 Stk. 3. Godkendelse som ansvarlig leder efter § 13, stk. 2, kan ligeledes  

 tilbagekaldes efter stk. 1 og 2.
§ 15. En afgørelse efter § 14, stk. 2, og § 14, stk. 3, jf. stk. 2, kan af  

 den, afgørelsen vedrører, forlanges indbragt for domstolene.
Anmodning herom  

 skal inden 4 uger efter, at afgørelsen er meddelt den pågældende, fremsættes  

 over for den myndighed, der har truffet afgørelsen.
Myndigheden anlægger sag  

 mod den pågældende i den borgerlige retsplejes former.
 Stk. 2. Bestemmelsen i stk. 1 gælder også, såfremt vedkommende myndighed  

 bestemmer, at tilladelsen ikke kan fornys på grund af, at ansøgeren ikke  

 længere opfylder betingelsen i § 12, stk. 1, nr. 8, eller i § 13, jf. § 12,  

 stk. 1, nr. 8.
Stk. 3. Anmodning om sagsanlæg har opsættende virkning, men retten kan ved  

 kendelse bestemme, at den pågældende under sagens behandling ikke må udøve  

 den virksomhed, tilladelsen eller godkendelsen vedrører.
Hvis  

 tilbagekaldelsen findes lovlig ved dommen, kan det i denne bestemmes, at anke  

 ikke har opsættende virkning.
Stk. 4. En tilbagekaldelse efter § 14, stk. 2, og § 14, stk. 3, jf. stk.  

 2, kan for så vidt tilladelsen er givet i henhold til § 1, stk. 1, til enhver  

 tid efter ansøgning ophæves af den myndighed, der har truffet afgørelsen.
En  

 ansøgning herom kan dog kun indgives med 1 års mellemrum.
Hvis ansøgningen  

 afslås, kan ansøgeren forlange afgørelsen prøvet ved domstolene, såfremt  

 tilbagekaldelsen er sket indtil videre, og der er forløbet mindst 5 år efter  

 tilbagekaldelsen og mindst 2 år efter, at ophævelse senest er nægtet ved dom.  

 Stk. 1, 2. og 3. pkt., finder tilsvarende anvendelse.
 § 16. Tilladelsen eller godkendelsen bortfalder, hvis indehaveren af en  

 tilladelse eller godkendelse afgår ved døden eller ophører med at opfylde  

 betingelserne i § 12, stk. 1, nr. 1-4, eller § 13, jf. § 12, stk. 1, nr. 1-4.
Stk. 2. Efter anmeldelse inden 14 dage til den myndighed, der har givet  

 tilladelsen, kan et dødsbo, en ægtefælle, der sidder i uskiftet bo, en  

 skyldner, der har anmeldt betalingsstandsning, et konkursbo eller en værge  

 for en umyndiggjort midlertidigt få tilladelse til at fortsætte virksomheden  

 med henblik på afvikling, afhændelse eller lignende.
Adgangen hertil gælder  

 kun indtil seks måneder fra dødsfaldet, betalingsstandsningens anmeldelse,  

 konkursdekretets afsigelse eller umyndiggørelsen.
I særlige tilfælde kan  

 fristen forlænges.« 10. I § 17 indsættes som nyt stk. 2:
» Stk. 2. Der kan ske tilbageholdelse af et motorkøretøj,  

 såfremt der udføres buskørsel i strid med lovgivningen.« 11. Efter § 17 indsættes:
 »Kapitel 4b.
Fælles regler« 12. § 18 affattes således:
»§ 18. Trafikministeren kan fastsætte regler om 1) anvendelse eller gennemførelse af De europæiske Fællesskabers  

 forordninger og direktiver om buskørsel med motorkøretøjer samt af  

 tilsvarende aftaler med andre lande, 2) undtagelse fra kravet om tilladelse, 3) ansøgningers indhold samt om de økonomiske og faglige krav, en ansøger  

 skal opfylde, 4) fremgangsmåden ved udstedelse af tilladelser, herunder om høring af  

 myndigheder og organisationer, 5) gebyr for behandling af ansøgninger og for meddelelse af tilladelse og  

 godkendelse samt 6) afmærkning af køretøjer og kontrolforanstaltninger, herunder for den  

 kørsel, der er undtaget fra kravet om tilladelse.
 Stk. 2. Der er udpantningsret for gebyrer efter stk. 1, nr. 5.
 Stk. 3. Indehaveren af en tilladelse skal følge de bestemmelser om løn- og  

 arbejdsvilkår for chauffører, der findes i de pågældende kollektive  

 overenskomster.
 Stk. 4. Tilladelsen skal udnyttes af den virksomhed, der har opnået denne,  

 og den kan hverken helt eller delvis overgå til andre.
Stk. 5. Offentlige myndigheder skal efter anmodning give Direktoratet for  

 Vejtransport enhver oplysning om motorkøretøjers registreringsforhold.« 13. I § 20 indsættes som nyt stk. 2:
» Stk. 2. De i § 1, stk. 1, nævnte køretøjer, der benyttes til  

 almindelig rutekørsel inden for landets grænser og registreres første gang  

 den 1. januar 1991 eller senere, skal være forsynet med udstyr, herunder  

 løfteanordning, således at køretøjet kan benyttes af kørestolsbrugere.« 14. I § 21 ændres i stk. 1, »Turistvognmændenes  

 Landsorganisation« til: »Turistvognmændenes Landsforening«, og  

 der indsættes som nyt stk. 4:
» Stk. 4. Direktoratet for Vejtransport fungerer som  

 sekretariat for Persontrafikrådet.
Trafikministeren kan efter aftale med  

 Persontrafikrådet fastsætte regler om, at direktoratet bemyndiges til at  

 træffe afgørelse efter loven.
Ministeren kan herunder bestemme, at  

 afgørelser, der er truffet af direktoratet, ikke kan indbringes for højere  

 administrativ myndighed.
Sådanne bestemmelser er ikke til hinder for, at  

 Persontrafikrådet på eget initiativ kan tage en afgørelse, der er truffet af  

 direktoratet, op til nærmere undersøgelse og afgørelse.« 15. § 22 affattes således:
» § 22. Medmindre højere straf er forskyldt efter anden  

 lovgivning, straffes med bøde den, der 1) overtræder § 1, stk. 1, 2, 3 og 5, § 13, stk. 2, 1. pkt., § 17, stk. 1  

 eller § 18, stk. 3 og 4, 2) overtræder vilkår, der er fastsat i en tilladelse eller godkendelse i  

 henhold til loven eller forskrifter, der er udstedt i medfør af denne, 3) overtræder bestemmelser, der er indeholdt i De europæiske Fællesskabers  

 forordninger om buskørsel.
 Stk. 2. I forskrifter, der fastsættes i medfør af loven, kan der  

 fastsættes straf af bøde for overtrædelse af bestemmelserne i forskrifterne.
Stk. 3. Er en overtrædelse begået af et aktieselskab, anpartsselskab eller  

 lignende, kan der pålægges selskabet som sådant bødeansvar.
Er overtrædelsen  

 begået af staten, Hovedstadsområdets Trafikselskab, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, selskabet, kommunen eller det kommunale fællesskab  

 bødeansvar.« § 2.
 Stk. 1. Loven træder i kraft den 1. juni 1990.
Stk. 2. Den, der har tilladelse til erhvervsmæssig personbefordring med de  

 i § 1, stk. 1, nævnte motorkøretøjer eller udfører denne virksomhed for  

 offentlige myndigheder eller selskaber, har efter ansøgning, der skal  

 indgives senest 1. september 1990, krav på et antal tilladelser i henhold til  

 § 1, stk. 1, svarende til antallet af nævnte køretøjer vedkommende har  

 indregistreret eller ejer ved lovens ikrafttræden.
Tilladelsen kan begrænses  

 til at omfatte den kørsel vedkommende har tilladelse til eller udfører.
Bemærkninger til lovforslaget Almindelige bemærkninger 1. Den gældende ordning vedrørende buskørsel er indeholdt i lov nr. 115 af  

 29. marts 1978 om buskørsel, som ændret ved lov nr. 192 af 29. marts 1989 om  

 ændring af forskellige lovbestemmelser som følge af nedlæggelsen af  

 Hovedstadsrådet.
Loven om buskørsel udgør sammen med lov nr. 114 af 29. marts  

 1978 om den lokale og regionale kollektive personbefordring uden for  

 hovedstadsområdet og lov nr. 274 af 3. maj 1989 om hovedstadsområdets  

 kollektive persontrafik grundlaget for opbygningen af den kollektive trafik.
Ved loven om buskørsel blev alle former for erhvervsmæssig buskørsel,  

 hvorved forstås kørsel mod betaling eller vederlag af enhver art med  

 motorkøretøjer, der oprindeligt er konstrueret og indrettet til befordring af  

 flere end 9 personer, føreren medregnet, undergivet en tilladelsesordning.  

 Loven opdeler buskørsel i rutekørsel, turist- og bestillingskørsel og andre  

 former for buskørsel, jf. lovens §§ 2, 9 og 11, idet rutekørsel er opdelt i  

 almindelig og speciel rutekørsel.
Afgørende for, om der foreligger  

 rutekørsel, er, at kørslen udføres regelmæssigt i en bestemt  

 trafikforbindelse.
Der er tale om almindelig rutekørsel, såfremt adgangen til  

 at deltage i kørslen er åben for alle, og denne form for kørsel udgør den  

 egentlige kollektive bustrafik.
Rutekørsel og andre former for buskørsel end turist- og bestillingskørsel  

 er undergivet en skønsmæssig behovsprøvelse, idet der kan gives afslag på  

 ansøgninger om tilladelse, såfremt de bestående kollektive trafikforbindelser  

 dækker eller vil kunne dække behovet for kørslen.
Såfremt det besluttes at  

 give tilladelse, skal ansøgeren opfylde en række kvalifikationskrav.
 Turist- og bestillingskørsel er derimod ikke omfattet af en kvantitativ  

 begrænsning, og tilladelse skal derfor gives, såfremt ansøgeren opfylder  

 kvalifikationskravene.
Rådets direktiv (562/74/EØF) om adgang til erhvervet med personbefordring  

 ad landevej i indenlandsk og international transport, forpligter  

 medlemsstaterne til at indføre kvalifikationskrav i relation til  

 virksomheder, der udfører buskørsel.
Kravene vedrører vedkommendes vandel  

 samt økonomiske evne og faglige baggrund, og der er i medfør af lov om  

 buskørsel fastsat nærmere regler herom med henblik på opfyldelse af  

 direktivet.
Administrationen af tilladelsesordningen er fordelt på en række  

 myndigheder.
Persontrafikrådet giver tilladelse til turist- og  

 bestillingskørsel, tilladelse til rutekørsel og andre former for kørsel, når  

 denne kørsel berører mere end to amtskommuner eller mere end  

 hovedstadsområdet og en amtskommune.
Tilladelser til rutekørsel og andre  

 former for buskørsel gives i øvrigt af kommuner, amtskommuner,  

 fælleskommunale trafikselskaber og Hovedstadsområdets Trafikselskab.
Lov om den lokale og regionale kollektive personbefordring uden for  

 hovedstadsområdet muliggør oprettelse af fælleskommunale trafikselskaber, der  

 udfører almindelig rutekørsel i amtskommunen.
Ved oprettelsen går kompetencen  

 vedrørende udstedelse af tilladelser fra de enkelte kommuner og amtsrådet  

 samlet over til det politiske udvalg, der skal lede virksomheden.
Der er uden for hovedstadsområdet oprettet fælleskommunale trafikselskaber  

 i alle amter med undtagelse af Fyns og Århus amter.
De fælleskommunale  

 trafikselskaber har på grundlag af tilladelser udstedt til selskaberne selv  

 indgået aftaler med virksomheder, der udfører selve kørslen, og selskaberne  

 er således i modsætning til Hovedstadsområdets Trafikselskab, som også  

 udfører kørsel med egne busser, rene administrationsselskaber.
 2. Lovforslagets hovedindhold er følgende:
 Det foreslås, at betingelserne for tilladelse til at udføre erhvervsmæssig  

 personbefordring og reglerne om tilbagekaldelse af tilladelse udbygges,  

 således at bestemmelserne svarer til bestemmelserne i lov nr. 851 af 21.  

 december 1988 om godskørsel, og dermed opfylder indholdet af direktiv  

 (562/74/EØF) om adgang til erhvervet med personbefordring ad landevej i  

 indenlandsk og international transport, som ændret ved direktiv (438/89/EØF).  

 Forslaget indebærer, at det fremover i alle tilfælde er Persontrafikrådet,  

 der vurderer om en ansøger opfylder betingelserne for at få tilladelse til  

 erhvervsmæssig personbefordring, ligesom det fortsat er Persontrafikrådet der  

 giver tilladelse til turist- og bestillingskørsel.
 Til udførelse af andre former for buskørsel end turist- og  

 bestillingskørsel, herunder rutekørsel, kræves en særlig tilladelse, men som  

 led i gennemførelsen af regeringens handlingsplan for afbureaukratisering  

 foreslås det at undtage kørsel, der udføres af eller for Hovedstadsområdets  

 Trafikselskab, fælleskommunale trafikvirksomheder, kommuner og amtsråd fra  

 kravet om tilladelse, medens disse myndigheder fortsat skal give tilladelser,  

 såfremt andre ansøger om at kunne udføre denne kørsel.
Dernæst indeholder forslaget bestemmelse om, at nye busser, der anvendes i  

 den kollektive bustrafik, skal være udstyret således, at bevægelseshæmmede  

 med kørestol kan befordres.
Denne ændring blev drøftet under  

 udvalgsbehandlingen af forslag til lov om hovedstadsområdets kollektive  

 persontrafik.
 Der foreslås endvidere foretaget en række øvrige ændringer, idet der herom  

 henvises til bemærkningerne til lovforslagets enkelte bestemmelser.
3. Lovforslaget indebærer administrative forenklinger for de  

 fælleskommunale trafikvirksomheder, Hovedstadsområdets Trafikselskab,  

 kommuner og amter, som vil blive fritaget for tilladelsesordningen vedrørende  

 den kørsel, disse udfører eller får udført af andre, ligesom disse  

 myndigheder ikke fremover skal vurdere ansøgeres kvalifikationer.
Derimod vil  

 administrationen af tilladelsesordningen som følge af ændringer i direktivet  

 om adgang til erhvervet give anledning til et vist administrativt merarbejde  

 i Direktoratet for Vejtransport, der fungerer som sekretariat for  

 Persontrafikrådet.
 Forslaget om, at nye busser skal kunne medtage passagerer i kørestol,  

 indebærer merudgifter, der kan anslås til mindst 50 mio. kr. pr. år, jf.  

 bemærkninger til lovforslagets § 1, nr. 13.
 4. Forslaget er forud for fremsættelsen sendt til høring hos de  

 myndigheder og organisationer, der berøres af forslaget.
 Bemærkninger til lovforslagets enkelte bestemmelser.
Til § 1 Til nr. 1 Forslaget til § 1, stk. 1, indebærer, at erhvervsmæssig  

 personbefordring med dansk indregistrerede motorkøretøjer, der oprindelig er  

 konstrueret og indrettet til befordring af flere end 9 personer, føreren  

 medregnet, alene må udføres af den, der har tilladelse hertil og er  

 registreret ejer (bruger) af motorkøretøjet.
Forslaget indebærer ikke ændringer i afgrænsningen af erhvervsmæssig  

 personbefordring i forhold til den gældende ordning.
Kravet om tilladelse er  

 ikke begrænset til den kørsel, der foregår nationalt.
Det er derfor en  

 forudsætning for at kunne udføre international buskørsel, at der er givet  

 tilladelse efter busloven, men herudover finder lov nr. 254 af 22. maj 1974  

 om international buskørsel anvendelse.
Efter forslaget skal tilladelser til at udføre erhvervsmæssig  

 personbefordring fremover i alle tilfælde gives af Persontrafikrådet, der  

 således foretager vurderingen af, om betingelserne for meddelelse af  

 tilladelse i forslagets §§ 12 og 13 er opfyldt.
Betingelserne for at få  

 tilladelse til erhvervsmæssig personbefordring er indeholdt i direktiv  

 (562/74/EØF) om adgang til erhvervet med personbefordring ad landevej i  

 indenlandsk og international transport.
Direktivet blev ændret ved direktiv  

 (438/89/EØF), og indeholder nu krav om, at en virksomhed skal råde over  

 nærmere fastsatte finansielle midler eller stille sikkerhed i forhold til  

 antallet af motorkøretøjer.
Gennemførelsen af direktivet nødvendiggør således ændringer i den  

 hidtidige tilladelsesordning, hvorefter en række myndigheder giver tilladelse  

 til forskellige former for buskørsel, hvilket gør det vanskeligt at  

 konstatere om kravet vedrørende økonomisk baggrund er opfyldt.
Den foreslåede  

 ordning, hvorefter tilladelser skal gives af Persontrafikrådet, indebærer  

 administrative lettelser for de myndigheder, der hidtil har udstedt  

 tilladelser, ligesom ordningen også vil indebære fordele for erhvervets  

 udøvere, der alene skal have efterprøvet om betingelserne for at få  

 tilladelse er opfyldt hos en enkelt myndighed.
Tilladelsen, der gives af Persontrafikrådet i henhold til § 1, stk. 1,  

 giver umiddelbart adgang til at udføre turist- og bestillingskørsel, jf.  

 lovens § 10. Der kan gives en ansøger flere tilladelser, hvis betingelserne  

 herfor er opfyldt.
Tilladelserne vil blive udstedt på navn, og det vil kunne  

 bestemmes, at tilladelsen skal gælde for et bestemt køretøj.
Tilladelserne  

 gives for et tidsrum af indtil 8 år mod nu 5 år.
Efter forslaget til § 1, stk. 2, kræves der udover den af  

 Persontrafikrådet udstedte tilladelse tillige en særlig tilladelse til at  

 udføre rutekørsel og andre former for buskørsel end turist- og  

 bestillingskørsel, idet der efter busloven skal foretages en vurdering af, om  

 behovet for den ansøgte kørsel er dækket eller vil kunne dækkes ved  

 anvendelse af bestående kollektive trafikforbindelser.
Efter lovens §§ 3 og  

 11 træffes afgørelsen af Hovedstadsområdets Trafikselskab, fælleskommunale  

 trafikvirksomheder, kommuner, amtsråd og Persontrafikrådet afhængigt af det  

 område, hvori kørslen agtes udført.
 Forslaget til § 1, stk. 3, hvorefter der kræves tilladelse til  

 udførelse af almindelig rutekørsel, uanset motorkøretøjets størrelse, svarer  

 til § 1, stk. 2, i busloven.
 Som led i gennemførelsen af regeringens handlingsplan for  

 afbureaukratisering indebærer forslaget til § 1, stk. 4, at rutekørsel  

 og andre former for buskørsel, der udføres af eller for Hovedstadsområdets  

 Trafikselskab, fælleskommunale trafikvirksomheder, kommuner og amter,  

 undtages fra kravet om tilladelse i henhold til § 1, stk. 2.
 Den kørsel, der er undtaget fra tilladelseskravet efter § 1, stk. 2, er  

 sådan kørsel, hvor vedkommende myndighed er tilladelsesudstedende myndighed,  

 såfremt ansøgning herom blev indgivet af andre virksomheder, jf. lovens § 3,  

 nr. 1-2. Såfremt den pågældende kørsel vedrører flere områder, jf. lovens §  

 3, nr. 3, er det en forudsætning, at de berørte tilladelsesudstedende  

 myndigheder er enige herom, eller at Persontrafikrådet i modsat fald har  

 godkendt denne.
 Det forudsættes, at lovens § 7 finder anvendelse på den kørsel, der er  

 undtaget fra tilladelseskravet, hvorfor DSB og de pågældende privatbaner skal  

 underrettes om indholdet af den planlægning, der ligger til grund for  

 tilrettelæggelsen af kørslen.
 Forslaget til § 1, stk. 5, vedrører den såkaldte  

 »cabotagekørsel«, hvorved forstås, at der med et køretøj, der er  

 indregistreret i udlandet, udføres transporter mellem steder her i landet.  

 Forslaget indebærer, at cabotagekørsel som udgangspunkt er forbudt, uanset  

 motorkøretøjes størrelse, men at denne kørsel kan udføres uden tilladelse,  

 såfremt dette følger af en international aftale, herunder EF-regler, eller af  

 regler fastsat af trafikministeren.
I medfør af EF-traktatens artikel 75, stk. 1, litra b, skal Rådet  

 fastsætte de betingelser, under hvilke transportvirksomheder har adgang til  

 at udføre interne transporter i en medlemsstat, hvor de ikke er  

 hjemmehørende.
EF-domstolen har i dom af 22. maj 1985 i sag 13/83 fastslået,  

 at Rådet er forpligtet til inden for en rimelig frist at gennemføre  

 princippet om fri udveksling af tjenesteydelser i forbindelse med den  

 pågældende form for kørsel, men disse regler er endnu ikke fastsat.
Fri  

 udveksling af tjenesteydelser på transportområdet betyder, at en  

 transportvirksomhed i en medlemsstat har ret til at udføre transporter i en  

 anden medlemsstat på samme betingelser som denne stats egne  

 transportvirksomheder uden at være etableret i denne medlemsstat.
Til nr. 2 Forslaget til § 4 indebærer, som under den gældende ordning, at  

 ansøgninger om tilladelse til rutekørsel er undergivet en behovsvurdering af  

 den tilladelsesudstedende myndighed, som kan afslå ansøgningen, såfremt den  

 ansøgte kørsel er dækket eller vil kunne dækkes ved anvendelse af bestående  

 kollektive trafikforbindelser, idet der herved opnås en bedre udnyttelse af  

 de ressourcer, der anvendes på den kollektive trafik.
Til nr. 3 Busloven indeholder i § 5, stk. 4, hjemmel for trafikministeren til at  

 fastsætte nærmere regler om særlige takster for passagererne, der ikke er i  

 besiddelse af gyldig billet eller kort.
Denne særlige takst, der betegnes  

 »kontrolafgift« er fastsat for at motivere passagererne til ikke at  

 søge at unddrage sig betaling eller fuld betaling.
Forslaget til § 5, stk. 4, opretholder adgangen til at opkræve  

 kontrolafgift, men da opkrævningen af kontrolafgiften er forbundet med  

 betydelige administrative omkostninger, når afgiften ikke straks betales,  

 foreslås der indført hjemmel til at opkræve et ekspeditionsgebyr.
Adgang til  

 at inddrive afgift og gebyr ved udpantning bibeholdes.
Afgift og gebyr  

 fastsættes af og tilfalder de fælleskommunale virksomheder m.v., der udfører  

 trafikken.
 Efter forslaget til stk. 5, der svarer til § 6, stk. 3, i lov om  

 hovedstadsområdets kollektive persontrafik, indføres der pligt for passagerer  

 uden gyldig billet eller kort til på forlangende at forevise legitimation,  

 således at vedkommendes identitet kan fastslås.
Til nr. 4 Efter forslaget til § 6, stk. 1, der alene har betydning i de  

 amter, hvor der ikke oprettet fælleskommunale trafikvirksomheder, skal  

 kommunalbestyrelsen som hidtil underrette amtsrådet om udfærdigede  

 tilladelser til rutekørsel.
Forslaget til § 6, stk. 2, indebærer, at  

 amtsrådet i lighed med den gældende ordning kan kræve ændringer i de af  

 kommunalbestyrelsen fastsatte vilkår for tilladelsen.
Endvidere vil amtsrådet  

 kunne kræve ændringer i den kørsel, der udføres af eller for  

 kommunalbestyrelsen uden tilladelse.
Til nr. 5 Forslaget til § 10 indebærer, at turist- og bestillingskørsel kan  

 udføres af enhver, der har tilladelse fra Persontrafikrådet i henhold til §  

 1, stk. 1, idet der skal være udstedt en tilladelse for hvert  

 tilladelsespligtigt motorkøretøj.
Det er Persontrafikrådet, der fastsætter  

 vilkårene for en tilladelse til turist- og bestillingskørsel.
Bestemmelsen  

 giver en vidtgående adgang til at fastsætte vilkår, og det forudsættes, at  

 der kan ske ændring af vilkår eller fastsættes nye vilkår i tilladelsens  

 gyldighedsperiode, hvilket bl.a. kan være nødvendigt som følge af nye  

 EF-bestemmelser.
 Der kan f.eks. fastsættes vilkår vedrørende afgivelse af statistiske  

 oplysninger, mindsteantal af passagerer under kørslen, forsikringsforhold  

 m.v.
Til nr. 6 og 7 Busloven indeholder i §§ 12-13 bestemmelser om de krav, en ansøger skal  

 opfylde for at kunne få adgang til erhvervet, samt hvornår en ansøgning kan  

 nægtes.
I lovens §§ 14-16 er indeholdt bestemmelser om, hvornår en tilladelse  

 kan tilbagekaldes eller bortfalder.
Efter forslaget foretages der en opstramning af reglerne vedrørende adgang  

 til at kunne udføre erhvervsmæssig buskørsel, ligesom der foreslås en  

 udvidelse i adgangen til tilbagekaldelse af tilladelser.
Forslaget indebærer,  

 at der fastsættes de samme regler, som finder anvendelse på  

 godskørselsområdet jf. lov nr. 851 af 21. december 1988 om godskørsel.
§ 12 Forslaget til § 12, der svarer til godskørselslovens § 3,  

 fastsætter de krav, der skal være opfyldt, for at en tilladelse kan gives i  

 henhold til § 1, stk. 1. I medfør af direktiv (562/74/EØF) om adgang til  

 erhvervet med personbefordring ad landevej i indenlandsk og international  

 transport, som blev ændret i juni 1989, skal en ansøger opfylde krav  

 vedrørende vandel, økonomisk evne og faglig dygtighed.
 Kravet i stk. 1, nr. 1-4, er ikke indeholdt i den nuværende lov,  

 men svarer til reglerne i godskørselsloven og anden lovgivning vedrørende  

 tilladelsesordninger.
Kravet i stk. 1, nr. 5, om, at ansøgeren skal have den fornødne  

 økonomiske baggrund, svarer til § 13, stk. 1, i lov om buskørsel.
De nærmere  

 krav vil blive fastsat af trafikministeren med hjemmel i buslovens § 18, der  

 ligeledes foreslås ændret ved nærværende lovforslag.
I det ændrede  

 adgangsdirektiv er det fastsat, at virksomheden skal råde over finansielle  

 midler eller stille sikkerhed svarende til mindst 3.000 ECU pr. bus eller 150  

 ECU pr. passagersæde, idet der er adgang til at undtage fra dette krav,  

 såfremt der udelukkende udføres nationale transporter.
Denne undtagelse vil  

 således kunne finde anvendelse vedrørende offentlige selskaber og myndigheder  

 angående den buskørsel, der udføres af disse som led i den kollektive  

 bustrafik.
I disse tilfælde kan der ligeledes undtages fra kravet i § 1, stk.  

 1, hvorefter der udstedes en tilladelse for hvert køretøj, der benyttes til  

 erhvervsmæssig personbefordring, således at der alene udstedes en generel  

 tilladelse, der begrænses til at omfatte udførelse af andre former for  

 buskørsel end turist- og bestillingskørsel.
 Kravet i stk. 1, nr. 6, om, at vedkommende ikke må være dømt for  

 strafbart forhold, der begrunder en nærliggende fare for misbrug af adgangen  

 til at udføre vognmandsvirksomhed, er indeholdt i § 13, stk. 2, i den  

 gældende lov, og tilsvarende bestemmelse er indeholdt i anden lovgivning om  

 tilladelsesordninger.
Henvisningen i bestemmelsen til borgerlig straffelovs § 78, stk. 2,  

 indebærer, at den skal fortolkes på samme måde som straffelovens bestemmelse.  

 Hvorvidt det pådømte strafbare forhold begrunder en nærliggende fare for  

 misbrug af adgangen til at udøve vognmandsvirksomhed, afhænger således først  

 og fremmest af, om det begåede forhold efter sin art viser en særlig fare for  

 kriminalitet i forbindelse med udøvelsen af vognmandsvirksomhed.
Ved  

 farebedømmelsen er det afgørende, hvilken risiko der er for tilbagefald for  

 netop denne gerningsmand.
Der må derfor tages hensyn til de omstændigheder,  

 hvorunder forholdet blev begået, forbrydelsens grovhed og udførelsesmåde,  

 gerningsmandens personlige forhold på gerningstidspunktet og nu, om det er  

 førstegangskriminalitet eller gentagelse, og - ikke mindst - hvor lang tid  

 der er gået siden lovovertrædelsen.
Med hensyn til personer, der er dømt for  

 personkrænkelse, berigelseskriminalitet eller for overtrædelse af reglerne i  

 denne lov samt reglerne i færdselsloven og vedrørende køre- og hviletid,  

 indebærer bestemmelsen, at man som udgangspunkt bør være tilbageholdende med  

 at meddele tilladelse.
Henvisningen til straffelovens bestemmelse indebærer i øvrigt, at nægtelse  

 af tilladelse på begæring af ansøgeren skal indbringes for retten af  

 anklagemyndigheden, jf. straffelovens § 78, stk. 3. Såfremt nægtelsen  

 godkendes af retten, kan spørgsmålet på ny indbringes for retten, dog  

 tidligst efter 2 års forløb.
Efter retsplejelovens § 684, stk. 1, nr. 4,  

 behandles sagen for retten i strafferetsplejens former.
Efter bestemmelsen i stk. 1, nr. 7, skal en ansøger i faglig  

 henseende være kvalificeret til at udøve vognmandsvirksomhed, hvorfor der kan  

 fastsættes krav om, at vedkommende i en årrække skal have været beskæftiget i  

 vognmandsvirksomhed, og herigennem have opnået kendskab til erhvervet.
Der  

 vil blive fastsat krav om obligatorisk deltagelse i et godkendt kursus med et  

 nærmere angivet indhold, hvorved risikoen reduceres for, at  

 tilladelsesindehavere ikke har kendskab til de økonomiske og retlige vilkår,  

 der gælder for buskørselsvirksomhed.
Alene offentlige myndigheder og  

 organisationer vil kunne opnå godkendelse til afholdelse af kurser.
Det er videre efter bestemmelsen i stk. 1, nr. 8, 1. led, en  

 betingelse for meddelelse af tilladelse, at ansøgeren i øvrigt gør det  

 antageligt, at vedkommende vil kunne udøve virksomheden på forsvarlig måde.  

 Bestemmelsen omfatter således tilfælde, hvor en ansøger har begået et eller  

 flere strafbare forhold, der imidlertid ikke begrunder en nærliggende fare  

 for misbrug af adgangen til at udføre vognmandsvirksomhed, jf. stk. 1, nr. 6,  

 men herudover omfatter bestemmelsen også forhold, der ikke har medført  

 strafferetlig tiltale.
Det kan således være oplyst, at ansøgeren er  

 afskediget fra en stilling på grund af uredelighed, der ikke har medført  

 straffesag, at ansøgeren i anden virksomhed på grov måde har tilsidesat  

 hensynet til sine kunder, eller at vedkommende har udført ulovlig buskørsel.  

 Videre kan omstændigheder ved en eventuel tidligere konkurs,  

 betalingsstandsning m.v. medføre, at den pågældende ikke kan anses at kunne  

 udføre virksomheden på forsvarlig måde.
Der kan således gives afslag, hvis  

 årsagerne til de økonomiske vanskeligheder ikke er undskyldelige.
Efter stk. 1, nr. 8, 2. led, skal ansøgeren endvidere gøre det  

 antageligt, at han vil udøve virksomheden i overensstemmelse med god skik  

 inden for branchen, herunder at han vil kunne drive virksomheden på en sådan  

 måde, at den vil kunne leve op til de inden for branchen gældende regler og  

 kutymer for god og sædvanlig, faglig kompetent transportvirksomhed.
Det må i  

 øvrigt understreges, at de krav, der følger af 1. og 2. led, i vidt omfang  

 vil være sammenfaldende, og at der også vil kunne nægtes tilladelse, såfremt  

 vedkommende har gjort sig skyldig i et eller flere strafbare forhold, der  

 efter en samlet vurdering medfører, at vedkommende ikke kan gøre det  

 antageligt, at virksomheden vil blive udøvet på forsvarlig måde og i  

 overensstemmelse med god skik inden for branchen.
Såfremt nægtelse af  

 tilladelse sker efter stk. 1, nr. 8, vil afgørelsen kunne efterprøves ved  

 domstolene efter den almindelige regel om domstolskontrol med forvaltningen i  

 grundlovens § 63. Sagen skal af den pågældende anlægges for landsretten i 1.  

 instans, men byretsbehandling vil dog kunne vedtages, jf. retsplejelovens §  

 226.
Bestemmelsen i stk. 2 medfører, at kravet om dansk indfødsret og  

 bopæl bortfalder i det omfang, dette har hjemmel i international aftale eller  

 ved bestemmelser fastsat af trafikministeren.
Bestemmelsen i EF-traktaten om  

 etablering gælder for vognmandsvirksomhed, og derfor gælder kravet om  

 indfødsret og bopæl ikke for personer, der er omfattet af disse regler.
I  

 henhold til bestemmelsen kan trafikministeren i øvrigt fastsætte, at kravet  

 om dansk indfødsret m.v. ikke skal gælde for f.eks. nordiske statsborgere.
§ 13 Forslaget til § 13 svarer til § 4 i godskørselsloven.
Tilladelse til buskørsel kan efter lovforslaget som hidtil udstedes til et  

 selskab eller anden juridisk person, såfremt betingelserne i lovforslagets §  

 12, stk. 1, nr. 4, 5 og 8, er opfyldt.
Bestemmelsen i § 12, stk. 1, nr. 8,  

 kan anvendes således, at der nægtes tilladelse til et selskab, hvor  

 personkredsen bag dette helt eller delvis ikke selv vil kunne få udstedt en  

 tilladelse f.eks. på grund af, at de pågældende tidligere ikke har drevet  

 transportvirksomhed på forsvarlig måde eller i overensstemmelse med god skik  

 inden for branchen.
 Det er videre en betingelse for at opnå en tilladelse, at der i selskabet  

 m.v. er ansat en godkendt ansvarlig leder, jf. bestemmelsen i stk. 2,  

 hvorefter denne skal opfylde betingelserne i § 12, stk. 1, nr. 1-4 og 6-8.
 Den ansvarlige leder skal faktisk og vedvarende forestå buskørslen i  

 virksomheden, og den tilladelsesudstedende myndighed kan derfor med henblik  

 på sikring heraf, således at der ikke forekommer  

 »stråmandsvirksomhed«, kræve ansættelseskontrakten forelagt til  

 godkendelse, ligesom det kan fastsættes, at vedkommende er tegningsberettiget  

 og udelukkende skal være ansat i selskabet, og ikke må drive virksomhed ved  

 siden af arbejdet som ansvarlig leder.
Til nr. 8 og 9 Forslaget til §§ 14-16 svarer til godskørselslovens §§ 12-14.
§§ 14 og 15 Forslaget til § 14, stk. 1, indebærer, at en tilladelse vil kunne  

 tilbagekaldes af den tilladelsesudstedende myndighed, hvis indehaveren eller  

 den, der optræder i virksomhedens interesse, groft eller gentagne gange har  

 overtrådt bestemmelser i loven, forskrifter udstedt i medfør af loven eller  

 vilkårene for tilladelsen.
Det er ikke en forudsætning for anvendelsen af  

 bestemmelsen, at den pågældende virksomhed eller indehaveren heraf er kendt  

 skyldig i overtrædelserne ved en domstolsafgørelse.
Således vil f.eks.  

 konstateringen af, at et selskab gennem en periode ikke har haft ansat en  

 ansvarlig leder, kunne medføre tilbagekaldelse.
En tilbagekaldelse på dette  

 grundlag er underkastet domstolskontrol efter de almindelige regler om  

 domstolskontrol med forvaltningen i grundlovens § 63.
Forslaget til § 14, stk. 2, indebærer en udvidelse af adgangen til  

 tilbagekaldelse i forhold til den nuværende lov.
Mens betingelsen for  

 frakendelse af retten til at udøve en bestemt virksomhed i henhold til  

 straffelovens § 79 forudsætter en nærliggende risiko for misbrug, jf. også  

 forslagets § 12, stk. 1, nr. 6, omfatter henvisningen til § 12, stk. 1, nr.  

 8, bl.a. lovovertrædelser, der hver for sig ikke er så graverende, men som ud  

 fra en samlet vurdering fører til, at virksomheden ikke har gjort det  

 antageligt, at denne vil blive udført på forsvarlig måde og i  

 overensstemmelse med god skik inden for branchen.
Der vil således i første  

 række kunne ske tilbagekaldelse, såfremt der er konstateret overtrædelse af  

 anden lovgivning, herunder bestemmelserne om køre- og hviletid samt reglerne  

 vedrørende skatte- og afgiftsforhold.
Det er ikke en betingelse, at  

 overtrædelsen er konstateret ved en straffesag.
Herudover kan der ske  

 tilbagekaldelse, såfremt virksomhedens indehaver eller de, der optræder i  

 virksomhedens interesse, i øvrigt har handlet på en sådan måde, at de ikke  

 længere kan gøre det antageligt, at virksomheden vil blive udøvet på  

 forsvarlig måde og i overensstemmelse med god skik inden for branchen.
I en  

 folketingsbeslutning af 28. maj 1986 om skærpelse af køre- og hviletids- samt  

 kontrolbestemmelser for buschauffører er indeholdt bestemmelse om, at  

 tilladelsen skal kunne tilbagekaldes ved alvorlige overtrædelser af køre- og  

 hviletidsreglerne, og forslaget indebærer i forhold til den nugældende lov  

 som anført en udvidet adgang hertil.
 Såfremt Persontrafikrådet tilbagekalder tilladelser udstedt i henhold til  

 § 1, stk. 1, indebærer dette, at samtlige øvrige tilladelser til at udføre  

 buskørsel, som vedkommende har fået udstedt, ligeledes bortfalder, ligesom  

 den pågældende ikke fremover kan udføre erhvervsmæssig personbefordring for  

 offentlige myndigheder.
 Efter forslagets § 14 stk. 3, vil godkendelse som ansvarlig leder  

 ligeledes af Persontrafikrådet kunne tilbagekaldelse efter både bestemmelsen  

 i stk. 1 og 2.
 Efter forslagets § 15 er en tilbagekaldelse efter § 14, stk. 2,  

 undergivet en særlig domstolsprøvelse.
§ 16 Forslaget til § 16, stk. 1, er indholdsmæssigt i overensstemmelse  

 med § 16 i den gældende lov.
Reglen i stk. 2 indeholder en adgang til at kunne fortsætte  

 virksomheden på grundlag af en midlertidig tilladelse, selv om den  

 oprindelige tilladelse er bortfaldet, men såfremt der i afviklingsperioden  

 sker overtrædelse af lovgivningen m.v., vil adgangen til at fortsætte  

 virksomheden kunne bringes til ophør efter bestemmelserne i §§ 14 og 15. I  

 særlige tilfælde kan anmeldelsesfristen og fristen til at udøve midlertidig  

 virksomhed forlænges.
Såfremt virksomheden agtes fortsat, kan dette kun ske,  

 hvis denne opfylder de sædvanlige betingelser for udstedelse af tilladelser.
Til nr. 10 Forslaget til § 17, stk. 2, svarer til godskørselslovens § 16, men  

 er ny i forhold til den gældende lov.
Forslaget indebærer, at politiet kan  

 tilbageholde et motorkøretøj i tilfælde af, at der udføres buskørsel i strid  

 med lovgivningen.
Det må bero på en konkret vurdering om tilbageholdelse  

 (kørselsforbud) er nødvendigt for eventuelt at hindre yderligere  

 overtrædelser.
Udgangspunktet ved mere formelle overtrædelser må fortsat  

 være, at en bøde efter § 22 er tilstrækkelig.
Tilbageholdelse kan således  

 ske, hvis tilladelse til buskørsel ikke er meddelt, eller fartskriver ikke er  

 installeret og lignende.
Undertiden vil den konstaterede buskørsel i strid  

 med lovgivningen være af en sådan karakter, at kørslen ikke må fortsættes.
I  

 sådanne tilfælde, herunder når registreringsgrundlaget er forkert, kan  

 nummerpladerne inddrages.
Til nr. 11 og 12 Forslaget til § 18, stk. 1, indeholder bemyndigelse for  

 trafikministeren til at fastsætte en række regler vedrørende administrative  

 forhold, som det ikke er hensigtsmæssigt at regulere i selve loven.  

 Bestemmelsen svarer altovervejende til bestemmelserne i godskørselsloven.
 Efter bestemmelsen i nr. 1 kan trafikministeren fastsætte de  

 fornødne iværksættelsesforanstaltninger med henblik på anvendelse eller  

 gennemførelse af De europæiske Fællesskabers forordninger og direktiver om  

 buskørsel i bred forstand samt af tilsvarende aftaler med andre lande.
Efter bestemmelsen i nr. 2 kan det fastsættes, at visse særlige  

 former for erhvervsmæssig personbefordring undtages fra kravet om tilladelse,  

 idet afgørelsen vil bero på en konkret vurdering, herunder om kørslen udføres  

 i konkurrence med andre virksomheder.
Der kan endvidere fastsættes regler om  

 afgrænsningen af erhvervsmæssig personbefordring.
Efter bestemmelserne i nr. 3 og 4 kan der fastsættes nærmere regler  

 om udformningen af ansøgninger og fremgangsmåden ved behandling heraf.
Det  

 kan således bestemmes, at ansøgningerne skal forelægges en række myndigheder  

 og organisationer til udtalelse.
Videre indebærer bestemmelsen, at der kan  

 fastsættes regler om de økonomiske og faglige krav, en ansøger skal opfylde.
 Efter bestemmelsen i nr. 5 kan der fastsættes gebyr for behandling  

 af ansøgninger og for udstedelse af tilladelse og meddelelse af godkendelse.
Efter bestemmelsen i nr. 6 kan der fastsættes regler om  

 kontrolforanstaltninger samt om afmærkning af køretøjer.
Dette gælder også i  

 relation til kørsel med køretøjer, der er undtaget fra lovens  

 tilladelseskrav.
 Bestemmelsen i stk. 2, indebærer, at der er udpantningsret for de  

 fastsatte gebyrer.
Bestemmelsen i stk. 3, der ikke findes i den gældende lov, svarer  

 til § 6, stk. 5, i lov om godskørsel, og de samme hensyn, der ligger til  

 grund for denne bestemmelse, gør sig gældende i relation til buskørsel.
Det  

 primære formål med bestemmelsen, der ligeledes er indeholdt i det ændrede  

 adgangsdirektiv, er at bidrage til udviklingen af sunde konkurrencevilkår  

 samt - for så vidt angår de i de kollektive overenskomster indeholdte regler  

 om arbejdstid og lignende vilkår - at fremme færdselssikkerheden.
Bestemmelsen i stk. 4, der svarer til § 6, stk. 3, i  

 godskørselsloven, indeholder forbud mod, at tilladelsen overgår til andre  

 helt eller delvis ved salg, bortforpagtning, udleje, udlån, pantsætning,  

 kreditorforfølgning, arv eller lignende.
Virksomheden skal have  

 indregistreret et antal motorkørertøjer svarende til antallet af tilladelser.
Bestemmelsen i stk. 5, der omfatter vejtransport, såvel buskørsel  

 som godskørsel, indebærer, at offentlige myndigheder skal give Direktoratet  

 for Vejtransport enhver oplysning om motorkøretøjers registreringsforhold.  

 Direktoratet for Vejtransport vil således via terminal kunne få adgang til  

 oplysninger i Centralregisteret for motorkøretøjer om registreringsforhold,  

 hvilket vil være af stor betydning for kontrollen med overholdelse af  

 lovgivningen og indebære administrative lettelser for erhvervets udøvere.  

 Efter godskørselsloven og lovforslaget udstedes tilladelser på navn til  

 vedkommende virksomhed, idet tilladelsen gælder for kørsel med eet  

 motorkøretøj.
Direktoratet foretager kontrol af om virksomheden har  

 indregistreret mindst lige så mange tilladelsespligtige motorkøretøjer, som  

 den har tilladelser, hvilket sker ved, at der indsendes kopi af  

 registreringsattester, som også danner grundlag for anden kontrolvirksomhed  

 og anvendes ved udstedelse af visse tilladelser til international kørsel.  

 Direktoratet modtager årligt 20-23.000 fotokopier af registreringsattester og  

 ved etablering af direkte terminaladgang vil indsendelse kunne undgås,  

 ligesom behandlingstiden vil kunne nedbringes.
Til nr. 13 Forslaget til § 20, stk. 2, skal ses i sammenhæng med det tilsagn,  

 trafikministeren i overensstemmelse med udvalgsflertallets tilkendegivelse  

 afgav i forbindelse med udvalgsbehandlingen om forslag til lov om  

 hovedstadsområdets kollektive persontrafik om, at samtlige busser i kollektiv  

 trafik i Danmark ved nyanskaffelse skal være udstyret således, at  

 bevægelseshæmmede med eller uden kørestol kan befordres.
 Gennemførelsen af kravet om, at samtlige busser, der indregistreres første  

 gang efter 1. januar 1991, skal være udstyret således, at køretøjet kan  

 benyttes af kørestolsbrugere, vil indebære merudgifter, der årligt vil  

 andrage mindst 50 mio. kr., idet udgiften vil afhænge af, hvor mange  

 køretøjer i den kollektive bustrafik, der vil blive udskiftet i de kommende  

 år samt af, hvorvidt det vil være muligt at nedbringe den nuværende udgift  

 til installering af løfteanordning m.v., der andrager ca. 150.000 kr. pr.  

 bus.
 Amtsrådsforeningen tilkendegav under den pågældende udvalgsbehandling, at  

 foreningen ikke kunne anbefale et krav om, at alle nye rutebusser skal  

 udstyres med lifte og andet udstyr til kørestole.
 Amtrådsforeningen tager fortsat afstand fra et krav om kørestolslifte i  

 rutebusser, og det samme er tilfældet for så vidt angår Kommunernes  

 Landsforening, Hovedstadsområdets Trafikselskab, Landsforeningen Danmarks  

 Bilruter og Turistvognmændenes Landsforening.
Sundhedsministeriet har ikke bemærkninger til forslaget og dette støttes  

 af socialministeriet og formandskabet for Det centrale Handicapråd.
Bolig-,  

 Motor- og Hjælpemiddeludvalget støtter ligeledes forslaget, men foreslår, at  

 der overvejes en ændret formulering, således at løsning af adgangsproblemet  

 vil kunne ske på anden måde end ved montering af lifte.
Til nr. 14 Forslaget til § 21, stk. 4, svarer til § 8, stk. 2, i  

 godskørselsloven.
Til nr. 15 Forslaget til § 22 svarer til godskørselslovens § 17.
Det foreslås i overensstemmelse med den gældende lovgivning, at  

 strafferammen for overtrædelse af loven bliver bøde.
Forbeholdet, der ikke  

 findes i den gældende lov, om, at højere straf kan være forskyldt efter anden  

 lovgivning, henviser specielt til straffelovens § 131, hvorefter straffen er  

 bøde, hæfte eller fængsel indtil 6 måneder for den, som uden offentlig  

 bemyndigelse udøver en virksomhed, til hvilken en sådan kræves, eller  

 vedblivende udøver en virksomhed, til hvilken retten er ham frakendt.
Det er meget vigtigt at modvirke, at vognmandsvirksomhed udøves uden  

 tilladelse, eller at denne virksomhed udøves ved anvendelse af stråmænd.  

 Stråmandsvirksomhed kan straffes efter straffelovens § 131, stk. 2, hvorefter  

 den, som medvirker til, at en person, der er fradømt retten til at udøve en  

 virksomhed, udøver denne, straffes med bøde eller under særlig skærpede  

 omstændigheder med hæfte.
Herudover gælder det almindelige medvirkenansvar,  

 jf. straffelovens § 23. § 22, stk. 3, indebærer, at der også vil kunne  

 pålægges selskaber, staten, kommuner, Hovedstadsområdets Trafikselskab og  

 fælleskommunale trafikvirksomheder et bødeansvar.
Tilsvarende gælder for et  

 konkursbo m.v.
Til § 2 Bestemmelsen i stk. 2 er en følge af den ændrede tilladelsesordning,  

 hvorefter der skal udstedes en tilladelse pr. tilladelsespligtigt  

 motorkøretøj.
Indehavere af tilladelser til buskørsel har efter ansøgning  

 krav på et antal tilladelser, der svarer til antallet af indregistrerede  

 motorkøretøjer ved lovens ikrafttræden eller det antal køretøjer vedkommende  

 ejer på dette tidspunkt.
Tilsvarende gælder for virksomheder, der uden  

 tilladelse udfører erhvervsmæssig personbefordring for offentlige selskaber  

 eller myndigheder.
Tilladelsen kan begrænses til at omfatte den kørsel,  

 vedkommende har tilladelse til eller udfører.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1.
 I lov nr. 115 af 29. marts 1978 om buskørsel, som ændret ved lov nr. 192  

 af 29. marts 1989, foretages følgende ændringer:
 1. § 1 affattes således:
»§ 1. Den, der udfører erhvervsmæssig personbefordring med et dansk  

 indregistreret motorkøretøj, indrettet til befordring af flere end 9  

 personer, føreren medregnet, skal have tilladelse hertil af  

 Persontrafikrådet.
Der kan gives en ansøger flere tilladelser, der gælder for  

 et tidsrum af indtil 8 år.
 Stk. 2. Udføres der rutekørsel, jf. § 2, eller den i § 11, stk. 1, nævnte  

 kørsel, kræves der tillige tilladelse i henhold til § 3 eller § 11.
 Stk. 3. Udføres der almindelig rutekørsel, jf. § 2, stk. 2, gælder kravet  

 i stk. 2 uanset motorkøretøjets størrelse.
Stk. 4. Undtaget fra kravet i stk. 2 er kørsel, der inden for de i § 3,  

 nr. 1-2, nævnte områder udføres af eller for den tilladelsesudstedende  

 myndighed.
Det samme gælder kørsel inden for de i § 3, nr. 3, nævnte områder,  

 såfremt de berørte myndigheder er enige om kørslen, eller Persontrafikrådet  

 har godkendt denne.
Stk. 5. Erhvervsmæssig personbefordring, der udelukkende udføres inden for  

 dansk område med et motorkøretøj, der er indregistreret i udlandet, kan alene  

 udføres i henhold til international aftale eller regler fastsat af  

 trafikministeren.« § 1. Kørsel med motorkøretøjer, indrettet til befordring af flere end 9  

 personer, føreren medregnet, kræver tilladelse i henhold til denne lov.
 Stk. 2. Udføres der almindelig rutekørsel, jfr. § 2, stk. 2, gælder kravet  

 i stk. 1 uanset motorkøretøjets størrelse.
Stk. 3. Undtaget fra kravet i stk. 1 er kørsel, der ikke udføres  

 erhvervsmæssigt.
Ministeren for offentlige arbejder fastsætter nærmere regler  

 om afmærkning af køretøjer og kontrolforanstaltninger for denne kørsel.
 2. § 4 affattes således:
» § 4. Ved afgørelsen af, hvorvidt der kan gives tilladelse  

 til rutekørsel, skal der tages hensyn til, om behovet for kørslen er dækket  

 eller vil kunne dækkes ved anvendelse af bestående kollektive  

 trafikforbindelser.« § 4. Tilladelse til almindelig rutekørsel kan kun gives, såfremt kørslen  

 er optaget på en plan, der er udfærdiget i henhold til kapitel 2 i lov om den  

 lokale og regionale kollektive personbefordring uden for hovedstadsområdet.
Dette gælder dog ikke for kørsel, der forløber 1) i hovedstadsområdet eller 2) gennem flere end 2 amtskommuner uden for hovedstadsområdet.
 Stk. 2. Ved afgørelsen af, hvorvidt der kan gives tilladelse til  

 almindelig rutekørsel i de under stk. 1, 2. pkt., nævnte tilfælde, skal der  

 tages hensyn til, om behovet for kørslen er eller vil kunne dækkes ved  

 anvendelse af bestående kollektive trafikforbindelser.
 Stk. 3. Ved afgørelsen af, hvorvidt der kan gives tilladelse til speciel  

 rutekørsel, skal der tages samme hensyn som nævnt i stk. 2.
 3. § 5, stk. 4, ophæves og i stedet indsættes:
» Stk. 4. Passagerer, der ikke foreviser gyldig billet eller  

 kort, kan afkræves kontrolafgift og ekspeditionsgebyr.
Der er udpantningsret  

 for kontrolafgift og gebyr.
Stk. 5. Passagerer, der ikke er i besiddelse af gyldig billet eller kort,  

 har pligt til på forlangende at forevise legitimation med henblik på at  

 fastslå vedkommendes identitet.« § 5. - - - Stk. 4. Ministeren for offentlige arbejder kan fastsætte regler om særlige  

 takster gældende for passagerer, der benytter en rute uden at være i  

 besiddelse af gyldig rejsehjemmel.
Det kan i reglerne fastsættes, at  

 takstbeløbet kan inddrives ved udpantning.
 4. § 6, stk. 1 og 2, affattes således:
 »§ 6. Meddelelse om de af en kommunalbestyrelse udfærdigede  

 tilladelser til rutekørsel indsendes samtidig med tilladelsernes udfærdigelse  

 til amtsrådet.
Stk. 2. Amtsrådet kan ud fra hensynet til samordningen af  

 trafikbetjeningen i området kræve de af kommunalbestyrelsen fastsatte vilkår  

 for tilladelsen ændret.
Amtsrådet kan ligeledes kræve ændringer i den kørsel,  

 der udføres af eller for kommunalbestyrelsen.« § 6. Meddelelse om de af en kommunalbestyrelse udfærdigede tilladelser til  

 almindelig og speciel rutekørsel indsendes samtidig med tilladelsernes  

 udfærdigelse til amtsrådet, der ligeledes underrettes i tilfælde, hvor  

 almindelig rutekørsel inden for en kommunes område, ikke udføres som forudsat  

 i den i § 4, stk. 1, nævnte plan.
 Stk. 2. Amtsrådet kan ud fra hensynet til samordningen af  

 trafikbetjeningen i området kræve de af kommunalbestyrelsen fastsatte vilkår  

 for tilladelsen ændret.
- - - 5. § 10 affattes således:
»§ 10. Turist- og bestillingskørsel kan udføres af den, der har  

 tilladelse i henhold til § 1, stk. 1. Tilladelsen meddeles på nærmere af  

 Persontrafikrådet fastsatte vilkår for virksomhedens udøvelse.« § 10. Tilladelse til at udføre turist- og bestilligskørsel gives af  

 Persontrafikrådet for et tidsrum af indtil 5 år.
 Stk. 2. I tilladelsen kan fastsættes vilkår om:
1) afgivelse af indberetninger om virksomhedens omfang og udøvelse og 2) ved bestillingskørsel mindsteantal af passagerer under kørslen.
 6. Overskriften til kapitel 4 affattes således:
»Betingelser for meddelelse af tilladelse.« 7. §§ 12-13 affattes således:
»§ 12. Tilladelse i henhold til § 1, stk. 1, kan meddeles personer,  

 der 1) har dansk indfødsret, 2) har bopæl her i landet, 3) ikke er umyndiggjort eller under lavværgemål, 4) hverken har anmeldt betalingsstandsning eller er under konkurs, 5) har økonomisk grundlag for at drive virksomheden forretningsmæssigt  

 forsvarligt, 6) ikke er dømt for strafbart forhold, der begrunder en nærliggende fare  

 for misbrug af adgangen til at udføre vognmandsvirksomhed, jf. borgerlig  

 straffelovs § 78, stk. 2, 7) i faglig henseende er kvalificeret til at drive vognmandsvirksomhed, og 8) i øvrigt gør det antageligt, at de vil kunne udøve denne på forsvarlig  

 måde og i overensstemmelse med god skik inden for branchen Stk. 2. Kravet i stk. 1 om indfødsret og bopæl i Danmark bortfalder i det  

 omfang, dette følger af international aftale eller regler fastsat af  

 trafikministeren.
 § 13. Tilladelse i henhold til § 1, stk. 1, kan meddeles aktieselskaber  

 eller anpartsselskaber, når selskabet opfylder betingelserne i § 12, stk. 1,  

 nr.4, 5 og 8.
Stk. 2. Selskabet skal have ansat en godkendt ansvarlig leder, der faktisk  

 og vedvarende skal forestå virksomhedens buskørsel.
Denne skal opfylde  

 betingelserne i § 12, stk. 1, nr. 1-4 og 6-8, jf. stk. 2.
Stk. 3. Der kan under de i stk. 1 og 2 nævnte betingelser meddeles  

 tilladelse til andre her i landet hjemmehørende selskaber med begrænset  

 ansvar, kommanditselskaber, interessentskaber, foreninger, fonde og andre  

 selvejende institutioner.
Der kan ligeledes meddeles tilladelse til  

 offentlige myndigheder og virksomheder.
Stk. 4. Filialer af udenlandske selskaber m.v. af den i stk. 1 og 3 nævnte  

 art kan meddeles tilladelse, såfremt dette følger af international aftale  

 eller regler fastsat af trafikministeren.« § 12. Tilladelser i henhold til denne lov kan udstedes til et selskab  

 eller anden juridisk person.
 § 13. Ministeren for offentlige arbejder fastsætter nærmere regler om de  

 kvalifikationskrav, en ansøger skal opfylde for at få en tilladelse i henhold  

 til denne lov, herunder de krav, der kan stilles til den ansvarlige leder af  

 et selskab m.v., såfremt dette er ansøger, jfr. § 12.
 Stk. 2. Tilladelse kan nægtes under de omstændigheder, der er nævnt i  

 borgerlig straffelovs § 78, stk. 2. Tilladelse kan endvidere nægtes, såfremt  

 den pågældende i stilling eller erhverv har udvist en sådan adfærd, at der er  

 grund til at antage, at han ikke vil drive virksomheden på forsvarlig måde.
 8. Efter § 13 indsættes:
 »Kapitel 4a.
Tilbagekaldelse og bortfald af tilladelser m.v.« 9. § 14-16 affattes således:
 »§ 14. Den myndighed, der har givet tilladelsen kan tilbagekalde  

 denne, hvis indehaveren eller den, der optræder i virksomhedens interesse,  

 groft eller gentagne gange har overtrådt vilkårene for tilladelsen, jf. § 5,  

 stk. 2 og 3, § 10 og § 11, stk. 2, bestemmelserne i denne lov eller  

 forskrifter udstedt i medfør af loven.
Stk. 2. Det samme gælder, såfremt betingelsen i § 12, stk. 1, nr. 8, eller  

 § 13, jf. § 12, stk. 1, nr. 8, for meddelelse af tilladelse ikke længere er  

 til stede.
For så vidt tilladelsen er udstedt i henhold til § 1, stk. 1, kan  

 den tilbagekaldes på tid fra 1-5 år eller indtil videre.
 Stk. 3. Godkendelse som ansvarlig leder efter § 13, stk. 2, kan ligeledes  

 tilbagekaldes efter stk. 1 og 2.
§ 15. En afgørelse efter § 14, stk. 2, og § 14, stk. 3, jf. stk. 2, kan af  

 den, afgørelsen vedrører, forlanges indbragt for domstolene.
Anmodning herom  

 skal inden 4 uger efter, at afgørelsen er meddelt den pågældende, fremsættes  

 over for den myndighed, der har truffet afgørelsen.
Myndigheden anlægger sag  

 mod den pågældende i den borgerlige retsplejes former.
 Stk. 2. Bestemmelsen i stk. 1 gælder også, såfremt vedkommende myndighed  

 bestemmer, at tilladelsen ikke kan fornys på grund af, at ansøgeren ikke  

 længere opfylder betingelsen i § 12, stk. 1, nr. 8, eller i § 13, jf. § 12,  

 stk. 1, nr. 8.
Stk. 3. Anmodning om sagsanlæg har opsættende virkning, men retten kan ved  

 kendelse bestemme, at den pågældende under sagens behandling ikke må udøve  

 den virksomhed, tilladelsen eller godkendelsen vedrører.
Hvis  

 tilbagekaldelsen findes lovlig ved dommen, kan det i denne bestemmes, at anke  

 ikke har opsættende virkning.
Stk. 4. En tilbagekaldelse efter § 14, stk. 2, og § 14, stk. 3, jf. stk.  

 2, kan for så vidt tilladelsen er givet i henhold til § 1, stk. 1, til enhver  

 tid efter ansøgning ophæves af den myndighed, der har truffet afgørelsen.
En  

 ansøgning herom kan dog kun indgives med 1 års mellemrum.
Hvis ansøgningen  

 afslås, kan ansøgeren forlange afgørelsen prøvet ved domstolene, såfremt  

 tilbagekaldelsen er sket indtil videre, og der er forløbet mindst 5 år efter  

 tilbagekaldelsen og mindst 2 år efter, at ophævelse senest er nægtet ved dom.  

 Stk. 1, 2. og 3. pkt., finder tilsvarende anvendelse.
 § 16. Tilladelsen eller godkendelsen bortfalder, hvis indehaveren af en  

 tilladelse eller godkendelse afgår ved døden eller ophører med at opfylde  

 betingelserne i § 12, stk. 1, nr. 1-4, eller § 13, jf. § 12, stk. 1, nr. 1-4.
Stk. 2. Efter anmeldelse inden 14 dage til den myndighed, der har givet  

 tilladelsen, kan et dødsbo, en ægtefælle, der sidder i uskiftet bo, en  

 skyldner, der har anmeldt betalingsstandsning, et konkursbo eller en værge  

 for en umyndiggjort midlertidigt få tilladelse til at fortsætte virksomheden  

 med henblik på afvikling, afhændelse eller lignende.
Adgangen hertil gælder  

 kun indtil seks måneder fra dødsfaldet, betalingsstandsningens anmeldelse,  

 konkursdekretets afsigelse eller umyndiggørelsen.
I særlige tilfælde kan  

 fristen forlænges.« § 14. Den myndighed, der har givet tilladelsen, kan tilbagekalde den, hvis  

 indehaveren har gjort sig skyldig i grov eller oftere gentagen overtrædelse  

 af vilkårene for tilladelsen, jfr. § 5, stk. 2 og 3, § 10, stk. 2, og § 11,  

 stk. 2, af bestemmelser i denne lov eller forskrifter udstedt i medfør af  

 loven.
Stk. 2. Det samme gælder, såfremt indehaveren har gjort sig skyldig i  

 andre forhold, der giver grund til at antage, at han ikke fremtidig vil drive  

 virksomheden på forsvarlig måde.
For så vidt tilladelsen er udstedt i henhold  

 til § 10, kan den tilbagekaldes på tid fra 1-5 år eller indtil videre.  

 Afgørelsen skal indeholde oplysning om adgangen efter § 15 til at begære  

 domstolsprøvelse og om fristen herfor.
§ 15. En afgørelse efter § 14, stk. 2, kan af den, afgørelsen vedrører,  

 forlanges indbragt for domstolene.
Anmodning herom skal fremsættes over for  

 den myndighed, der har tilbagekaldt tilladelsen, inden 4 uger efter, at  

 afgørelsen er meddelt den pågældende.
Myndigheden anlægger sag mod den  

 pågældende i den borgerlige retsplejes former.
Stk. 2. Anmodning om sagsanlæg har opsættende virkning, men retten kan ved  

 kendelse bestemme, at den pågældende under sagens behandling ikke må udøve  

 den virksomhed, tilladelsen vedrører.
Hvis tilbagekaldelsen findes lovlig ved  

 dommen, kan det i denne bestemmes, at anke ikke har opsættende virkning.
Stk. 3. En tilbagekaldelse efter § 14, stk. 2, kan for så vidt angår  

 tilladelser givet i henhold til § 10 til enhver tid efter ansøgning ophæves  

 af den myndighed, der har truffet afgørelsen.
Hvis en ansøgning herom afslås,  

 kan ansøgeren forlange afgørelsen prøvet ved domstolene, såfremt  

 tilbagekaldelsen er sket indtil videre og der er forløbet mindst 5 år efter  

 tilbagekaldelsen og mindst 2 år efter, at ophævelse senest er nægtet ved dom.  

 Stk. 1, 2. og 3. pkt., finder tilsvarende anvendelse.
§ 16. Hvis indehaveren af en tilladelse givet i henhold til denne lov  

 afgår ved døden eller bliver fysisk eller retligt ude af stand til at udøve  

 virksomheden, bortfalder tilladelsen.
Dødsboet, konkursboet eller den, der i  

 øvrigt handler på tilladelsesindehaverens vegne, kan dog efter anmeldelse til  

 den myndighed, der har givet tilladelsen, midlertidigt fortsætte den  

 virksomhed, som har været udøvet i henhold til den bortfaldne tilladelse, med  

 henblik på afvikling, afhændelse eller lignende af virksomheden.
Adgangen  

 hertil gælder kun i indtil 1 år, men denne frist kan, når særlig motivering  

 herfor foreligger, forlænges af den pågældende myndighed, dog kun i  

 yderligere 6 måneder.
 Stk. 2. En afgørelse begrundet i fysiske forhold hos  

 tilladelsesindehaveren kan af den, afgørelsen vedrører, eller den, der  

 handler på hans vegne, forlanges indbragt for domstolene. § 15, stk. 1, 2. og  

 3. pkt., finder tilsvarende anvendelse.
 10. I § 17 indsættes som nyt stk. 2:
» Stk. 2. Der kan ske tilbageholdelse af et motorkøretøj,  

 såfremt der udføres buskørsel i strid med lovgivningen.« § 17. En tilladelse, der er tilbagekaldt, frakendt eller bortfaldet, jfr.  

 §§ 14 og 16, skal straks afleveres til den myndighed, der har givet  

 tilladelsen.
 11. Efter § 17 indsættes:
 »Kapitel 4b.
Fælles regler.« 12. § 18 affattes således:
»§ 18. Trafikministeren kan fastsætte regler om 1) anvendelse eller gennemførelse af De europæiske Fællesskabers  

 forordninger og direktiver om buskørsel med motorkøretøjer samt af  

 tilsvarende aftaler med andre lande, 2) undtagelse fra kravet om tilladelse, 3) ansøgningers indhold samt om de økonomiske og faglige krav, en ansøger  

 skal opfylde, 4) fremgangsmåden ved udstedelse af tilladelser, herunder om høring af  

 myndigheder og organisationer, 5) gebyr for behandling af ansøgninger og for meddelelse af tilladelse og  

 godkendelse samt 6) afmærkning af køretøjer og kontrolforanstaltninger, herunder for den  

 kørsel, der er undtaget fra kravet om tilladelse.
 Stk. 2. Der er udpantningsret for gebyrer efter stk. 1, nr. 5.
 Stk. 3. Indehaveren af en tilladelse skal følge de bestemmelser om løn- og  

 arbejdsvilkår for chauffører, der findes i de pågældende kollektive  

 overenskomster.
 Stk. 4. Tilladelsen skal udnyttes af den virksomhed, der har opnået denne,  

 og den kan hverken helt eller delvis overgå til andre.
Stk. 5. Offentlige myndigheder skal efter anmodning give den  

 tilladelsesudstedende myndighed enhver oplysning om motorkøretøjers  

 registreringsfrihed.« § 18. For udfærdigelse af tilladelser i henhold til denne lov kan der  

 opkræves gebyrer.
Ministeren for offentlige arbejder fastsætter regler  

 herfor.
 13. I § 20 indsættes som nyt stk. 2:
» Stk. 2. De i § 1, stk. 1, nævnte køretøjer, der benyttes til  

 almindelig rutekørsel inden for landets grænser og registreres første gang  

 den 1. januar 1991 eller senere, skal være forsynet med udstyr, herunder  

 løfteanordning, således at køretøjet kan benyttes af kørestolsbrugere.« § 20. Ministeren for offentlige arbejder fastsætter regler for de  

 motorkøretøjer, der anvendes til den af denne lov omfattede kørsel, med  

 hensyn til indretning, udstyr og benyttelse.
Ministeren for offentlige  

 arbejder fastsætter endvidere regler om kvalifikationskrav til føreren af  

 disse kotorkøretøjer.
 14. I § 21 ændres i stk. 1, »Turistvogmændenes  

 Landsorganisation« til: Turistvognmændenes Landsforening', og der  

 indsættes som nyt stk. 4:
» Stk. 4. Direktoratet for Vejtransport fungerer som  

 sekretariat for Persontrafikrådet.
Trafikministeren kan efter aftale med  

 Persontrafikrådet fastsætte regler om, at direktoratet bemyndiges til at  

 træffe afgørelse efter loven.
Ministeren kan herunder bestemme, at  

 afgørelser, der er truffet af direktoratet, ikke kan indbringes for højere  

 administrativ myndighed.
Sådanne bestemmelser er ikke til hinder for, at  

 Persontrafikrådet på eget initiativ kan tage en afgørelse, der er truffet af  

 direktoratet, op til nærmere undersøgelse og afgørelse.« § 21. Persontrafikrådet består af 11 medlemmer, der beskikkes af  

 ministeren for offentlige arbejder. 5 af medlemmerne beskikkes efter  

 indstilling af henholdsvis Amtsrådsforeningen i Danmark, Kommunernes  

 Landsforening, Landsforeningen Danmarks Bilruter, Turistvognmændenes  

 Landsorganisation og Specialarbejderforbundet i Danmark.
 Stk. 2. Ministeren for offentlige arbejder udpeger blandt rådets medlemmer  

 formanden, der skal have juridisk eller økonomisk uddannelse.
 Stk. 3. For formanden og de øvrige medlemmer beskikkes en suppleant efter  

 reglerne i stk. 1 og 2.
 15. § 22 affattes således:
» § 22. Medmindre højere straf er forskyldt efter anden  

 lovgivning, straffes med bøde den, der 1) overtræder § 1, stk. 1, 2, 3 og 5, § 13, stk. 2, 1. pkt., § 17, stk. 1  

 eller § 18, stk. 3 og 4, 2) overtræder vilkår, der er fastsat i en tilladelse eller godkendelse i  

 henhold til loven eller forskrifter, der er udstedt i medfør af denne, 3) overtræder bestemmelser, der er indeholdt i De europæiske Fællesskabers  

 forordninger om buskørsel.
 Stk. 2. I forskrifter, der fastsættes i medfør af loven, kan der  

 fastsættes straf af bøde for overtrædelse af bestemmelserne i forskrifterne.
Stk. 3. Er en overtrædelse begået af et aktieselskab, anpartsselskab eller  

 lignende, kan der pålægges selskabet som sådant bødeansvar.
Er overtrædelsen  

 begået af staten, Hovedstadsområdets Trafikselskab, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, selskabet, kommunen eller det kommunale fællesskab  

 bødeansvar.« § 22. Overtrædelse af §§ 1 og 17 i denne lov eller tilsidesættelse af  

 vilkår, der er fastsat i en tilladelse eller godkendelse i henhold til loven  

 eller forskrifter, der er udstedt i medfør af loven, straffes med bøde.
 Stk. 2. I forskrifter, der fastsættes i medfør af loven, kan der  

 fastsættes straf af bøde for overtrædelse af bestemmelser i forskrifterne.
 Stk. 3. Er overtrædelsen begået af et aktieselskab eller lignende, kan der  

 pålægges selskabet som sådant bødeansvar.
Efter 2. behandling den 22. maj 1990 § 1 I lov nr. 115 af 29. marts 1978 om buskørsel, som ændret ved lov nr. 192  

 af 29. marts 1989, foretages følgende ændringer:
 1. § 1 affattes således:
»§ 1. Den, der udfører erhvervsmæssig personbefordring med et  

 dansk indregistreret motorkøretøj, indrettet til befordring af flere end 9  

 personer, føreren medregnet, skal have tilladelse hertil af  

 Persontrafikrådet.
Der kan gives en ansøger flere tilladelser, der gælder for  

 et tidsrum af indtil 8 år.
 Stk. 2. Udføres der rutekørsel, jf. § 2, eller den i § 11, stk. 1,  

 nævnte kørsel, kræves der tillige tilladelse i henhold til § 3 eller § 11.
 Stk. 3. Udføres der almindelig rutekørsel, jf. § 2, stk. 2, gælder  

 kravet i stk. 2 uanset motorkøretøjets størrelse.
Stk. 4. Undtaget fra kravet i stk. 2 er kørsel, der inden for de i  

 § 3, nr. 1-2, nævnte områder udføres af eller for den tilladelsesudstedende  

 myndighed.
Det samme gælder kørsel inden for de i § 3, nr. 3, nævnte områder,  

 såfremt de berørte myndigheder er enige om kørslen eller Persontrafikrådet  

 har godkendt denne.
Stk. 5. Erhvervsmæssig personbefordring, der udelukkende udføres  

 inden for dansk område med et motorkøretøj, der er indregistreret i udlandet,  

 kan alene udføres i henhold til international aftale eller regler fastsat af  

 trafikministeren.« 2. § 4 affattes således:
» § 4. Ved afgørelsen af, hvorvidt der kan gives tilladelse  

 til rutekørsel, skal der tages hensyn til, om behovet for kørslen er dækket  

 eller vil kunne dækkes ved anvendelse af bestående kollektive  

 trafikforbindelser.« 3. § 5, stk. 4, ophæves, og i stedet indsættes:
» Stk. 4. Passagerer, der ikke foreviser gyldig billet eller  

 kort, kan afkræves kontrolafgift og ekspeditionsgebyr.
Der er udpantningsret  

 for kontrolafgift og gebyr.
Stk. 5. Passagerer, der ikke er i besiddelse af gyldig billet  

 eller kort, har pligt til på forlangende at forevise legitimation med henblik  

 på at fastslå vedkommendes identitet.« 4. § 6, stk. 1 og 2, affattes således:
 »Meddelelse om de af en kommunalbestyrelse udfærdigede tilladelser  

 til rutekørsel indsendes samtidig med tilladelsernes udfærdigelse til  

 amtsrådet.
Stk. 2. Amtsrådet kan ud fra hensynet til samordningen af  

 trafikbetjeningen i området kræve de af kommunalbestyrelsen fastsatte vilkår  

 for tilladelsen ændret.
Amtsrådet kan ligeledes kræve ændringer i den kørsel,  

 der udføres af eller for kommunalbestyrelsen.« 5. § 10 affattes således:
»§ 10. Turist- og bestillingskørsel kan udføres af den, der  

 har tilladelse i henhold til § 1, stk. 1. Tilladelsen meddeles på nærmere af  

 Persontrafikrådet fastsatte vilkår for virksomhedens udøvelse.« 6. Overskriften til kapitel 4 affattes således:
 »Betingelser for meddelelse af tilladelse«.
 7. §§ 12-13 affattes således:
»§ 12. Tilladelse i henhold til § 1, stk. 1, kan meddeles  

 personer, der 1) har dansk indfødsret, 2) har bopæl her i landet, 3) ikke er umyndiggjort eller under lavværgemål, 4) hverken har anmeldt betalingsstandsning eller er under konkurs, 5) har økonomisk grundlag for at drive virksomheden forretningsmæssigt  

 forsvarligt, 6) ikke er dømt for strafbart forhold, der begrunder en nærliggende fare  

 for misbrug af adgangen til at udføre vognmandsvirksomhed, jf. borgerlig  

 straffelovs § 78, stk. 2, 7) i faglig henseende er kvalificeret til at drive vognmandsvirksomhed og 8) i øvrigt gør det antageligt, at de vil kunne udøve denne på forsvarlig  

 måde og i overensstemmelse med god skik inden for branchen.
 Stk. 2. Kravet i stk. 1 om indfødsret og bopæl i Danmark  

 bortfalder i det omfang, dette følger af international aftale eller regler  

 fastsat af trafikministeren.
 § 13. Tilladelse i henhold til § 1, stk. 1, kan meddeles  

 aktieselskaber eller anpartsselskaber, når selskabet opfylder betingelserne i  

 § 12, stk. 1, nr. 4, 5 og 8.
Stk. 2. Selskabet skal have ansat en godkendt ansvarlig leder, der  

 faktisk og vedvarende skal forestå virksomhedens buskørsel.
Denne skal  

 opfylde betingelserne i § 12, stk. 1, nr. 1-4 og 6-8, jf. stk. 2.
Stk. 3. Der kan under de i stk. 1 og 2 nævnte betingelser meddeles  

 tilladelse til andre her i landet hjemmehørende selskaber med begrænset  

 ansvar, kommanditselskaber, interessentskaber, foreninger, fonde og andre  

 selvejende institutioner.
Der kan ligeledes meddeles tilladelse til  

 offentlige myndigheder og virksomheder.
Stk. 4. Filialer af udenlandske selskaber m.v. af den i stk. 1 og  

 3 nævnte art kan meddeles tilladelse, såfremt dette følger af international  

 aftale eller regler fastsat af trafikministeren.« 8. Efter § 13 indsættes:
»Kapitel 4 a Tilbagekaldelse og bortfald af tilladelser m.v.« 9. §§ 14-16 affattes således:
 » § 14. Den myndighed, der har givet tilladelsen kan  

 tilbagekalde denne, hvis indehaveren eller den, der optræder i virksomhedens  

 interesse, groft eller gentagne gange har overtrådt vilkårene for  

 tilladelsen, jf. § 5, stk. 2 og 3, § 10 og § 11, stk. 2, bestemmelserne i  

 denne lov eller forskrifter udstedt i medfør af loven.
Stk. 2. Det samme gælder, såfremt betingelsen i § 12, stk. 1, nr.  

 8, eller § 13, jf. § 12, stk. 1, nr. 8, for meddelelse af tilladelse ikke  

 længere er til stede.
For så vidt tilladelsen er udstedt i henhold til § 1,  

 stk. 1, kan den tilbagekaldes på tid fra 1-5 år eller indtil videre.
 Stk. 3. Godkendelse som ansvarlig leder efter § 13, stk. 2, kan  

 ligeledes tilbagekaldes efter stk. 1 og 2.
 § 15. En afgørelse efter § 14, stk. 2, og § 14, stk. 3, jf. stk.  

 2, kan af den, afgørelsen vedrører, forlanges indbragt for domstolene.  

 Anmodning herom skal inden 4 uger efter, at afgørelsen er meddelt den  

 pågældende, fremsættes over for den myndighed, der har truffet afgørelsen.  

 Myndigheden anlægger sag mod den pågældende i den borgerlige retsplejes  

 former.
 Stk. 2. Bestemmelsen i stk. 1 gælder også, såfremt vedkommende  

 myndighed bestemmer, at tilladelsen ikke kan fornys på grund af, at ansøgeren  

 ikke længere opfylder betingelsen i § 12, stk. 1, nr. 8, eller i § 13, jf. §  

 12, stk. 1, nr. 8.
Stk. 3. Anmodning om sagsanlæg har opsættende virkning, men retten  

 kan ved kendelse bestemme, at den pågældende under sagens behandling ikke må  

 udøve den virksomhed, tilladelsen eller godkendelsen vedrører.
Hvis  

 tilbagekaldelsen findes lovlig ved dommen, kan det i denne bestemmes, at anke  

 ikke har opsættende virkning.
Stk. 4. En tilbagekaldelse efter § 14, stk. 2, og § 14, stk. 3,  

 jf. stk. 2, kan for så vidt tilladelsen er givet i henhold til § 1, stk. 1,  

 til enhver tid efter ansøgning ophæves af den myndighed, der har truffet  

 afgørelsen.
En ansøgning herom kan dog kun indgives med 1 års mellemrum.
Hvis  

 ansøgningen afslås, kan ansøgeren forlange afgørelsen prøvet ved domstolene,  

 såfremt tilbagekaldelsen er sket indtil videre og der er forløbet mindst 5 år  

 efter tilbagekaldelsen og mindst 2 år efter, at ophævelse senest er nægtet  

 ved dom.
Stk. 1, 2. og 3. pkt., finder tilsvarende anvendelse.
 § 16. Tilladelsen eller godkendelsen bortfalder, hvis indehaveren  

 af en tilladelse eller godkendelse afgår ved døden eller ophører med at  

 opfylde betingelserne i § 12, stk. 1, nr. 1-4, eller § 13, jf. § 12, stk. 1,  

 nr. 1-4.
Stk. 2. Efter anmeldelse inden 14 dage til den myndighed, der har  

 givet tilladelsen, kan et dødsbo, en ægtefælle, der sidder i uskiftet bo, en  

 skyldner, der har anmeldt betalingsstandsning, et konkursbo eller en værge  

 for en umyndiggjort midlertidigt få tilladelse til at fortsætte virksomheden  

 med henblik på afvikling, afhændelse eller lignende.
Adgangen hertil gælder  

 kun indtil seks måneder fra dødsfaldet, betalingsstandsningens anmeldelse,  

 konkursdekretets afsigelse eller umyndiggørelsen.
I særlige tilfælde kan  

 fristen forlænges.« 10. I § 17 indsættes som nyt stk. 2:
»Stk. 2. Der kan ske tilbageholdelse af et motorkøretøj, såfremt der  

 udføres buskørsel i strid med lovgivningen.« 11. Efter § 17 indsættes:
»Kapitel 4 b Fælles regler«.
 12. § 18 affattes således:
»§ 18. Trafikministeren kan fastsætte regler om 1) anvendelse eller gennemførelse af De Europæiske Fællesskabers  

 forordninger og direktiver om buskørsel med motorkøretøjer samt af  

 tilsvarende aftaler med andre lande, 2) undtagelse fra kravet om tilladelse, 3) ansøgningers indhold samt om de økonomiske og faglige krav, en ansøger  

 skal opfylde, 4) fremgangsmåden ved udstedelse af tilladelser, herunder om høring af  

 myndigheder og organisationer, 5) gebyr for behandling af ansøgninger og for meddelelse af tilladelse og  

 godkendelse samt 6) afmærkning af køretøjer og kontrolforanstaltninger, herunder for den  

 kørsel, der er undtaget fra kravet om tilladelse.
 Stk. 2. Der er udpantningsret for gebyrer efter stk. 1, nr. 5.
 Stk. 3. Indehaveren af en tilladelse skal følge de bestemmelser om  

 løn- og arbejdsvilkår for chauffører, der findes i de pågældende kollektive  

 overenskomster.
 Stk. 4. Tilladelsen skal udnyttes af den virksomhed, der har  

 opnået denne, og den kan hverken helt eller delvis overgå til andre.
Stk. 5. Offentlige myndigheder skal efter anmodning give  

 Direktoratet for Vejtransport enhver oplysning om motorkøretøjers  

 registreringsforhold.« 13. I § 21 ændres i stk. 1 »Turistvognmændenes  

 Landsorganisation« til: »Turistvognmændenes Landsforening«, og  

 efter stk. 3 indsættes som nyt stk. 4:
»Stk. 4. Direktoratet for Vejtransport fungerer som sekretariat for  

 Persontrafikrådet.
Trafikministeren kan efter aftale med Persontrafikrådet  

 fastsætte regler om, at direktoratet bemyndiges til at træffe afgørelse efter  

 loven.
Ministeren kan herunder bestemme, at afgørelser, der er truffet af  

 direktoratet, ikke kan indbringes for højere administrativ myndighed.
Sådanne  

 bestemmelser er ikke til hinder for, at Persontrafikrådet på eget initiativ  

 kan tage en afgørelse, der er truffet af direktoratet, op til nærmere  

 undersøgelse og afgørelse.« 14. § 22 affattes således:
» § 22. Medmindre højere straf er forskyldt efter anden  

 lovgivning, straffes med bøde den, der 1) overtræder § 1, stk. 1, 2, 3 og 5, § 13, stk. 2, 1. pkt., § 17, stk. 1,  

 eller § 18, stk. 3 og 4, 2) overtræder vilkår, der er fastsat i en tilladelse eller godkendelse i  

 henhold til loven eller forskrifter, der er udstedt i medfør af denne, 3) overtræder bestemmelser, der er indeholdt i De Europæiske Fællesskabers  

 forordninger om buskørsel.
 Stk. 2. I forskrifter, der fastsættes i medfør af loven, kan der  

 fastsættes straf af bøde for overtrædelse af bestemmelserne i forskrifterne.
Stk. 3. Er en overtrædelse begået af et aktieselskab,  

 anpartsselskab eller lignende, kan der pålægges selskabet som sådant  

 bødeansvar.
Er overtrædelsen begået af staten, Hovedstadsområdets  

 Trafikselskab, en kommune eller et kommunalt fællesskab, der er omfattet af §  

 60 i lov om kommunernes styrelse, kan der pålægges staten, selskabet,  

 kommunen eller det kommunale fællesskab bødeansvar.« § 2 Stk. 1. Loven træder i kraft den 1. juni 1990.
 Stk. 2. Den, der har tilladelse til erhvervsmæssig  

 personbefordring med de i § 1, stk. 1, nævnte motorkøretøjer eller udfører  

 denne virksomhed for offentlige myndigheder eller selskaber, har efter  

 ansøgning, der skal indgives senest 1. september 1990, krav på et antal  

 tilladelser i henhold til § 1, stk. 1, svarende til antallet af nævnte  

 køretøjer, vedkommende har indregistreret eller ejer ved lovens ikrafttræden.  

 Tilladelsen kan begrænses til at omfatte den kørsel, vedkommende har  

 tilladelse til eller udfører.
