Tillægsbetænkning afgivet af  

 Erhvervsudvalget den 16. maj 2002 Tillægsbetænkning over Forslag til lov om ophævelse af lov om  

 erhvervsudvikling og om ændring af lov om erhvervsfremme (Etablering af Danmarks Erhvervsråd og  

 udlægning af akkreditering og metrologi i en privat, selvejende  

 institution) [af økonomi- og erhvervsministeren (Bendt  

 Bendtsen)] 1. Ændringsforslag Økonomi- og erhvervsministeren har stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 13. marts 2002 og var til 1.  

 behandling den 16. april 2002. Lovforslaget blev efter 1. behandling henvist  

 til behandling i Erhvervsudvalget.
Udvalget afgav betænkning den 7. maj  

 2002. Lovforslaget var til 2. behandling den 16. maj 2002, hvorefter det blev  

 henvist til fornyet behandling i Erhvervsudvalget.
Møder Udvalget har, efter lovforslaget blev henvist til fornyet  

 udvalgsbehandling, behandlet dette i 1 møde.
3. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse med de af økonomi-  

 og erhvervsministeren stillede ændringsforslag.
Socialistisk Folkepartis medlem af udvalget har  

 ønsket, at regeringens forslag om bl.a. udpegningen af Danmarks  

 Erhvervsråd skulle ændres, så ministeren ud over formanden  

 og et medlem skulle udpege yderligere to medlemmer af rådet, og at de  

 tre medlemmer af rådet ud over formanden skulle udpeges på  

 baggrund af deres viden inden for nye, perspektivrige teknologier,  

 industrielt design og samfundsmæssig indsigt i øvrigt.
Der ville  

 således i alt være fire medlemmer og ikke som i regeringens  

 oprindelige lovforslag kun to medlemmer af rådet, der ikke var udpeget  

 af organisationer.
 Socialistisk Folkeparti forstår, at regeringen gerne  

 vil have et medlem af rådet, der er repræsentant for ministeriet,  

 hvorfor økonomi- og erhvervsministeren derfor kun har ønsket to  

 medlemmer med baggrund i perspektivrige teknologier m.v.
Socialistisk Folkepartis medlem af udvalget er  

 stærkt uenig i regeringens ønske om at have en embedsmand fra  

 ministeriet som medlem af rådet, og Socialistisk Folkeparti  

 ønskede som nævnt, at tre medlemmer af rådet havde  

 baggrund i perspektivrige teknologier m.v.
Men Socialistisk Folkeparti finder  

 alligevel, at et bredt flertal i Erhvervsudvalget har imødekommet  

 så væsentlige elementer af Socialistisk Folkepartis initiativ om  

 udvidelse af rådet i og med, at økonomi- og erhvervsministeren  

 har stillet ændringsforslag om, at der udpeges to uafhængige  

 medlemmer med baggrund i perspektivrige teknologier m.v.
Derfor indstiller  

 Socialistisk Folkepartis medlem af udvalget lovforslaget til vedtagelse med  

 de af regeringen stillede ændringsforslag.
Et mindretal i udvalget (EL) indstiller  

 lovforslaget til forkastelse.
Mindretallet vil stemme hverken for  

 eller imod ændringsforslagene.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Af	økonomi- og erhvervsministeren, tiltrådt af et  

flertal (udvalget med undtagelse af EL):
Til § 2 1) I den under nr. 6 foreslåede affattelse af §  

 5, stk. 1, ændres i 1. pkt. »12« til: »14«.
[Udvidelse af rådet med to ministervalgte  

 medlemmer] 2) I den under nr. 6 foreslåede affattelse af §  

 5, stk. 1, indsættes i 3. pkt. efter »miljøforhold«:      », nye perspektivrige teknologier, industrielt design«.
[Bredere krav til medlemmerne af rådet] Bemærkninger Til nr. 1 Det foreslås, at ministeren ud over formanden og 1  

 medlem udnævner yderligere 2 medlemmer, og at disse medlemmer udpeges  

 på baggrund af deres viden inden for nye perspektivrige teknologier,  

 industrielt design og samfundsmæssige indsigt i øvrigt.
Til nr. 2 En udvidelse af rådet med to personer vil bidrage  

 til, at rådet   uden at blive unødigt stort   får  

 større viden inden for en række områder, der har stor  

 betydning for udviklingen af dansk erhvervsliv.
Der tænkes i denne  

 forbindelse bl.a. på de store potentialer, der findes inden for  

 områder som energiteknologier, miljøteknologier, medicinske  

 teknologier og industrielt design.
Disse områder vil ikke  

 nødvendigvis blive dækket ind gennem de udpegninger, hvor det er  

 forskellige organisationer, der indstiller til ministeren.
Det foreslås  

 desuden, at ministeren forud for udpegning af de to medlemmer indhenter  

 forslag fra relevante organisationer.
Denne fremgangsmåde er bl.a.  

 kendt fra udpegningen af eksterne medlemmer til universiteternes  

 konsistorier, hvor der indhentes forslag gennem annoncering.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 155 omdelt efter  

 afgivelse af betænkning Bilagsnr.
