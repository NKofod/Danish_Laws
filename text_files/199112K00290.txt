Nr LSF 290 Forslag til Lov om ændring af lov om social bistand m.v. (Udvidelse af  

 ordningen om ungdomsydelse) Fremsat af socialministeren (Else Winther ndersen) den 12. maj 1992 Vedtaget ved tredjebehandling den 18. juni 1992 Lov nr. 497 af 24/06/1992 § 1 I lov om social bistand, jf. lovbekendtgørelse nr. 817 af 6. december  

 1990, som ændret bl.a. ved lov nr. 406 af 6. juni 1991 og senest ved lov nr.  

 391 af 20. maj 1992, foretages følgende ændringer:
 1. I § 49 a, stk. 1, ændres »21 år« til: »25  

 år«.
 2. § 49 a, stk. 5, affattes således:
»Stk. 5. Unge under 25 år er efter udløbet af en  

 ungdomsydelsesperiode med vejledning og beskæftigelse, jf. § 49 c, berettiget  

 til et nyt beskæftigelsestilbud, når de på grund af ledighed har modtaget  

 kontanthjælp efter § 37 i en sammenhængende periode på 3 måneder.« 3. I § 49 b, stk. 1, indsættes som 2. pkt.:
»Ved ansættelse i et beskæftigelsesprojekt ydes der til unge over 21  

 år og under 25 år et udligningstillæg, der svarer til det beløb, hvormed den  

 kontanthjælp, som den unge ville have været berettiget til, overstiger  

 ungdomsydelsen efter skat.« 4. I § 49 f, stk. 2, indsættes efter »§§ 49 a-c«  

 ordene: »samt ansættelse i en ungdomspraktikordning (følordning), hvor  

 løn- og arbejdsvilkårene for den unge svarer til reglerne for  

 ungdomsydelsen«.
5. I § 49 f, stk. 3, ændres »§ 40, stk. 2, 1.  

 pkt.« til: »§ 40, stk. 3, 1. pkt.« 6. I § 133, stk. 2, 2. pkt., indsættes efter »§ 49  

 a-c«: », den i § 49 f, stk. 2, nævnte ungdomspraktikordning«.
 7. I § 138 d, stk. 1, ændres »§ 40, stk. 2« til:  

 »§ 40, stk. 3«.
 8. § 139 a ophæves.
§ 2 I lov nr. 399 af 6. juni 1991 om ændring af den sociale styrelseslov og  

 lov om social pension m.v. (Omlægninger af regler om tilkendelse af  

 førtidspension, refusionssatser og ankestrukturen m.v.) affattes § 4, nr.  

 4, således:
 » 4. I § 15 indsættes efter stk. 4 som nyt stykke:
»Stk. 5. Ved behandlingen af skønsmæssige afgørelser efter  

 denne lov, der er truffet af de kommunale myndigheder, som er nævnt i den  

 sociale styrelseslovs § 2, stk. 2, 2. pkt., kan de sociale ankenævn og  

 Ankestyrelsen kun tilsidesætte skønnet, hvis det er ulovligt eller åbenbart  

 urimeligt.« Stk. 5 og 6 bliver herefter stk. 6 og 7.' § 3 Loven træder i kraft den 1. juli 1992. § 1, nr. 3, har virkning indtil  

 den 1. april 1993.
§ 4 Socialministeren optager forhandlinger med de kommunale parter med  

 henblik på tilrettelæggelse af en hensigtsmæssig og fleksibel ordning med  

 hensyn til igangsætningen af udvidelsen af ungdomsydelsesreglerne.
§ 5 Socialministeren fremsætter forslag om revision af ordningen om  

 ungdomspraktik inden udgangen af 1993.
Oprindeligt fremsat forslag § 1 I lov om social bistand, jf. lovbekendtgørelse nr. 817 af 6. december  

 1990, som ændret bl.a. ved lov nr. 406 af 6. juni 1991 og senest ved lov nr.  

 192 af 23. marts 1992, foretages følgende ændringer:
 1. I § 49 a, stk. 1, ændres »21 år« til: »25  

 år«.
 2. § 49 a, stk. 5, affattes således:
»Stk. 5. Unge under 25 år er efter udløbet af en  

 ungdomsydelsesperiode med vejledning og beskæftigelse, jf. § 49 c, berettiget  

 til et nyt beskæftigelsestilbud, når de på grund af ledighed har modtaget  

 kontanthjælp efter § 37 i en sammenhængende periode på 3 måneder.« 3. I § 49 b, stk. 1, indsættes som 2. pkt.:
»Ved ansættelse i et beskæftigelsesprojekt ydes der til unge over 21  

 år og under 25 år et udligningstillæg, der svarer til det beløb, hvormed den  

 kontanthjælp, som den unge ville have været berettiget til, overstiger  

 ungdomsydelsen efter skat.« 4. I § 49 f, stk. 2, indsættes efter »§§ 49 a-c«:  

 »samt ansættelse i en ungdomspraktikordning (følordning) inden for den  

 offentlige sektor, hvor løn- og arbejdsvilkårene for den unge svarer til  

 reglerne for ungdomsydelsen.« 5. I § 49 f, stk. 3, ændres »§ 40, stk. 2, 1.  

 pkt.« til: »§ 40, stk. 3, 1. pkt.«.
 6. I § 133, stk. 2, 2.pkt., indsættes efter »§ 49  

 a-c«: »,den i § 49 f, stk. 2 nævnte ungdomspraktikordning«.
 7. I § 138 d, stk. 1, ændres »§ 40, stk. 2« til:  

 »§ 40, stk. 3«.
 8. § 139 a ophæves.
§ 2 I lov nr. 399 af 6. juni 1991 om ændring af den sociale styrelseslov og  

 lov om social pension m.v. affattes § 4, nr. 4, således:
 » 4. I § 15 indsættes efter stk. 4 som nyt stykke:
»Stk. 5. Ved behandlingen af skønsmæssige afgørelser efter  

 denne lov, der er truffet af de kommunale myndigheder, som er nævnt i den  

 sociale styrelseslovs § 2, stk. 2, 2. pkt., kan de sociale ankenævn og  

 Ankestyrelsen kun tilsidesætte skønnet, hvis det er ulovligt eller åbenbart  

 urimeligt.« Stk. 5-6 bliver herefter stk. 6-7.' § 3 Loven træder i kraft den 1. juli 1992. § 1, nr. 3 har virkning indtil den  

 1. april 1993.
§ 4 Socialministeren optager forhandlinger med de kommunale parter med  

 henblik på tilrettelæggelse af en hensigtsmæssig og fleksibel ordning med  

 hensyn til igangsætningen af udvidelsen af ungdomsydelsesreglerne.
Bemærkninger til lovforslaget I forbindelse med finansloven for 1992 var der enighed om at påbegynde  

 politiske forhandlinger om en øget aktiveringsindsats på det korte sigt.
 Der var samtidig enighed om, at hovedvægten skulle lægges på  

midlertidige forsøgsordninger, der skulle træde i kraft her og nu, og  

 som skulle virke frem til resultaterne af udvalgsarbejdet om dagpenge og  

 aktivering på det lange sigt (Zeuthen-udvalget).
Lovforslaget er en udmøntning af den mellem Det Konservative Folkeparti,  

 Venstre, Det Radikale Venstre, Centrum-Demokraterne, Kristeligt Folkeparti,  

 Socialdemokratiet og SF den 8. maj 1992 indgåede aftale om aktivering.  

 Aftaleparterne er enige om en styrkelse af aktiveringsindsatsen samt  

 finansieringen heraf.
Målet er, at unge under 25 år skal have mulighed for at  

 modtage et aktiverende tilbud om beskæftigelse eller uddannelse.
Samtidig  

 iværksættes en række mere generelle initiativer til fremme af beskæftigelsen.
 Det er ved tidligere aftaler sikret, at ledige kontanthjælpsmodtagere  

 under 21 år får et aktiverende tilbud allerede efter 2 ugers ledighed.
Efter de gældende regler har kommunerne kun pligt til at aktivere ledige  

 kontanthjælpsmodtagere under 21 år.
Det er således kommunernes ansvar at  

 tilvejebringe et aktiveringstilbud til alle ledige kontanthjælpsmodtagere i  

 alderen 18-20 år, der er omfattet af ungdomsydelsesordningen.
Med forslaget udvides den eksisterende ungdomsydelsesordning til også at  

 omfatte de 21-24 årige kontanthjælpsmodtagere.
Det betyder, at hvor  

 kommunerne i dag ikke har nogen pligt til at aktivere kontanthjælpsmodtagere  

 over 20 år, skal de fremover også give de 21-24 årige et aktiveringstilbud.  

 Ungdomsydelsen kommer hermed til at omfatte alle kontanthjælpsmodtagere under  

 25 år.
 Hvis den unge under 25 år efter udløbet af det første tilbud med  

 ungdomsydelse ikke er kommet i ordinær beskæftigelse efter uddannelse, har  

 kommunen pligt til at give den unge et nyt tilbud, men først efter en periode  

 med 3 måneders kontanthjælp.
 For at få startet udvidelsen af ordningen på en smidig måde, som tager  

 hensyn til kommunernes muligheder, er det i § 4 foreslået, at  

 socialministeren og de kommunale parter aftaler en fleksibel igangsætning.
 For de unge 21-24 årige bliver der - i lighed med de under 21-årige -tale  

 om både en ret til at få tilbud og en pligt til at modtage  

 tilbuddet, dvs. at kontanthjælpen falder bort, hvis den unge afslår  

 tilbuddet.
Ved beskæftigelse i private virksomheder med løntilskud modtager den unge  

 overenskomstmæssig løn.
Beskæftigelsen skal tilbydes med 20 timer pr. uge.
Ved beskæftigelse i beskæftigelsesprojekter skal der ligeledes tilbydes 20  

 timer pr. uge.
Lønnen er projektlønnen, dvs. 69 kr. i timen (PL-niveau 1992).
 Ved en aflønning på 69 kr. i timen i beskæftigelsesprojekter er den  

 månedlige løn på 5.980 kr. brutto svarende til 4.151 kr. netto, afhængig af  

 den kommunale skatteprocent.
Til unge i alderen 21-24 år, der som ungdomsydelsestilbud er ansat i  

 beskæftigelsesprojekt, kan der som noget nyt ydes et udligningstillæg ud over  

 lønnen.
Udligningstillægget skal sikre, at ungdomsydelsen for unge 21-24  

 årige ikke bliver mindre end kontanthjælpen.
Udligningstillægget beregnes som  

 det beløb, hvormed en kontanthjælpsberegning overstiger aflønningen i  

 beskæftigelsesprojektet efter skat.
Tillægget behandles i skattemæssig  

 henseende ligesom kontanthjælp udbetalt efter bistandslovens § 37.
Som i den eksisterende ungdomsydelsesordning skal den unge, som alternativ  

 aktivitet, kunne vælge at deltage i frivillige og ulønnede aktiviteter, der  

 må anses for at være af samfundsmæssig betydning.
Aktiviteten skal have et  

 omfang, der mindst svarer til beskæftigelsen i løntilskudsplads eller  

 beskæftigelsesprojekt.
Som noget nyt kan den unge som alternativ aktivitet  

 deltage i en ungdomspraktik-ordning, hvor den unge i en periode på 5 måneder  

 knyttes til en uddannet/erfaren medarbejder med henblik på  

 oplæring/uddannelse.
 I forbindelse med forslaget om ændring af ungdomsydelsen m.v. benyttes  

 lejligheden til i § 15 og i § 138 d, stk. 1 at foreslå ændring af  

 redaktionelle fejl, der er opstået i forbindelse med vedtagelsen af lov nr.  

 399 af 6. juni 1991 og lov nr. 425 af 13. juni 1990.
Økonomiske bemærkninger Lovforslaget er sammenhængende med det samtidig fremsatte lovforslag om  

 ændring af bistandsloven (ændring af ordningen om ungdomsydelse).  

 Nedenstående er de økonomiske konsekvenser beskrevet vedrørende aktivering  

 iværksat i perioden indtil 1/4-93, hvor kun det foreliggende lovforslag har  

 virkning.
Jvf. § 4 i det foreliggende forslag skal ikrafttrædelse og igangsætningen  

 af ordningen aftales mellem socialministeren og de kommunale parter.
Antal  

 aktiverede samt de økonomiske konsekvenser i 1992 og 1993 afhænger af denne  

 aftale.
Det forudsættes i beregningen af de økonomiske konsekvenser, at der i  

 ungdomsydelsesordningen skal iværksættes yderligere ca. 30.000 tilbud i 1992,  

 svarende til ca. 2/3 af det antal tilbud, der vil skulle iværksættes ved  

 ikrafttræden pr. 1/7-1992 og aktivering efter 2 ugers ledighed.
I perioden  

 fra 1/1-93 til 1/4-93 forudsættes det, at der skal iværksættes ca. 15.000  

 tilbud.
De offentlige merudgifter i 1992 skønnes under ovenstående forudsætninger  

 til ca. 155 mill. kr. ( i pl.92 niveau ). Der er i den angivne offentlige  

 merudgift indregnet forøgelsen af det offentlige skatteprovenu.
Der er i  

 beregningen ikke indregnet evt. ændringer i de unges boligstøtte og  

 daginstitutionsbetaling i beskæftigelsesperioderne.
 De offentlige merudgifter i 1993 vedrørende tilbud afgivet i perioden fra  

 1/7-92 indtil 1/4-93 skønnes til ca. 135 mill. kr..
Forslagene skal forhandles med de kommunale parter.
Herunder skal  

 forslagenes konsekvenser for budgetgarantien drøftes.
Bemærkninger til lovforslagets enkelte bestemmelser Til § 1 Til nr. 1 Med virkning fra 1. oktober 1991 blev ungdomsydelsesordningen udvidet med  

 de 20-årige, der søger kontanthjælp på grund af ledighed.
De unge 21-24 årige  

 har imidlertid også behov for et aktiverende tilbud fra kommunen i stedet for  

 passiv kontanthjælp.
Det foreslås derfor at udvide ungdomsydelsesordningen,  

 således at den kommer til at omfatte unge under 25 år, hvis problem alene  

 består i ledighed.
Til nr. 2 Hvis den unge efter udløbet af en periode med ungdomsydelse ikke er kommet  

 i beskæftigelse eller uddannelse, foreslås det, at den unge skal have ret til  

 at få - og pligt til at modtage - et nyt beskæftigelsestilbud m.v., hver gang  

 den unge ledige har modtaget kontanthjælp i en sammenhængende periode på 3  

 måneder.
Til nr. 3 Det foreslås at indføre et udligningstillæg til unge 21-24 årige, der  

 ansættes i et beskæftigelsesprojekt.
Hensigten med tillægget er at sikre, at  

 ungdomsydelsen til den unge ikke kan udgøre et beløb, der er lavere end den  

 kontanthjælp, som den unge ellers ville have ret til.
Til nr. 4 Den gældende bestemmelse i § 49 f omhandler de såkaldt alternative  

 aktiviteter, der kan træde i stedet for ungdomsydelsestilbuddet.
Med  

 forslaget præciseres det, at også deltagelse i ungdomspraktikordning  

 (følordning) inden for den offentlige sektor er en alternativ aktivitet.  

 Ungdomspraktikordningen skal omfatte unge under 25 år, der i en periode på 5  

 måneder med en ugentlig aktivitet på 20 timer kan følge med en  

 uddannet/erfaren medarbejder rundt på arbejde, delvis som en slags oplæring,  

 delvis som medhjælper.
Aflønningen m.v. under aktiviteten svarer til reglerne  

 i ungdomsydelsesordningen.
Til nr. 5-7 Forslagene indeholder alene konsekvensændringer.
Til nr. 8 Med den foreslåede udvidelse af ungdomsydelsesordningen er der ikke  

 grundlag for at opretholde bestemmelsen i § 139 a, hvorefter  

 ungdomsydelsesordningen skal tages op til revision inden udgangen af 1993.
Til § 2 Der er alene tale om en redaktionel ændring.
I forbindelse med  

 vedtagelsen af lov nr. 399 af 6. juni 1991 blev den nye bestemmelse i lov om  

 social bistand om behandling af klager over skønsmæssige afgørelser indsat  

 som stk. 4 i § 15. Da forslaget om ved samme lejlighed at ophæve § 15, stk.  

 2, og ændre stk. 3-4 til stk. 2-3 imidlertid ikke blev vedtaget, indeholder  

 bistandslovens § 15 nu to stk. 4. Det foreslås derfor, at § 15 ændres,  

 således at det oprindelige stk. 4 bibeholdes, mens den nye bestemmelse om  

 behandling af klager over skønsmæssige afgørelser, der blev indsat ved lov  

 nr. 399, bliver til stk. 5, og stk. 5-6 herefter bliver stk. 6-7.
Til § 3 Det foreslås, at loven træder loven i kraft den 1. juli 1992. § 1, nr. 3  

 har virkning indtil den 1. april 1993.
Til § 4 Med henblik på at sikre en forsvarlig igangsætning i kommunerne af de nye  

 tilbud foreslås socialministeren bemyndiget til at optage forhandling med de  

 kommunale parter om de nærmere omstændigheder for igangsætningen.
Herunder  

 skal det fastlægges, hvor mange blandt de nuværende kontanthjælpsmodtagere,  

 der allerede i 1992 fuldt ud omfattes af ordningen.
Efter 2. behandling den 16. juni 1992 § 1 I lov om social bistand, jf. lovbekendtgørelse nr. 817 af 6. december  

 1990, som ændret bl.a. ved lov nr. 406 af 6. juni 1991 og senest ved lov nr.  

 391 af 20. maj 1992, foretages følgende ændringer:
 1. I § 49 a, stk. 1, ændres »21 år« til: »25  

 år«.
 2. § 49 a, stk. 5, affattes således:
»Stk. 5. Unge under 25 år er efter udløbet af en  

 ungdomsydelsesperiode med vejledning og beskæftigelse, jf. § 49 c, berettiget  

 til et nyt beskæftigelsestilbud, når de på grund af ledighed har modtaget  

 kontanthjælp efter § 37 i en sammenhængende periode på 3 måneder.« 3. I § 49 b, stk. 1, indsættes som 2. pkt.:
»Ved ansættelse i et beskæftigelsesprojekt ydes der til unge over 21  

 år og under 25 år et udligningstillæg, der svarer til det beløb, hvormed den  

 kontanthjælp, som den unge ville have været berettiget til, overstiger  

 ungdomsydelsen efter skat.« 4. I § 49 f, stk. 2, indsættes efter »§§ 49 a-c«:  

 »samt ansættelse i en ungdomspraktikordning (følordning) inden for den  

 offentlige sektor, hvor løn- og arbejdsvilkårene for den unge svarer til  

 reglerne for ungdomsydelsen«.
5. I § 49 f, stk. 3, ændres »§ 40, stk. 2, 1.  

 pkt.« til: »§ 40, stk. 3, 1. pkt.« 6. I § 133, stk. 2, 2. pkt., indsættes efter »§ 49  

 a-c«: », den i § 49 f, stk. 2, nævnte ungdomspraktikordning«.
 7. I § 138 d, stk. 1, ændres »§ 40, stk. 2« til:  

 »§ 40, stk. 3«.
 8. § 139 a ophæves.
§ 2 I lov nr. 399 af 6. juni 1991 om ændring af den sociale styrelseslov og  

 lov om social pension m.v. (Omlægninger af regler om tilkendelse af  

 førtidspension, refusionssatser og ankestrukturen m.v.) affattes § 4, nr.  

 4, således:
 » 4. I § 15 indsættes efter stk. 4 som nyt stykke:
»Stk. 5. Ved behandlingen af skønsmæssige afgørelser efter  

 denne lov, der er truffet af de kommunale myndigheder, som er nævnt i den  

 sociale styrelseslovs § 2, stk. 2, 2. pkt., kan de sociale ankenævn og  

 Ankestyrelsen kun tilsidesætte skønnet, hvis det er ulovligt eller åbenbart  

 urimeligt.« Stk. 5 og 6 bliver herefter stk. 6 og 7.' § 3 Loven træder i kraft den 1. juli 1992. § 1, nr. 3, har virkning indtil  

 den 1. april 1993.
§ 4 Socialministeren optager forhandlinger med de kommunale parter med  

 henblik på tilrettelæggelse af en hensigtsmæssig og fleksibel ordning med  

 hensyn til igangsætningen af udvidelsen af ungdomsydelsesreglerne.
§ 5 Socialministeren fremsætter forslag om revision af ordningen om  

 ungdomspraktik inden udgangen af 1993.
