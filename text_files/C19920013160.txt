 Vejledning om ændringer i lov om valg til menighedsråd. (Til biskopperne)  

 I ministeriets bekendtgørelse nr. 588 af 25. juni 1992 af lov om valg til  

 menighedsråd er indarbejdet de seneste ændringer i lov om valg til  

 menighedsråd, jf. lov nr. 288 af 29. april 1992. Opmærksomheden henledes på  

 følgende ændringer:
 1. Ifølge valglovens § 1, stk. 2, er det fastsat, at  

 ordinære valg til menighedsråd afholdes den anden tirsdag i november måned.
2. Den hidtil gældende bestemmelse om, at et medlem af  

 folkekirken ikke har valgret (eller er valgbar) til menighedsråd, hvis den  

 på- gældende stiller sig i afgjort modsætning til folkekirken ved åbenlyst at  

 fornægte kristentroen, er nu udgået af valgloven.
Det er fortsat en  

 betingelse for valgret og valgbarhed, at den på- gældende er medlem af  

 folkekirken.
Om ophør af medlemskab af folkekirken henvises til bestemmelsen  

 i § 2, stk. 2, i lov nr. 352 af 6. juni 1991 om medlemskab af folkekirken,  

 kirkelig betjening og sognebåndsløsning, samt § 7, stk. 1, i ministeriets  

 bekendtgørelse nr. 57 af 24. januar 1992 om stiftelse og ophør af medlemskab  

 af folkekirken.
3. Valglovens § 3, stk. 3-11 omhandler tab af  

 valgbarhed på grund af straf.
Disse bestemmelser er uddybet og tydeliggjort,  

 idet det nu fremgår af lovbestemmelsen, at indsigelse mod en kandidats/sted-  

 fortræders valgbarhed skal afgøres af det nyvalgte menighedsråd på  

 henholdsvis det konstituerende møde eller på det første møde, stedfortræderen  

 er indkaldt til.
4. Efter de nye regler skal en anke af et  

 menighedsråds afgørelse af spørgsmål om fortabelse af valgbarhed på grund af  

 straf ind- bringes for biskoppen som 1. instans.
Biskoppens afgørelse vil  

 kunne indbringes for kirkeministeren, der har den endelige ad- ministrative  

 afgørelse.
Det er samtidig fastsat, at en anke efter bestemmelsens stk. 6 og  

 9 har opsættende virkning.
End- videre er der indført en regel om, at anke  

 ikke kan finde sted senere end 14 dage efter, at afgørelsen er meddelt  

 klageren.
5. Valglovens § 5 er ændret således, at  

 sognebåndsløseren skal træffe et bindende valg een gang for alle med hensyn  

 til, om den på- gældende vil udøve sin valgret i bopælssognet eller i den  

 menighedsrådskreds, hvor den præst til hvem der er løst sogne- bånd, er  

 ansat.
Herefter er sognebåndsløseren alene valgbar til menighedsrådet for  

 denne kreds.
Om de nærmere regler for sogne- båndsløserens optagelse på  

 valglisten henvises til ministeriets bekendtgørelse nr. 58 af 24. januar 1992  

 om stiftelse og ophør af sognebåndsløgning samt om sognebåndsløseres valgret  

 til menig- hedsråd og ministeriets cirkulære af 15. juni 1992 om udarbejdelse  

 af valgliste og valgkort til brug ved menighedsrådsvalget den 10. november  

 1992, afsnit III.
 6. Bestemmelsen i valglovens § 6, stk. 2, er ændret  

 således, at valg- bestyrelsens medlemmer nu vælges efter forholdstal, og  

 formanden vælges af menighedsrådet og ikke som hidtil af valgbestyrelsen.
7. For at lette indleveringen af kandidatlister er det  

 i § 12, stk. 2, bestemt, at valgbestyrelsen udpeger to personer, der  

 bemyndiges til at modtage kandidatlisterne.
Mindst en af de ud- pegede  

 personer skal have bopæl i menighedsrådskredsen.
 8. I valglovens § 23 er der nu tilvejebragt hjemmel  

 til, at biskoppen kan tillade, at der ikke afholdes udfyldningsvalg i  

 tilfælde, hvor det må anses for sandsynligt, at der ikke vil melde sig  

 yderligere kandidater.
