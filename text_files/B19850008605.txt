 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsættes efter samråd med  

 forsvarsministeriet:
 § 1.  Vilsundbroen, der er beliggende ved overgangen  

 mellem Vilsund og Thisted Bredning, er en fast bro - hvilende på 2 landpiller  

 og 5 strømpiller - med en enkeltfløjet klap mellem 2. og 3. strømpille regnet  

 fra vest.
Gennemsejlingens fri bredde i klapfaget er 30 m.
Under klappen er der  

 monteret en arbejdsplatform.
Den fri gennemsejlingshøjde fra daglig vande til  

 underkant af klappen er 3,75 m, til arbejdsplatformen 2,00 m og til underkant  

 af den faste del 2,8 m.
 Gennemsejlingsåbningen er afmærket med fyr, der på v.-siden viser rødt,  

 fast lys og på ø.-siden grønt, fast lys.
 Om natten holdes såvel broen som arbejdsplatformen belyst.
 Såvel nord som syd for broen findes kabelfelter.
§ 2.  Skibe kan med de nedenfor nævnte begrænsninger  

 til enhver tid fra solopgang (i tiden fra 1. november til 1. marts dog fra  

 1/2 time før solopgang) indtil 1/2 time efter solnedgang forlange fri  

 gennemsejling.
Uden for disse tidsrum vil gennemsejling kunne ske, såfremt  

 aftale herom indenfor normal åbningstid er truffet med brovagten over VHF,  

 kanal 16, eller på telefon.
For sådan gennemsejling betales en afgift, hvis  

 størrelse er fastsat af Viborg amtsråd og godkendt af industriministeriet.
 Stk. 2.  Fartøjer, der kan lægge masten, eller som i  

 øvrigt har en sådan højde, at de kan passere broen, kan ikke forlange denne  

 åbnet.
 Stk. 3.  Brovagten kan nægte gennemsejling for  

 lystfartøjer i indtil 1/2 time, eller indtil broen åbnes for anden  

 gennemsejling.
 § 3.  Alle skibe og fartøjer, der ønsker broen åbnet  

 for passage, skal tilkendegive dette ved i en afstand af mindst 1/2 sømil fra  

 broen at afgive følgende signal:
 Om dagen:
 Det internationale signalflag N (eller i mangel heraf nationalflaget)  

 hejst på halv fortop samt en lang og en kort tone (- -) med fløjten.
 Om natten:
 Et hvidt lys for boven samt en lang og en kort tone (- -) med fløjten.
 § 4.  Når et skib eller fartøj har givet det i § 3  

 omhandlede signal for at tilkendegive, at broen ønskes åbnet, vil der fra de  

 på broens østlige klappille anbragte signalmaster blive afgivet følgende  

 svarsignal såvel om dagen som om natten:
 a. 1 rødt, fast lys, der betyder, at gennemsejling er forbudt.
b. 2 røde, blinkende lys, der betyder, at broen vil blive åbnet for et  

 skib kommende fra nord.
Passage må ikke finde sted, før signalet under punkt  

 c afgives.
c. 2 røde, faste lys, der betyder, at et skib kommende fra nord kan  

 passere broen, d. 3 røde, blinkende lys, der betyder, at broen vil blive åbnet for et  

 skib kommende fra syd.
Passage må ikke finde sted, før signalet under punkt e  

 afgives.
 e. 3 røde, faste lys, der betyder, at et skib kommende fra syd kan passere  

 broen.
Stk. 2.  Såvel om dagen som om natten vil et kraftigt  

 lydsignal (-) fra broen tilkendegive, at den trods det afgivne signal for  

 gennemsejling ikke kan åbnes.
Hvis forholdene tillader det, vil desuden  

 signalet for gennemsejling blive slukket.
 Stk. 3.  Indtil passagesignalet modtages, skal skibe  

 såvidt muligt holde sig i en afstand af mindst 100 m fra broen.
 § 5.  Gennemsejlingsåbningen må kun passeres af et  

 skib ad gangen.
Stk. 2.  Ethvert skib, der skal passere broen, skal have  

 et anker klar til at falde.
Maskindrevne skibe skal endvidere have  

 hovedmaskineriet klar til øjeblikkelige manøvrer.
Stk. 3.  I et område, der strækker sig 200 m på hver  

 side af broen, må skibe kun sejle med den for bevarelse af manøvreevnen  

 nødvendige fart.
I et område, der strækker sig 400 m på hver side af broen  

 (kabelfelter), må ankring kun finde sted, når det er strengt nødvendigt,  

 f.eks. for at undgå påsejling af broen.
Opankring uden for dette område må  

 ikke finde sted på en sådan måde, at andre skibes passage af broen hindres  

 eller besværliggøres.
 Stk. 4.  I skibe, der befinder sig inden for en afstand  

 af 200 m fra broen, skal brovagtens ordrer og anvisninger efterkommes.  

 Brovagten skal under tjenesten bære uniform (eller uniformskasket), der gør  

 hans stilling kendelig.
§ 6.  Fortøjning ved broen er forbudt.
Ligeledes er  

 det forbudt at bestige broen fra både og fartøjer samt at anvende bådshager  

 mod denne.
 § 7.  Overtrædelse af denne bekendtgørelse straffes i  

 medfør af § 6, stk. 3, i lov om skibsfartens betryggelse med bøde.
 § 8.  Bekendtgørelsen træder i kraft den 1. april  

 1985.
 Stk. 2.  Bekendtgørelse nr. 236 af 6. juni 1977 om  

 sejlads gennem Vilsundbroen ophæves.
