 Fortolkning af hvad der skal forstås ved ny virksomhed som betegnelse for  

 at få godkendt forretningsplan og få tilskud til rådgivnings- og  

 uddannelsesaktiviteter (iværksætterklippkortet).
 Styrelsen har fra Arbejdsministeriet modtaget underretning om, at  

 Industriministeriet har fundet anledning til revision af kravet om » ny  

 » virksomhed.
 Det betyder, at iværksættere med egen virksomhed som bibeskæftigelse vil  

 kunne få godkendt forretningsplan, selv om momsregistrering er foretaget mere  

 end 6 måneder forinden ansøgning om godkendelse af forretningsplan.
 Udelukket fra ordningen er alene virksomheder, hvis aktivitet er blevet en  

 hovedbeskæftigelse for iværksætteren tidligere end 6 måneder fra  

 ansøgningstidspunktet.
 Endvidere vil fuld overtagelse af virksomhed fra andre end nærtstående med  

 en efterfølgende væsentlig aktivitetsudvidelse-uanset virksomhedens  

 momsregistreringstidspunkt - kunne berettige til godkendelse af  

 forretningsplan og til tilskud.
