Resumé I en sag om forhåndsgodkendelse af erhvervserfaring med henblik  

 på at opnå beskikkelse som advokat udtalte ombudsmanden - på linje med hvad  

 Justitsministeriet selv udtalte under sagen - at det var beklageligt at  

 ministeriet besluttede at udsætte sagen.
Ombudsmanden udtalte kritik af ministeriets  

 sagsbehandlingstid.
Ombudsmanden pegede samtidig på at det i en sag som den  

 foreliggende er bedst stemmende med god forvaltningsskik at myndighederne  

 giver  

 en begrundelse for deres beslutninger om at udsætte sagen i overensstemmelse  

 med principperne i forvaltningslovens § 22 og § 24. Ombudsmanden mente at  

 Justitsministeriet havde givet en tilstrækkelig begrundelse for beslutningen.  

 (J.nr. 2001-3974-600).
 Sagen er gengivet i forkortet udgave i forhold til den  

 afsluttende udtalelse.
Sag om forhåndsgodkendelse udsat.
Begrundelse En jurist, A,  

 anmodede Justitsministeriet om forhåndsgodkendelse af hendes erhvervserfaring  

 med henblik på at opnå beskikkelse som advokat, jf. retsplejelovens § 119,  

 stk.  

 4. Justitsministeriet indhentede under sagens behandling en udtalelse fra  

 Advokatrådet som bemærkede at de foreliggende oplysninger om As arbejde  

 som  

 ansat jurist i selskabet S alt andet lige måtte være at sidestille med  

 almindelig beskæftigelse som jurist i en privat virksomhed, og at denne efter  

 fast praksis kan medregnes med 1/3 af ansættelsestiden, dog maksimalt 1 år,  

 efter retsplejelovens § 119, stk. 4.
Advokatrådet bemærkede videre  

 at den aktivitet som S udøvede i forbindelse med driften af en hjemmeside,  

 efter de foreliggende oplysninger syntes at være en overtrædelse af enten  

 retsplejelovens § 124 eller vinkelskriverloven og samtidig formentlig misbrug  

 af advokattitlen.
Rådet henstillede derfor til ministeriets overvejelse om et  

 ansættelsesforhold hvis kerne er udøvelse af en formentlig ulovlig aktivitet,  

 overhovedet kan medregnes efter retsplejelovens § 119, stk. 4.
 Justitsministeriet meddelte  

 herefter A at ministeriet den 10. maj 2001 havde modtaget underretning om at  

 Advokatrådet havde anmeldt ejerne af hjemmesiden til Københavns Politi for  

 ulovligt at misbruge den beskyttede advokattitel.
 Justitsministeriet havde på  

 den baggrund besluttet at stille behandlingen af As ansøgning om  

 forhåndsgodkendelse i bero på udfaldet af politianmeldelsen.
 I et brev til mig af 30.  

 november 2001 klagede A over Justitsministeriets behandling af hendes sag og  

 over beslutningen om at stille afgørelsen i bero.
Jeg bad ved brev af 10.  

 december 2001 Justitsministeriet om en udtalelse i anledning af klagen.
Jeg  

 bad  

 særligt Justitsministeriet om at redegøre for baggrunden for ministeriets  

 beslutning om at sætte sagen i bero, herunder den sammenhæng som efter  

 ministeriets opfattelse bestod mellem lovligheden af hjemmesiden og  

 vurderingen/forhåndsgodkendelsen af As erhvervserfaring.
Jeg bad  

 samtidig om  

 udlån af sagens akter.
 Ved brev af 15. marts 2002  

 udtalte Justitsministeriet følgende:
 Sagens forløb Om sagens forløb kan  

 Justitsministeriet oplyse, at (A) ved brev af 11. december 2000 ansøgte om  

 forhåndsgodkendelse af sin ansættelse siden juni 2000 som chefjurist i (S),  

 som  

 er selskabet bag (hjemmesiden).
 Til brug for sagens  

 behandling anmodede Justitsministeriet den 22. december 2000 Advokatrådet om  

 en  

 udtalelse, hvilket ansøger blev underrettet om samme dag.
Advokatrådet anmodede ved  

 brev af 19. januar 2001 om supplerende oplysninger om ejerforholdene og  

 strukturen i (S) til brug for rådets behandling af sagen.
Anmodningen blev  

 den  

 1. februar 2001 videresendt af Justitsministeriet til (A), der ved brev af 5.  

 februar  

 2001 indsendte de pågældende oplysninger.
Det fremgår blandt andet heraf, at  

 (S) er stiftet af (A) og ( ), og at virksomheden herudover ejes af ( ), seks  

 private investorer samt af selskabets medarbejdere.
På denne baggrund anmodede  

 Justitsministeriet den 14. februar 2001 Advokatrådet om en supplerende  

 udtalelse.
Denne blev fremsendt ved brev af 21. februar 2001, hvoraf det  

 fremgår, at det er Advokatrådets opfattelse, at stillingen som chefjurist må  

 være at sidestille med almindelig beskæftigelse som jurist i en privat  

 virksomhed og dermed som udgangspunkt kan medregnes med 1/3 af  

 ansættelsestiden, dog maksimalt 1 år, jf. retsplejelovens § 119, stk. 4.  

 Imidlertid bemærkede Advokatrådet, at den virksomhed, som (S) udøver i  

 forbindelse med driften af (hjemmesiden), synes at være en overtrædelse af  

 retsplejelovens § 120 og § 124 samt vinkelskriverloven.
Advokatrådet  

 henstillede til Justitsministeriets overvejelser, om en sådan virksomhed  

 overhovedet kan medregnes i medfør af retsplejelovens § 119, stk. 4.
 Ved brev af 27. februar 2001  

 sendte Justitsministeriet Advokatrådets udtalelse til (A), der ved brev af  

 13.  

 marts 2001 indsendte sine bemærkninger hertil.
 Ved brev af 1. maj 2001 med  

 genpart til (A) forespurgte Justitsministeriet Advokatrådet, om rådet havde  

 foretaget politianmeldelse af selskabet (S).
 Advokatrådet oplyste  

 telefonisk den 10. maj 2001, at ejerne af hjemmesiden ( ), herunder (A), var  

 blevet anmeldt til Københavns Politi.
Ved brev af 14. maj 2001  

 meddelte Justitsministeriet (A), at ministeriet havde besluttet at stille  

 sagen  

 i bero på udfaldet af politianmeldelsen.
Brevet blev først modtaget af (A) i  

 slutningen af maj på grund af flytning.
 Ved telefax af 24. oktober  

 2001 anmodede (A) om en endelig afklaring af sin situation, da de  

 begivenheder,  

 som dannede baggrund for ministeriets berostillelse af sagen, ikke inden for  

 en  

 overskuelig fremtid kunne forventes at få et endeligt udfald.
 Den 26. oktober 2001 genoptog  

 Justitsministeriet behandlingen af sagen, idet ministeriet telefonisk  

 anmodede  

 (A) om nye supplerende oplysninger om hendes arbejdsopgaver samt  

 ejerforholdene  

 i (S).
 Ved brev af 5. november 2001  

 sendte direktionen i (S) oplysninger om (A)s arbejdsopgaver i  

 selskabet.
 Ved brev af 8. november 2001  

 oplyste (A) blandt andet, at Københavns Politi den 6. november 2001 havde  

 opgivet at rejse tiltale i sagen mod selskabet.
 Advokatrådet har den 4.  

 januar 2002 oplyst over for Justitsministeriet, at Statsadvokaten for  

 København, Frederiksberg og Tårnby den 3. januar 2002 har anmodet  

 Politidirektøren i København om at rejse tiltale mod (S) v/ (A) og ( ) for  

 overtrædelse af retsplejelovens § 120 og § 124 samt for overtrædelse af  

 vinkelskriverlovens § 2, stk. 1, nr. 2 og 3.
Beslutningen om at stille sagen i bero For så vidt angår baggrunden  

 for Justitsministeriets beslutning om at stille sagen i bero, jf.  

 ministeriets  

 brev af 14. maj 2001 til (A), kan ministeriet oplyse, at oplysningen om  

 hvorvidt og på hvilket grundlag politiet ville rejse tiltale i sagen, efter  

 ministeriets opfattelse var af en sådan betydning for ministeriets videre  

 overvejelser i sagen, at ministeriet var berettiget til at stille sagen i  

 bero.
 Efter retsplejelovens § 119,  

 stk. 4, kan Justitsministeriet træffe afgørelse om, at virksomhed i andre  

 juridiske stillinger end dem, der er nævnt i stk. 3, helt eller delvist kan  

 medregnes i den tid, der er nævnt i stk. 2, nr. 4, dog med højst 2 år.
 Spørgsmålet om, hvorvidt der  

 i medfør af bestemmelsen kan medregnes ansættelse i en virksomhed, der udøver  

 en ulovlig aktivitet, er ikke omtalt i forarbejderne til retsplejelovens §  

 119,  

 og ministeriet ses ikke tidligere at have truffet afgørelse i en sag med en  

 tilsvarende problemstilling.
 Ministeriet har imidlertid  

 efter en fornyet gennemgang af sagen fundet, at der ikke har været fuldt  

 tilstrækkeligt grundlag for at sætte den konkrete sag i bero på udfaldet af  

 politianmeldelsen.
 Justitsministeriet har derfor  

 dags dato truffet afgørelse om, at (A)s stilling som chefjurist i (S)  

 kan  

 medregnes med 1/3, maksimalt 1 år, eller i alt 4 måneder og 10 dage, jf.  

 retsplejelovens § 119, stk. 4. Kopi af afgørelsen vedlægges.
 I lyset af at Statsadvokaten  

 for København, Frederiksberg og Tårnby har anmodet Politidirektøren i  

 København  

 om at rejse tiltale mod (S) v/ (A) og ( ) for overtrædelse af retsplejelovens  

 §  

 120 og § 124 samt for overtrædelse af vinkelskriverlovens § 2, stk. 1, nr. 2  

 og  

 3, har ministeriet samtidig tilkendegivet over for (A), at der ved afgørelsen  

 ikke er taget stilling til, hvorvidt en eventuel senere domfældelse af (S)  

 vil  

 være til hinder for meddelelse af advokatbeskikkelse, jf. retsplejelovens §  

 121.
 I brev af 28. maj 2002 til A  

 udtalte jeg bl.a. følgende:
Ombudsmandens udtalelse 1. Beslutningen om at stille sagen i bero Flere forhold kan være afgørende for myndighedernes adgang til at stille en  

 sag i bero, herunder sagens karakter (sagens afhængighed af andre sager,  

 borgernes eventuelle retskrav på en ydelse eller lignende), regelbundne  

 frister og myndighedens ressourcer.
 Ombudsmanden har i tidlig ombudsmandspraksis udtalt at uanset det ønskelige i  

 at sagernes afgørelse ikke blev forhalet, kunne ombudsmanden ikke udtale sig  

 imod at myndighederne lod en afgørelse afvente afgørelsen i en anden for  

 retten eller for andre myndigheder verserende sag hvis afgørelse var af  

 betydning for den sag der blev stillet i bero, for så vidt afgørelsen i den  

 anden sag kunne forventes truffet i en nærmere fremtid, jf. f.eks.  

 Folketingets Ombudsmands beretning for 1960, s. 47ff*, om en sag i  

 Landsskatteretten.
 Afgørelsen af hvorvidt det kan anses for rimeligt at stille en sag i bero  

 mens udfaldet af en anden sag afventes, afhænger i første omgang af en  

 prognose for betydningen af den anden sag.
 I en sag som den foreliggende er der på den anden side et klart hensyn at  

 tage til Dem idet afgørelsen af spørgsmålet om forhåndsgodkendelse kan have  

 afgørende betydning for Deres erhvervsmuligheder.
 På baggrund heraf, og idet jeg henviser til Justitsministeriets egen  

 vurdering af at der ikke har været fuldt tilstrækkeligt grundlag for at  

 stille den konkrete sag i bero på udfaldet af politianmeldelsen, finder jeg  

 det beklageligt at ministeriet den 14. maj 2001 besluttede at stille sagen i  

 bero.
 Jeg har samtidig hermed gjort Justitsministeriet bekendt med min opfattelse.
2. Sagsbehandlingstiden efter den 6.  

 november 2001 Fra det  

 tidspunkt da Politidirektøren i København traf afgørelse om at opgive at  

 rejse  

 tiltale mod (S) og indtil Justitsministeriet den 15. marts 2002 traf  

 afgørelse  

 om at Deres stilling som chefjurist i selskabet kan medregnes med 4 måneder  

 og  

 10 dage, gik der mere end 4 måneder.
Justitsministeriet genoptog allerede den  

 26. oktober 2001 behandlingen af sagen.
I den periode havde De klaget til mig  

 over Justitsministeriets sagsbehandling, og jeg havde flere gange rykket  

 Justitsministeriet for en udtalelse.
Der er ikke i  

 forvaltningsloven fastsat generelle bestemmelser om myndighedernes  

 sagsbehandlingstid.
Spørgsmålet om på hvilket tidspunkt en myndigheds  

 sagsbehandlingstid overskrider det acceptable, kan derfor ikke besvares  

 generelt.
Et grundlæggende krav til forvaltningen er at afgørelser skal  

 træffes  

 så hurtigt som det er muligt og forsvarligt.
 Ved vurderingen af en  

 myndigheds sagsbehandlingstid må man, ud over den absolutte  

 sagsbehandlingstid,  

 tage andre forhold i betragtning, herunder sagens karakter, omfanget af de  

 undersøgelser myndigheden skal foretage, den sædvanlige sagsbehandlingstid  

 samt  

 de løbende ekspeditioner i sagen.
 I betragtning af  

  

 at  

  

 sagen  

  

 alene  

  

 var sat i bero på udfaldet af den sag der var rejst ved  

 Politidirektøren i København,  

  

 at  

  

 Justitsministeriet genoptog sagen den 26. oktober 2001,  

  

 at  

  

 sagen var rejst allerede den 11. december 2000, og  

  

 at  

  

 De måtte antages at have en betydelig  

 interesse i sagens udfald, blandt andet af hensyn til Deres  

 erhvervsmuligheder,  

 må jeg finde det beklageligt at der medgik så lang tid med  

 Justitsministeriets  

 afsluttende behandling af sagen som det var tilfældet.
 Jeg har samtidig hermed gjort  

 Justitsministeriet bekendt med min opfattelse.
3. Begrundelse og klagevejledning De har gjort  

 gældende at Justitsministeriets brev af 14. maj 2001 burde have indeholdt en  

 begrundelse for beslutningen om berostillelsen og en klagevejledning.
 Den begrundelsespligt som  

 følger af reglerne i forvaltningslovens §§ 22-24 om begrundelse og § 25 om  

 klagevejledning, gælder efter sit indhold kun myndighedernes afgørelser, jf.  

 forvaltningslovens § 2, stk. 1. Beslutninger der træffes som led i selve  

 sagsforberedelsen (procesledende beslutninger), skal derfor som udgangspunkt  

 ikke ledsages af en begrundelse.
Jeg har overvejet om en  

 beslutning om berostillelse i et tilfælde som det foreliggende kan anses for  

 at  

 være af så væsentlig og indgribende betydning at den undtagelsesvis må  

 betragtes som omfattet af lovens afgørelsesbegreb.
Jeg har imidlertid ikke  

 fundet tilstrækkeligt grundlag for at antage at Justitsministeriets  

 beslutning  

 af 14. maj 2001 om at stille sagen i bero i sig selv var af en sådan karakter  

 at den måtte anses for en afgørelse i forvaltningslovens forstand.
 Efter min opfattelse vil det  

 dog i en sag som den foreliggende, hvor der er væsentlige hensyn at tage til  

 Deres interesse i at få afgjort spørgsmålet om forhåndsgodkendelse, og hvor  

 det  

 ikke kunne udelukkes at berostillelsen ville kunne stå på i længere tid, være  

 bedst stemmende med god forvaltningsskik at Justitsministeriet giver en  

 begrundelse for sin beslutning i overensstemmelse med principperne i  

 forvaltningslovens § 22 og § 24.
Justitsministeriets  

 beslutning af 14. maj 2001 indeholder en redegørelse for det retlige grundlag  

 for at praktisk juridisk virksomhed kan medregnes.
Beslutningen indeholder  

 endvidere en henvisning til Advokatrådets udtalelse om at selskabets  

 virksomhed  

 kunne være en overtrædelse af enten retsplejelovens § 124 eller  

 vinkelskriverloven og samtidig formentlig misbrug af advokattitlen.
Endelig  

 indeholder beslutningen en henvisning til det oplyste om at Advokatrådet  

 havde  

 indgivet anmeldelse til Politidirektøren i København.
Efter min opfattelse forelå  

 herved en tilstrækkelig begrundelse for beslutningen.
Jeg lægger herunder  

 vægt  

 på at beslutningen blev truffet på et tidligt tidspunkt af sagens behandling  

 hvor Justitsministeriets overvejelser ikke var tilendebragt.
Samtidig må det  

 tillægges en vis betydning at begrundelseskravet ikke følger direkte af  

 forvaltningslovens § 24. NOTE: (*) FOB 1960, s. 47.
