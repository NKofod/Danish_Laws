 VI MARGRETHE DEN ANDEN, af Guds nåde Danmarks Dronning,  

 gør vitterligt: I henhold til § 3 i lov nr. 409 af 6. juni 1991 om Danmarks  

 Grundforskningsfond fastsættes:
Fundats for Danmarks Grundforskningsfond Fondens stiftelsesgrundlag og formål § 1.  Danmarks Grundforskningsfond er en uafhængig  

 fond, som er oprettet ved lov nr. 409 af 6. juni 1991.
 Stk. 2.  Fondens hjemsted er den kommune, hvori fondens  

 administration har sin adresse.
 § 2.  Fondens formål er at styrke Danmarks  

 forskningsmæssige udviklingsevne ved finansiering af enestående forskning på  

 internationalt niveau.
 Stk. 2.  Fonden bør medvirke til, at resultaterne af  

 arbejdet formidles til det omgivende samfund.
Fondens kapitalforhold og anvendelse af fondens frie midler § 3.  Fondens midler består af grundkapital og frie  

 midler.
 Stk. 2.  Fondens midler forvaltes af bestyrelsen, som  

 anbringer midlerne i overensstemmelse med reglerne herom i lovens § 7.
 Stk. 3.  Bestyrelsen fastsætter retningslinier for  

 forvaltning af fondens midler.
 § 4.  Fondens grundkapital udgør ved fondens  

 oprettelse 2 mia. kr., der overføres til fonden fra staten.
 Stk. 2.  Grundkapitalen skal bevares og må ikke anvendes  

 af fonden.
Stk. 3.  Af fondens midler skal udsondres aktiver, som  

 modsvarer fondens grundkapital.
De pågældende aktiver skal forsynes med  

 påtegning eller tinglysning om, at de er bundne midler, og at der kun kan  

 disponeres over disse ved salg eller på anden måde, såfremt andre aktiver  

 træder i stedet.
 § 5.  Fondens frie midler er alle fondens andre midler  

 end grundkapitalen, herunder afkastet af fondens midler samt indtægter som  

 nævnt i lovens § 1, stk. 3.
Stk. 2.  De frie midler, med fradrag af driftsudgifterne  

 og eventuelle konsolideringshenlæggelser, skal af bestyrelsen anvendes i  

 overensstemmelse med fondens formål.
Bestyrelsen er frit stillet med hensyn  

 til anvendelsen af disse midler til opfyldelse af fondens formål, blandt  

 andet som anført i lovens § 4.
Stk. 3.  Bestyrelsen kan af de frie midler foretage  

 rimelige konsolideringshenlæggelser.
Frie midler, som ikke er anvendt i eet  

 regnskabsår, overføres til kommende år.
 Stk. 4.  Bestyrelsen fastsætter nærmere retningslinier  

 for uddelingerne og de vilkår, der skal gælde for støtte fra fonden.
Fondens ledelse og administration § 6.  Fonden ledes af en bestyrelse på 9 medlemmer,  

 udpeget af undervisnings- og forskningsministeren i deres personlige  

 egenskab.
 Stk. 2.  Det enkelte bestyrelsesmedlem har ikke nogen  

 suppleant og kan ikke lade sig repræsentere ved anden person.
 § 7.  Formanden udpeges for en periode af 6 år med  

 mulighed for genudpegning een gang for en 3-årig periode.
 Stk. 2.  Bestyrelsens øvrige medlemmer udpeges for en  

 periode af 4 år og kan genudpeges een gang.
 Stk. 3.  Udtræder formanden eller et andet  

 bestyrelsesmedlem i løbet af funktionsperioden, foretages fornyet udpegning  

 efter reglerne i lovens § 2, stk. 1. Udpegningen gælder for de perioder, der  

 er angivet i § 7 stk. 1 og 2.
 Stk. 4.  Nedlægges eller ændres nogen af de i lovens §  

 2, stk. 1, nævnte indstillingsberettigede parter efter bestyrelsens skøn  

 væsentligt, fastsætter undervisnings- og forskningsministeren efter anmodning  

 fra og høring af bestyrelsen, hvilke parter der herefter skal være  

 indstillingsberettigede, uden at antallet af bestyrelsesmedlemmer herved  

 ændres.
 Stk. 5.  Skønner bestyrelsen, at et bestyrelsesmedlem på  

 grund af længerevarende sygdom eller af anden årsag er uskikket til at  

 varetage hvervet som bestyrelsesmedlem, kan undervisnings- og  

 forskningsministeren efter indstilling fra bestyrelsen fritage den pågældende  

 for hvervet.
 Stk. 6.  Bestyrelsesmedlemmerne modtager for deres virke  

 et honorar, som ikke må overstige, hvad der er sædvanligt efter hvervets art  

 og omfang.
§ 8.  Bestyrelsens formand udpeges af undervisnings-  

 og forskningsministeren.
Bestyrelsen vælger selv af sin midte en næstformand.
Stk. 2.  Bestyrelsen holder møde, når formanden skønner  

 det nødvendigt, eller det begæres af et bestyrelsesmedlem.
Formanden, eller  

 ved hans forfald næstformanden, indkalder samtlige medlemmer til  

 bestyrelsesmøderne.
Stk. 3.  Bestyrelsen er beslutningsdygtig, når mindst 5  

 medlemmer, herunder formanden eller ved hans forfald næstformanden, er til  

 stede.
Med mindre andet er fastsat i denne fundats eller bestyrelsens  

 forretningsorden, træffer bestyrelsen beslutning ved simpelt stemmeflertal,  

 således at formandens stemme, eller ved hans forfald næstformandens, i  

 tilfælde af stemmelighed er afgørende.
Stk. 4.  Over forhandlingerne i bestyrelsen og de tagne  

 beslutninger skal der udfærdiges referat, som underskrives af samtlige  

 tilstedeværende bestyrelsesmedlemmer.
Et bestyrelsesmedlem, der ikke er enig  

 i bestyrelsens beslutning, har ret til at få sin mening tilført referatet.
 Stk. 5.  Bestyrelsen fastsætter selv sin  

 forretningsorden.
 Stk. 6.  Bestyrelsen offentliggør hvert år en beretning  

 om fondens virksomhed.
§ 9.  Bestyrelsens formand er tillige leder af fondens  

 administration og fungerer således som fondens direktør.
Hvis formanden ikke  

 ønsker at være leder af administrationen, udnævner bestyrelsen en direktør.
Stk. 2.  Bestyrelsens formand eller en udnævnt direktør  

 varetager den daglige ledelse og administration af fonden efter  

 retningslinier fastsat af bestyrelsen.
Den daglige ledelse omfatter ikke  

 dispositioner, der efter fondens forhold er af usædvanlig art eller stor  

 betydning, herunder dispositioner vedrørende grundkapitalen og beslutninger  

 om anvendelse af fondens frie midler til opfyldelse af fondens formål.  

 Sådanne dispositioner kan kun foretages efter særlig bemyndigelse fra  

 bestyrelsen.
 Stk. 3.  Fondens administrative personale ansættes og  

 afskediges af den administrative leder i overensstemmelse med en af  

 bestyrelsen vedtaget organisationsplan.
 § 10.  Fonden tegnes af bestyrelsens formand i  

 forening med et andet bestyrelsesmedlem, eller af en direktør, der ikke er  

 bestyrelsesmedlem, i forening med bestyrelsens formand eller med to  

 bestyrelsesmedlemmer.
 Stk. 2.  Bestyrelsen kan meddele prokura og  

 bankfuldmagter til to administrative medarbejdere i forening.
Tilsyn, regnskab og revision § 11.  Undervisnings- og forskningsministeren fører  

 tilsyn med fonden, herunder med fondens anbringelse af midler i  

 overensstemmelse med lovens § 7.
§ 12.  Fondens regnskabsår er kalenderåret.
Fondens  

 første regnskabsår løber dog til 31. december 1992.
Stk. 2.  Fondens regnskab revideres i overensstemmelse  

 med lovens §§ 9 og 11 af Rigsrevisionen og en statsautoriseret revisor  

 udnævnt af bestyrelsen for 3 år ad gangen.
Udnævnelsen skal godkendes af  

 undervisnings- og forskningsministeren og kan til enhver tid tilbagekaldes af  

 bestyrelsen.
 Stk. 3.  Fondens regnskab udarbejdes i overensstemmelse  

 med god regnskabsskik.
 Stk. 4.  Det reviderede årsregnskab godkendes af  

 bestyrelsen og indsendes til undervisnings- og forskningsministeren inden 6  

 måneder efter regnskabsårets udgang.
Fundatsændringer og fondens ophævelse § 13.  Ændringer i denne fundats sker ved kongelig  

 anordning efter indstilling fra bestyrelsen til undervisnings- og  

 forskningsministeren.
Indstillingen skal være vedtaget med en kvalificeret  

 majoritet, bestående af mindst 6 bestyrelsesmedlemmer, herunder formanden.
§ 14.  Fonden kan kun ophæves ved lov.
Ved ophævelse  

 af fonden overtager statskassen fondens formue, og staten indtræder iøvrigt i  

 fondens rettigheder og forpligtelser.
 § 15.  Denne fundats har virkning fra den 1. november  

 1991.
Givet på Amalienborg Slot, den 29.  

 november 1991 Under Vor Kongelige Hånd og Segl MARGRETHE R.
