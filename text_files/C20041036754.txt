Skrivelse om orientering om ændring af bekendtgørelse om  

 dagpenge ved sygdom eller fødsel Vedlagt  

 følger i en korrekturudgave bekendtgørelse om ændring af § 2 i  

 bekendtgørelsen  

 om dagpenge ved sygdom eller fødsel.
 Ændringsbekendtgørelsen  

 vedrører reglerne om retten til dagpenge for personer med indtægter, som ikke  

 er skattepligtige her i landet, samt retten til dagpenge for personer, som  

 har  

 ret til dagpenge i et andet land.
Ændringen  

 af bekendtgørelsens § 2 medfører, at det ikke længere er muligt at komme fra  

 udlandet - både inden for eller uden for EØS - til Danmark og få en  

 efterfølgende ret til danske syge- og barseldagpenge.
Adgangen til syge- og  

 barseldagpenge  

 indenfor rigsfællesskabet er opretholdt.
 Det  

 bemærkes særligt, at ændringen får den betydning, at personer, der kommer til  

 Danmark fra et andet land, herunder EU-land, og har optjent og udnyttet  

 barsel-  

 eller sygedagpengerettigheder i det andet land, ikke kan få adgang til  

 yderligere syge- eller barseldagpenge efter de danske regler.
Ændringen  

 vil ikke betyde nogen ændring i de rettigheder EU-borgere har som følge af  

 EU-reglerne.
Det skal i den forbindelse særlig bemærkes, at en EU-borger  

 efter  

 reglerne kun kan være omfattet af ét lands lovgivning for den samme  

 begivenhed.
 Ændringsbekendtgørelsen  

 træder i kraft den  

  

 5. juli 2004  

  

 og  

 finder anvendelse på personer, der tager ophold her i landet fra dette  

 tidspunkt.
*** Eventuelle  

 spørgsmål  

 kan rettes til Birgitte  

 Stengaard Staffeldt, tlf. 38 14 83 94,  

  

 bst@adir.dk  

  

 eller Lisbeth Lene Espensen, tlf 38 14 82 58,  

  

 lle@adir.dk  

.
