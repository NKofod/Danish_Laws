Betænkning afgivet af Det Energipolitiske Udvalg den 26.  

 april 2007 Betænkning over Forslag til lov om ændring af lov om tilskud  

 til elproduktion (Omlægning af tilskud til industrielle værker m.v.) [af  

 transport‑ og energiministeren (Flemming Hansen)] 1. Ændringsforslag Transport- og energiministeren har stillet 3 ændringsforslag til  

 lovforslaget.
2. Udvalgsarbejdet Lovforslaget blev fremsat den 1. februar 2007 og var til 1.  

 behandling den 22. februar 2007. Lovforslaget blev efter 1. behandling  

 henvist  

 til behandling i Det Energipolitiske Udvalg.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 10. november 2006 dette  

 udkast til udvalget, jf. alm. del  bilag 49. Den 2. februar 2007 sendte  

 transport-  

 og energiministeren de indkomne høringssvar samt et notat herom til udvalget.
3. Indstillinger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
 Siumut, Fólkaflokkurin, Tjóðveldisflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 transport- og energiministeren,  

  

 tiltrådt af  

  

 udvalget:
Til § 1 1)  

  

 Den under  

  

 nr. 5  

  

 foreslåede affattelse af  

  

 § 2 b, stk. 1,  

  

 affattes  

 således:
»Naturgasbaserede decentrale kraft-varme-værker med en samlet  

 kapacitet for elproduktion på 25 MW eller derunder får tilskud på 8 øre pr.  

 kWh  

 til elproduktionen.
Tilskuddet gives op til en årlig elproduktion af det  

 tilskudsberettigede brændsel på 8 mio. kWh.« [Afskaffelse af kvartalsgrænserne] 2)  

  

 Den under  

  

 nr. 11  

  

 foreslåede  

 affattelse af  

  

 § 3 d, stk. 1,  

  

 affattes således:
»Tilskud til  

 elproducenten ydes til den producerede mængde elektricitet med fradrag af det  

 nødvendige egetforbrug til elproduktion.« [Præcisering af måling af elektricitet] 3)  

  

 De under  

  

 nr. 14  

  

 foreslåede  

  

 § 8, stk.  

 2-6,  

  

 affattes således:
 »Stk. 2.  

  

 Tilskud til  

 elproduktion efter loven kan inddrages eller kræves tilbagebetalt, hvis  

 elproducenten  

 uanset anmodning ikke inden for en fastsat frist meddeler fyldestgørende  

 oplysninger til brug for en afgørelse om udbetaling af elproduktionstilskud  

 eller tilsyn og kontrol med udbetalingen.
 Stk. 3.  

  

 Udbetaling af  

 tilskud genoptages, når elproducenten har meddelt nærmere angivne oplysninger  

 om det pågældende forhold.
 Stk. 4.  

  

 Transport- og  

 energiministeren kan fastsætte regler om betingelser og frister for  

 inddragelse,  

 tilbagebetaling og genoptagelse af elproduktionstilskud efter stk. 2 og 3.
 Stk. 5.  

  

 Transport- og  

 energiministeren kan bestemme, at oplysninger indgivet til Energistyrelsens  

 årlige energiproducenttælling og det register, der er nævnt i  

 elforsyningslovens §  

 85 a,  

 stk. 3, kan anvendes til kontrolformål.
Stk. 6.  

  

 Transport- og  

 energiministeren kan fastsætte regler om, at dele af administrationen af  

 ordningen,  

 jf. § 3 d, § 4, stk. 1 og 2, §  

 4 a,  

 § 5, § 7, stk. 1, og § 9, stk. 2, varetages af Energinet.dk.« [Konsekvens af ophævelsen af kvartalsgrænserne] Bemærkninger Til nr. 1 Baggrunden for ændringsforslaget er, at det er administrativt  

 tungt at håndtere fire individuelle kvartalsgrænser.
Efter de gældende regler  

 kan der således udbetales tilskud til en større elproduktion end den faktiske  

 produktion i 4. kvartal, såfremt det årlige tilskudsloft på 8 mio. kWh ikke  

 er  

 nået.
Det foreslås, at kvartalsgrænserne ophæves, men at  

 tilskudsloftet opretholdes.
Ophævelse af kvartalsgrænserne vil alene  

 indebære,  

 at store værker får udbetalt hele deres elproduktionstilskud i årets første  

 måneder, mens mindre værker eventuelt først når tilskudsloftet senere på  

 året.
Til nr. 2 Det følger af den foreslåede bestemmelse, at tilskuddet  

 udbetales til værkets nettoproduktion, det vil sige værkets bruttoproduktion  

 med fradrag af det nødvendige egetforbrug til elproduktion.
Herved  

 ligestilles  

 alle værker afregningsmæssigt uanset installationsformen.
 Den præcise måling og opgørelse af nettoproduktionen defineres i  

 Energinet.dks forskrifter i henhold til elforsyningslovens § 28, stk.  

 2, nr.  

 10.
Til nr. 3 Som konsekvens af, at kvartalsgrænserne for de decentrale  

 kraftvarmeværker foreslås ophævet, er der behov for, at allerede udbetalt  

 tilskud kan kræves tilbagebetalt.
Det forhold, at større decentrale  

 kraftvarmeværker vil få hele elproduktionstilskuddet udbetalt i årets første  

 måneder, har den konsekvens, at der ikke kan ske eventuel inddragelse af  

 tilskud i tilskudsudbetalingen i årets resterende måneder i de tilfælde, hvor  

 en elproducent ikke meddeler fyldestgørende oplysninger.
 Lovforslagets § 1, nr. 14, ændres derfor således, at tilskuddet  

 kan kræves tilbagebetalt, og at ministeren kan fastsætte regler om  

 betingelser  

 og frister for tilbagebetalingen.
For at imødegå tilfælde, hvor en elproducent, der har modtaget  

 hele sit elproduktionstilskud, efterfølgende undlader at afgive oplysninger  

 til  

 kontrolformål, vil der blive fastsat regler om, at elproducenten skal  

 tilbagebetale  

 1/12 af det allerede udbetalte tilskud for hver påbegyndt måned, der går  

 mellem  

 anmodningen om oplysninger og tidspunktet, hvor elproducenten meddeler  

 fyldestgørende oplysninger.
Tilskud, der tilbagebetales, kan ikke senere  

 komme  

 til udbetaling.
Desuden er der foretaget en redaktionel ændring.
I henvisningen  

 til, hvilke opgaver der kan varetages af Energinet.dk, er henvisningen til §  

 9,  

 stk. 4, ændret til § 9, stk. 2. Det skyldes, at § 9, stk. 2 og 3, foreslås  

 ophævet i lovforslagets § 1, nr. 15, hvorefter det hidtidige § 9, stk. 4,  

 bliver  

 § 9, stk. 2.
Joan Erlandsen (V)   

 Eyvind Vesselbo (V)  

  

  fmd.  

  

 Jens Kirk (V)   

 Lars Christian Lilleholt (V)   

 Ellen Trane Nørby (V)   

 Tina Petersen (DF)   

 Hans Kristian Skibby (DF)   

 Per Ørum Jørgensen (KF)   

 Christian Wedell‑Neergaard (KF)   

 Torben Hansen (S)   

 Jens Christian Lund (S)   

 Kim Mortensen (S)   

 Ole Vagn Christensen (S)   

 Arne Toft (S)   

 Martin Lidegaard (RV)   

 Anne Grete Holmsgaard (SF)  

  

  nfmd.  

  

 Per Clausen (EL) Siumut, Fólkaflokkurin, Tjóðveldisflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 126 Bilagsnr.
