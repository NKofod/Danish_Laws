I.
Orientering 1. Efter BST-bekendtgørelsen omfattes virksomheder  

 inden for hotel- og restaurationsbranchen af BST-ordningen pr. 1. juli 1988  

 med sidste frist for dokumentation af tilslutning pr. 1. januar 1989.
 Pligten omfatter:
1.1. Virksomheder med hovedaktiviteten inden for hotel- og  

 restaurationsbranchen i Danmarks statistiks internationale  

 erhvervsgrupperingskode, hovedgruppe 63, skal tilmelde samtlige ansatte til  

 BST, uanset deres ugentlige timetal og uanset deres arbejdsfunktion, herunder  

 administrative medarbejdere.
Medarbejdere ansat under 10 timer om ugen i  

 gennemsnit medregnes kun for for 1/2.
1.2. Andre virksomheder, hvor der i en afgrænset del af virksomheden er en  

 kantine/ marketenderi, hvor der er ansatte.
Hvis virksomhedens hovedaktivitet  

 ikke er omfattet af BST-pligten, gælder pligten kun for den del af  

 personalet, der er ansat i kantinen/marketenderiet.
Pligten gælder såvel for  

 private virksomheder som for offentlige institutioner m.v.
For sidstnævnte virksomheder gælder dog visse begrænsninger i BST-pligten, se nedenfor under pkt. 2.
 2. Arbejdsministeriet har i samråd med  

 Arbejdstilsynet, arbejdsmarkedets hovedorganisationer og de offentlige  

 arbejdsgivere fastlagt en administrativ praksis, hvorefter visse  

 kantiner/marketenderier holdes uden for ordningen.
Denne praksis vedrører, 2.1. - kantiner/marketenderier i alle private virksomheder, der ikke har  

 hovedaktiviteten inden for hotel- og restaurationsområdet i Danmarks  

 Statistiks internationale erhvervsgrupperingskode, hovedgruppe 63, og - alle offentlige institutioners kantiner/marketenderier, der drives som  

 en del af den offentlige virksomhed.
 Nævnte kantiner/marketenderier inddrages kun i BTS-ordningen, når følgende  

 3 forudsætninger er opfyldt:
 2.1.1. Der skal i kantinen/marketenderiet foregå  tilberedning af varm  

 eller kold mad.  Tilberedning af præfabrikerede retter, som  

 færdigtilberedes i mikroovne eller lign., opfattes som tilberedning af mad.  

 Salg af færdiglavet smørrebrød og wienerbrød m.v. opfattes ikke som  

 tilberedning af mad.
2.1.2. Den enkelte medarbejder i kantinen/marketenderiet skal være  

 beskæftiget med BST-pligtigt arbejde i  50%  eller mere af den  

 pågældendes arbejdstid, uanset ugentlig timetal.
Opmærksomheden henledes på,  

 at flere arbejdsfunktioner hos samme person kan være BST-pligtige, fx hvis  

 medarbejderen både er beskæftiget i kantinen og tillige er beskæftiget med  

 rengøring i virksomheden.
2.1.3. Arbejdet i kantinen/marketenderiet skal være af et vist  

 erhvervsmæssigt omfang.
De hovedbeskæftigede i kantinen/marketenderiet skal  

 tilsammen eller enkeltvis være beskæftiget  mindst 25 timer pr. uge  i  

 gennemsnit i kantinen/marketenderiet.
I det omfang, der er flere ansatte i  

 kantinen/marketenderiet, lægges de enkeltes ugentlige timetal sammen.
 Alle 3 forudsætninger skal være opfyldt, før BST-pligten indtræder.
2.2. Hvor kantinen/marketenderiet er bortforpagtet/udlejet, er der en  

 selvstændig etablering, drift, og momsregistrering, hvorved BST-pligten  

 indtræder, såfremt der er ansatte.
Disse virksomheder m.v. omfattes derfor  

 ikke af ovennævnte administrative afgrænsningskriterier.
II.
Instruktion Kredsen skal vejlede og administrere i overensstemmelse med ovenstående.  

 Kredsen anmodes om at orientere BST'erne og arbejdsmedicinske enheder om  

 administrativ praksis på de kvartalsvise møder.
III. ikrafttræden 9. januar 1989.
