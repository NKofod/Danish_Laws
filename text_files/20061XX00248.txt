Skriftlig fremsættelse (31. januar 2007) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af retsplejeloven og retsafgiftsloven (Forbedring af retsstillingen  

 for  

 ofre for forbrydelser) (Lovforslag nr.
L 128).
 Det er vigtigt for regeringen, at ofre for forbrydelser  

 sikres en udstrakt beskyttelse i forbindelse med gennemførelsen af en  

 straffesag mod gerningsmanden.
 Formålet med dette lovforslag, der bygger på  

 Strafferetsplejeudvalgets betænkning nr. 1485/2006 om forurettedes  

 processuelle  

 retsstilling i straffesager, er yderligere at styrke retsstillingen for  

 forurettede  

 eller, hvis forurettede er afgået ved døden, dennes nære pårørende.
 Med henblik på at sikre en bedre vejledning og information  

 til forurettede foreslås det, at der i retsplejeloven indsættes en almindelig  

 bestemmelse om vejledningspligt for politiet og anklagemyndigheden over for  

 forurettede eller dennes efterladte nære pårørende.
 Der foreslås endvidere indført en pligt for politiet eller  

 anklagemyndigheden til at underrette retten, hvis der er behov for særlig  

 hensyntagen til et vidne, herunder forurettede, samt en pligt for retten til  

 at  

 bistå den pågældende i forbindelse med afgivelsen af forklaringen.
Desuden foreslås det, at det kommer til at fremgå klart af  

 retsplejeloven, at forurettede eller dennes efterladte nære pårørende skal  

 underrettes om afgørelser om afvisning af anmeldelser, påtaleopgivelser og  

 tiltalefrafald.
I forlængelse heraf foreslås det også, at det kommer til at  

 fremgå klart af retsplejeloven, at forurettede eller dennes nære pårørende  

 kan  

 klage over afgørelser om afvisning af anmeldelser og påtaleopgivelser.
Forurettede eller dennes nære pårørende skal efter forslaget  

 underrettes om tiltalerejsning og fremsendelse af retsmødeanmodninger til  

 retten med henblik på behandling af sagen som tilståelsessag.
Der skal efter  

 anmodning også ske underretning om tid og sted for hovedforhandlingen eller  

 et  

 retsmøde, hvor sagen behandles som tilståelsessag.
Hvis en sag ankes eller  

 genoptages, skal forurettede eller forurettedes nære pårørende efter  

 anmodning  

 underrettes herom.
Herved sikres det, at forurettede får mulighed for at  

 følge  

 rettens behandling af sagen.
I den forbindelse foreslås det også, at  

 forurettede skal have adgang til at overvære lukkede retsmøder i sagen,  

 medmindre formålet bag dørlukningen taler imod det.
 Desuden foreslås det, at forurettede skal kunne anmode om at  

 få tilsendt en gratis udskrift af dommen.
Lovforslaget indeholder også en udvidelse af adgangen til at  

 beskikke en bistandsadvokat for forurettede eller dennes nære pårørende.
Det  

 foreslås således, at retten i særlige tilfælde skal kunne beskikke en advokat  

 for den forurettede også i andre sager end dem, der er nævnt i den gældende  

 bestemmelse i retsplejelovens §  

 741 a,  

 stk. 1. Det foreslås endvidere, at der indføres adgang til at beskikke en  

 advokat for forurettedes nære pårørende, hvis forurettede er afgået ved døden  

 som følge af forbrydelsen.
Der vil herefter ikke være sagstyper, hvor  

 beskikkelse  

 af bistandsadvokat på forhånd vil være udelukket.
Endelig foreslås bestemmelsen i retsplejelovens § 845 ændret  

 således, at adgangen for retten til at træffe forhåndsafgørelser om  

 dørlukning,  

 referatforbud og navneforbud udvides, herunder hvor sådanne spørgsmål  

 vedrører  

 forurettede.
Desuden pålægges anklagemyndigheden i alle sager senest samtidig  

 med indlevering af bevisfortegnelsen at underrette forsvareren og retten om,  

 hvorvidt der foreligger spørgsmål om dørlukning mv.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
