Bekendtgørelse om ændring af  

 bekendtgørelse om social pension (Om udbetaling af pension under strafafsoning) § 1 I bekendtgørelse nr. 866 af 23. oktober 2002 om social  

 pension, som ændret ved bekendtgørelse nr. 1185 af 17. december 2002,  

 bekendtgørelse nr. 6 af 7. januar 2004 og bekendtgørelse nr. 1227 af 10.  

 december 2004, foretages følgende ændringer:
 1.  


  

 § 3  

  

 ophæves.
 2.  

  

 I  

  

 § 28, 2. pkt.,  

  

 ændres  

 »sygesikringsloven« til: »sundhedsloven«.
 3.  


  

 § 40  

  

 affattes således:
»  

 § 40.  

  

 Personer, der bliver omfattet af en foranstaltning som nævnt i lovens  

 § 46, stk. 1, kan tilkendes pension efter loven.
Pensionen inddrages med  

 virkning fra udgangen af den måned, hvor opholdet påbegyndes, uanset om  

 pensionen først tilkendes senere.
Hvis personen inden opholdet fik udbetalt  

 sin  

 pension forud, inddrages pensionen med virkning fra udgangen af den måned,  

 der  

 følger efter måneden, hvor opholdet påbegyndes.« 4.  

  

 I  

  

 § 42  

  

 ændres »lovens § 46, stk.  

 1« til: »lovens § 46, stk. 2«.
 5.  


  

 § 43, stk. 1,  

  

 affattes således:
»Pensionen udbetales igen med virkning fra 1 måned før opholdets  

 ophør.
Hvis pensionisten før opholdet fik udbetalt sin pension forud,  

 genoptages udbetalingen dog med virkning fra datoen for opholdets ophør.  

 Pensionsudbetalingen genoptages ikke, hvis opholdet ophører med henblik på  

 kortvarigt ophold uden for de foranstaltninger, der er nævnt i lovens  

 § 46, stk. 1.« 6.  

  

 I  

  

 § 44  

  

 ændres »og opholdet må  

 påregnes at have en varighed ud over måneden, der følger efter  

 optagelsesmåneden,« til: »og opholdet må påregnes at have en varighed ud over  

 den periode, for hvilken der udbetales pension i henhold til § 40,«.
§ 2 Bekendtgørelsen træder i kraft den 17. september 2005  

 og har virkning fra den 1. juli 2005, jf. dog stk. 2.
 Stk. 2.  

  

 § 1, nr. 2,  

 træder i kraft den 1. januar 2007.
