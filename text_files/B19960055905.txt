 I medfør af § 24 i lov om friskoler og private grundskoler m.v., jf.  

 lovbekendtgørelse nr. 524 af 22. juni 1995, § 18 n i lov om gymnasiet m.v.,  

 jf. lovbekendtgørelse nr. 536 af 23. juni 1995 og § 30 o i lov om kursus til  

 højere forberedelseseksamen og om studieforberedende enkeltfagsundervisning  

 for voksne m.v., jf. lovbekendtgørelse nr. 537 af 23. juni 1995, fastsættes:
 § 1.  Revisionen udføres af en statsautoriseret  

 revisor eller en registreret revisor.
 § 2.  Revisionen omfatter årsregnskaber, som nævnt i  

 kapitel 6 i bekendtgørelse om tilskud m.v. til friskoler og private  

 grundskoler m.v. (grundskoletilskudsbekendtgørelsen) og i kapitel 7 i  

 bekendtgørelse om tilskud m.v. til private gymnasieskoler, studenterkurser og  

 kurser til højere forberedelseseksamen m.v.  

 (gymnasietilskudsbekendtgørelsen).
Stk. 2.  Revisionen foretages i overensstemmelse med god  

 offentlig revisionsskik, således som dette begreb er fastlagt i § 3 i lov om  

 revisionen af statens regnskaber m.m.
Ved revisionen efterprøves, om  

 regnskabet er rigtigt, og om de dispositioner, der er omfattet af  

 regnskabsaflæggelsen, er i overensstemmelse med meddelte bevillinger, love og  

 andre forskrifter samt med indgåede aftaler og sædvanlig praksis.
Der  

 foretages endvidere en vurdering af, hvorvidt der er taget skyldige  

 økonomiske hensyn ved forvaltningen af de midler og ved driften af den skole,  

 der er omfattet af regnskabet.
 Stk. 3.  Ved revisionen efterprøves, om skolen har  

 overholdt tilskudsbetingelserne, jf. § 2, stk. 1, § 5, stk. 1, 2 og 4, og §§  

 7, 15, 18, 19 og 20 i lov om friskoler og private grundskoler m.v., §§ 18 h,  

 stk. 1, 18 i og 18 k i lov om gymnasiet m.v. og §§ 30 i, stk. 1, 30 k og 30 l  

 i lov om kursus til højere forberedelseseksamen og om studieforberedende  

 enkeltfagsundervisning for voksne m.v.
§ 3.  Revisionen kan udføres ved stikprøvevise  

 undersøgelser.
Revisionens omfang afhænger af skolens administrative struktur  

 og forretningsgang, herunder den interne kontrol og andre forhold af  

 betydning for regnskabsaflæggelsen.
§ 4.  Der foretages sædvanligvis revision i årets løb.  

 Revisor foretager mindst en gang årligt et uanmeldt kasse- og  

 beholdningseftersyn.
Som led i revisionen, jf. § 3, undersøger revisor de  

 eksisterende forretningsgange, herunder forretningsgangene vedrørende  

 registrering af tilskudsudløsende faktorer, med henblik på at påse, om den  

 interne kontrol er betryggende.
§ 5.  Skolen skal give revisor de oplysninger, som må  

 anses af betydning for bedømmelsen af skolens regnskab.
Skolen skal give  

 revisor adgang til at foretage de undersøgelser, denne finder nødvendige, og  

 skal sørge for, at revisor får de oplysninger og den bistand, som revisor  

 anser for nødvendig for udførelsen af sit hverv.
§ 6.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med forvaltningen af skolens midler, skal revisor straks underrette skolens  

 bestyrelse.
Revisor påser, at bestyrelsen inden 3 uger sender indberetning  

 til Undervisningsministeriet ledsaget af revisors bemærkninger.
Stk. 2.  Bliver revisor under sin revision eller på  

 anden måde opmærksom på, at fortsættelse af skolens drift er usikker af  

 økonomiske grunde, skal revisor straks underrette skolens bestyrelse.
Revisor  

 påser, at bestyrelsen inden 3 uger herefter indsender en redegørelse til  

 ministeriet ledsaget af revisors bemærkninger.
§ 7.  Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde der er  

 udført, og om alle væsentlige forhold, der har givet anledning til  

 bemærkninger.
Revisor skal herunder angive, om skolen har påtaget sig særlige  

 forpligtelser, som vil belaste drift/likviditet fremover, herunder har  

 indgået leasingaftaler eller har pantsat aktiver, bortset fra fast ejendom.  

 Specielt anføres væsentlige bemærkninger om revisors undersøgelse af samt  

 vurdering og konklusioner vedrørende skolens interne kontrol og  

 registreringssystemer, skolens eventuelle dispositioner uden for formålet,  

 sparsommelighed, produktivitet og effektivitet, herunder nøgletal for skolens  

 økonomi.
Endvidere foretages notering om foretagne uanmeldte  

 beholdningseftersyn.
Stk. 2.  Ved revisionen af årsregnskabet indføres i  

 revisionsprotokollen beretning om den udførte revision, herunder, Stk. 3.  I revisionsprotokollen indføres endvidere  

 oplysninger om særlige kontrolarbejder, afgivelse af særlige beretninger,  

 rådgivning eller assistance.
Stk. 4.  Det reviderede regnskab forsynes med en  

 påtegning, hvoraf skal fremgå, at regnskabet er revideret i overensstemmelse  

 med reglerne i denne bekendtgørelse.
Forbehold skal fremgå af påtegningen.
§ 8.  Revisor kontrollerer og attesterer skolernes  

 indberetninger til brug for fastsættelse af tilskud for det kommende år.  

 Revisors opgaver fremgår af bilaget til denne bekendtgørelse.
Det skal af  

 revisors attestation fremgå, at skolens oplysninger er kontrolleret i  

 overensstemmelse med bilaget.
Revisors forbehold skal fremgå af  

 attestationen.
 § 9.  Revisionen af årsregnskabet skal omfatte kontrol  

 med, at skolens oplysninger til brug for fastlæggelse af tilskud har været  

 opgjort korrekt, herunder om skolens oplysninger om elevtal til brug for  

 beregning af tilskud er i overensstemmelse med skolens regnskab for  

 elevbetalingen.
 § 10.  Reglerne i §§ 1-7 gælder også for vikarkassen  

 og fordelingsudvalgene for frie grundskoler, Deutscher Schul- und  

 Sprachverein fur Nordschleswig og Friplads- og vikarkassen for private  

 gymnasier m.v. for de tilskud, de modtager fra statskassen.
Stk. 2.  Revisor skal stikprøvevis kontrollere, at  

 udbetalte tilskud m.v. er behørigt dokumenteret, og at udbetalingen er i  

 overensstemmelse med love, administrative forskrifter og vedtægter.
Revisor  

 er berettiget til direkte fra skolerne at indhente oplysninger om størrelsen  

 af udbetalte tilskud og oplysninger, der har betydning for bedømmelsen af de  

 udbetalte tilskuds berettigelse.
Revisor kan kræve, at oplysningerne  

 attesteres af skolernes revisorer.
 § 11.  Bekendtgørelsen træder i kraft den 29. juni  

 1996 og har virkning for revision af årsregnskaber for 1996 og følgende år og  

 for kontrol af skolernes oplysninger til brug for fastsættelse af tilskud for  

 1997 og følgende år.
 Stk. 2.  Bekendtgørelse nr. 1142 af 15. december 1992 om  

 revision m.v. ved friskoler og private grundskoler m.v. og private  

 gymnasieskoler m.v. ophæves, men finder dog anvendelse for revision af  

 regnskaber for 1995.
Undervisningsministeriet, den 20. juni  

 1996 Ole Vig Jensen / Hanne Traberg Bilag Revisors opgaver vedrørende tilskud Revisors opgaver i forbindelse med attestation af de frie grundskolers  

 oplysninger til brug for fastsættelse af tilskud er følgende:
Revisor kontrollerer, Revisors opgaver i forbindelse med attestation af gymnasiers, hf-kursers  

 og enkeltfagskursers oplysninger til brug for fastsættelse af tilskud er  

 følgende:
