Aktieløn  ændring af  

 tegningsretsaftaler Spørgsmål Spg. 1:  

 Kan en  

 bestemmelse i de af virksomheden i 2004 til medarbejdere tildelte  

 tegningsretsaftaler, der begrænser nedsættelsen af udnyttelseskursen ved  

 kapitalreguleringer til maksimalt 15 % af markedskursen ved tildelingen  

 fjernes, således at udnyttelseskursen potentielt kan ændres med mere, uden at  

 dette betragtes som afståelse af de eksisterende tegningsretsaftaler? Spg. 2:  

 Vil de til  

 medarbejderne i 2004 tildelte tegningsretsaftaler isoleret set kunne ændres  

 med  

 hensyn til aftalernes pkt. 6.1, således at udnyttelseskursen kan ændres  

 ubegrænset ved kapitalreguleringer, uden at det af denne grund medfører at  

 aftalerne ikke kan anses for omfattede af Ligningslovens § 7 H? Spg. 3:  

 Kan en  

 bestemmelse i de af virksomheden i 2004 til direktionen tildelte  

 tegningsretsaftaler, der begrænser nedsættelse af udnyttelseskursen ved  

 udlodninger, der overstiger 25 kr. pr. aktie til maksimalt 15 % af  

 markedskursen ved tildelingen fjernes, således at udnyttelseskursen  

 potentielt  

 kan ændres med mere, uden at dette betragtes som afståelse af de eksisterende  

 tegningsretsaftaler? Spg. 4:  

 Vil de til  

 direktionen i 2004 tildelte tegningsretsaftaler isoleret set kunne ændres med  

 hensyn til aftalernes pkt. 6.2, således at udnyttelseskursen kan nedsættes  

 uden  

 begrænsninger i de tilfælde, hvor der udbetales udbytter på mere end 25 kr.  

 pr.  

 aktie, uden at det af denne grund medfører, at aftalerne ikke kan anses for  

 omfattede af Ligningslovens § 7 H? Spg. 5:  

 Kan der i de af  

 virksomheden i 2002 til medarbejdere tildelte tegningsretter indsættes  

 bestemmelser  

 om ændring af såvel antal aktier som tegningskurs i tilfælde af ændring af  

 aktiestørrelsen i selskabet, uden at dette betragtes som afståelse af de  

 eksisterende tegningsretsaftaler? Spg. 6:  

 Vil indsættelse  

 af en ekstraordinær udnyttelsesperiode, relateret til væsentlige ændringer i  

 selskabets kapitalforhold inden tegningsretternes udløb, i de af virksomheden  

 i  

 2002 til medarbejdere tildelte tegningsretsaftaler kunne ske uden, at dette  

 betragtes som afståelse af de eksisterende tegningsretsaftaler? Spg. 7:  

 Kan der i de af  

 virksomheden i 2000 til medarbejdere tildelte tegningsretter indsættes  

 bestemmelser  

 om ændring af såvel antal aktier som tegningskurs i tilfælde af ændring af  

 aktiestørrelsen i selskabet, uden at dette betragtes som afståelse af de  

 eksisterende tegningsretsaftaler? Spg. 8:  

 Vil indsættelse  

 af en ekstraordinær udnyttelsesperiode, relateret til væsentlige ændringer i  

 selskabets kapitalforhold inden tegningsretternes udløb, i de af virksomheden  

 i  

 2000 til medarbejdere tildelte tegningsretsaftaler kunne ske, uden at dette  

 betragtes som afståelse af de eksisterende tegningsretsaftaler? Spg. 9:  

 Kan der i de i  

 2000, henholdsvis 2002, tildelte tegningsretsaftaler indsættes almindelige  

 kapitalreguleringsbestemmelser  

 uden at dette betragtes som afståelse? Svar Spg. 1: Ja.
 Spg. 2: Ja.
 Spg. 3: Ja.
 Spg. 4: Ja.
Spg. 5: Ja Spg. 6: Nej.
 Spg. 7: Ja.
 Spg. 8: Nej.
 Spg. 9: Nej.
Beskrivelse af de faktiske forhold A A/S er et  

 børsnoteret selskab.
Selskabet har som et naturligt led i selskabets  

 personalepolitik af flere omgange tildelt medarbejderne tegningsretter, som  

 giver medarbejderne mulighed for på et senere tidspunkt at tegne aktier til  

 en  

 kurs, der svarer til markedskursen på tildelingstidspunktet.
Selskabet ser  

 det  

 som væsentligt for sin succes, at medarbejderne på denne måde får del i de  

 fremtidige værdier, som skabes i selskabet.
 Rådgiver har som  

 information om selskabet vedhæftet kopi af selskabets seneste årsrapport  

 omfattende  

 2005, jf. bilag 1.
 Pt. har  

 medarbejderne tegningsretter, der er tildelt i årene 2000, 2002 og 2004.
I sommeren 2000  

 blev der af flere omgange tildelt tegningsretter til medarbejdere i  

 selskabet.  

 Medarbejderne blev i overensstemmelse med de dagældende regler beskattet ved  

 tildelingen af værdien af tegningsretterne.
Rådgiver har som bilag 2 vedlagt  

 et  

 eksempel på en tegningsretsaftale fra 2000. Aftalerne varierer primært med  

 hensyn til antallet af tegningsretter, men tegningskurs og tegningsperioder  

 tilpasses, når der er tale om forskellige tildelingstidspunkter.  

 Tegningskursen  

 i den vedlagte aftale er, som det fremgår af pkt. 3.2, aftalt til 265,  

 hvilket  

 modsvarer børskursen på tildelingstidspunktet.
Udnyttelse kan ske med en  

 femtedel i respektive efteråret 2002, 2003, 2004, 2005 og 2006, jf. aftalens  

 pkt. 2.1. P.t. udestår 10.075 tegningsretter fordelt på 7 medarbejdere til  

 udnyttelse i 2006 og 2007. Aftalens genstand er i det medsendte eksempel  

 angivet således: "Selskabet giver Medarbejderen ret til at tegne op til  

 i  

 alt nom. 50.300 kr. aktiekapital i Selskabet, svarende til 5.030 aktier á  

 10,00  

 kr. pr. aktie.
Tegningsretten tildeles vederlagsfrit" Der blev i 2002  

 gennemført flere tildelinger, alle efter de dagældende regler i Ligningsloven  

 §§  

 28 A  

 og 28 B m.fl. (vækstfondsreglerne).  

 Rådgiver  

 har som bilag 3 vedlagt et eksempel på en tegningsretsaftale  

 fra dette år.
Aftalerne varierer primært med hensyn til antallet af  

 tegningsretter,  

 men tegningskurs og tegningsperioder tilpasses, når der er tale om  

 forskellige  

 tildelingstidspunkter.
Tegningskursen i den vedlagte aftale er, som det  

 fremgår  

 af pkt. 3.2, aftalt til 260, hvilket modsvarer børskursen på  

 tildelingstidspunktet.
I henhold til aftalens pkt. 2.1 kan udnyttelse ske med  

 en tredjedel i hvert af årene 2005, 2006 og 2007. Der er således en tredjedel  

 af de i 2002 tildelte tegningsretter som for den konkrete aftale kan  

 forventes  

 udnyttet i forlængelse af offentliggørelsen af årsrapporten for 2006, jf.  

 pkt.  

 2.2. Samlet er der tale om 7.953 tegningsretter fordelt på 7 medarbejdere,  

 der  

 kan udnyttes i 2006 og 2007. Aftalens genstand er i det medsendte eksempel  

 angivet således: "Selskabet giver Medarbejderen ret til at tegne op til  

 i  

 alt nom. 5.770 kr. aktiekapital i Selskabet, svarende til 577 aktier á 10,00  

 kr. pr. aktie.
Tegningsretten tildeles vederlagsfrit" Tildelingerne i  

 2004 blev gennemført efter de nye regler i Ligningslovens § 7 H.
Der er tale  

 om  

 to forskellige tildelinger i året.
I første omgang tildeles de tre medlemmer  

 af  

 direktionen enslydende tegningsretsaftaler og efterfølgende tildeles aftaler  

 til de øvrige medarbejdere, der kun varierer med hensyn til antallet af  

 tegningsretter.
Rådgiver som bilag 4 og 5 vedlagt eksempler på en  

 tegningsretsaftale  

 fra dette år med et ledelsesmedlem, henholdsvis en af de øvrige medarbejdere.
 I  

 tegningsretsaftalerne med ledelsen er der, som det fremgår af pkt. 3.2,  

 aftalt  

 en tegningskurs på 448, svarende til børskursen på tildelingstidspunktet.  

 Ledelsen kan efter nærmere bestemmelser udnytte tegningsretterne i perioden  

 2007-2012, men kun under hensyntagen til "Reglerne for betroede  

 medarbejdere, direktion og bestyrelses handel med aktier i selskabet".  

 Samlet er der tale om 150.000 tegningsretter fordelt på tre direktører.
Tegningskursen  

 for de øvrige medarbejdere blev, som det fremgår af pkt. 3.2, aftalt til 460,  

 hvilket modsvarer børskursen på tildelingstidspunktet.
Tegningsretterne for  

 disse medarbejdere kan udnyttes i årene 2007, 2008 og 2009 og der er således  

 ikke udnyttet nogen tegningsretter fra tildelingerne i dette år.
Samlet er  

 der  

 tale om 100.800 tegningsretter fordelt på 58 medarbejdere.
For  

 tildelingerne i 2000 og 2002 er det i aftalernes pkt. 7.1 anført, at  

 "ændring af selskabets kapitalforhold i form af kapitalforhøjelse,  

 kapitalnedsættelse, udstedelse af konvertible gældsbreve og udstedelse af nye  

 aktieoptioner medfører ingen korrektion af tegningskursen." I aftalernes  

 pkt. 8.1 er der endvidere indsat en mulighed for ekstraordinær udnyttelse,  

 såfremt selskabet opløses, herunder ved fusion og spaltning.
Udnyttelse skal  

 i  

 så fald gennemføres straks og inden selskabet gennemfører den pågældende  

 transaktion.
Nedsættelse af aktiernes stykstørrelse ved et såkaldt aktiesplit  

 er, som det fremgår, ikke omfattet af nogen af bestemmelserne.
 For  

 tildelingerne i 2004 til direktionen, er der i pkt. 6.1 indsat bestemmelser  

 om  

 ændring af tegningskursen for at bevare den potentielle gevinstmulighed, hvis  

 der sker udbetaling af udbytte til aktionærerne med mere end 25 kr. pr.  

 aktie.  

 Af hensyn til bestemmelserne i Ligningslovens § 7 H, er det dog samtidig i  

 pkt.  

 6.2 anført, at tegningskursen ikke kan nedsættes med mere end 15 %. Aftalens  

 pkt. 7.1 indeholder almindelige reguleringsbestemmelser i tilfælde af  

 ændringer  

 i selskabets kapitalforhold.
For  

 2004-tildelingerne til medarbejderne er der i pkt. 6.1 indsat bestemmelser om  

 ændring af tegningskurs, respektive antal af tegningsretter, for at bevare  

 den  

 potentielle gevinstmulighed, hvis ændringer i selskabets kapitalforhold  

 påvirker denne.
Af hensyn til bestemmelserne i Ligningsloven, er det dog  

 samtidig anført, at tegningskursen ikke kan nedsættes med mere end 15 %. Af  

 aftalens  

 pkt. 6.2 fremgår et eksempel på ændringerne i tilfælde af netop et  

 aktiesplit,  

 hvor stykstørrelsen af selskabets aktier ændres fra 10 kr. til 1 kr.
I dette  

 eksempel anføres, at tegningsprisen i så fald nedsættes til en tiendedel af  

 den  

 oprindelige tegningspris.
Dette anses for muligt, uden at det betragtes som  

 en  

 ændring af udnyttelseskursen, jf.  


  

 SKM2005.416.LR  


.
Rådgiver gør  

 opmærksom på, at selskabet tidligere har modtaget en bindende forhåndsbesked  

 fra Ligningsrådet omhandlende konsekvenserne af udarbejdelsen af tillæg med  

 kapitalreguleringsbestemmelser til tegningsretsaftaler fra årene 1998, 1999  

 og  

 2002. Rådgiver har som bilag 6 og 7 vedlagt kopi af den bindende  

 forhåndsbesked, respektive anmodningen herom.
Rådgiver gør opmærksom på at  

 forespørgslen omhandlede tillæg, der regulerede aftalerne både i relation til  

 udstedelse af fondsaktier og i relation til ændring af stykstørrelsen,  

 hvorimod  

 denne anmodning om bindende svar alene omfatter ændring af stykstørrelsen,  

 der  

 ikke påvirker størrelsen af selskabets aktiekapital og derfor ikke er  

 omfattet  

 af pkt. 7.1 i aftalerne.
Selskabets  

 aktier som er noteret på Københavns Fondsbørs, er steget til er kursniveau,  

 som  

 bestyrelsen finder hæmmende for handlen med aktierne.
I denne forbindelse  

 overvejes et aktiesplit, således at stykstørrelsen for aktierne nedsættes.
 Effekten af  

 denne ændring vil være, at aktiekapitalen vil fordele sig på forholdsmæssigt  

 flere aktier til en forholdsmæssigt lavere kurs, men uden størrelsen af den  

 samlede aktiekapital er ændret.
Spørgers eventuelle opfattelse ifølge anmodning og bemærkninger til  

 sagsfremstilling Ligningsrådet  

 har i en bindende forhåndsbesked af 14. juni 2005,  


  

 SKM2005.416.LR  


,  

 behandlet forskellige forhold knyttet til et incitamentsprogram ydet efter  

 Ligningslovens § 7 H.
I denne forbindelse fastslås det under behandlingen af  

 1.  

 spørgsmål, at tegningskursen, forstået som prisen pr. nominel 1 kr. aktie, må  

 anses for at ligge fast, uagtet at der i forbindelse med et aktiesplit  

 (ændring  

 af noteringsenhed) sker forholdsmæssig regulering af såvel tegningskurs som  

 antal af tegningsretter.
En naturlig følgeslutning heraf er, at omfanget af  

 tegningsretterne heller ikke har undergået nogen ændring, idet antallet af  

 nominelle 1. kr. aktier, og dermed den samlede nominelle kapital, der kan  

 tegnes, heller ikke er ændret ved en forholdsmæssig justering af antallet af  

 tegningsretter udmålt i forhold til den nye aktiestørrelse.
 På baggrund af  

 ovenstående må det konstateres, at indsættelse af reguleringsbestemmelser,  

 som  

 de i sagen omhandlede, der knytter sig til et aktiesplit, i eksisterende  

 tegningsretsaftaler og principielt også brugen af sådanne reguleringer uden  

 at  

 disse er omfattet af og beskrevet i tegningsretsaftalerne ikke indebærer  

 nogen  

 væsentlig ændring af det eksisterende aftalegrundlag og dermed heller ikke  

 kan  

 indebære afståelsesbetragtninger i relation til de oprindelige aftaler.
 I samme  

 afgørelse accepterer Ligningsrådet på baggrund af en samlet vurdering, at  

 indsættelse af vilkår i eksisterende aftaler, der indebærer tilpasning til  

 udviklingen i praksis for anerkendelse af ordninger efter Ligningslovens § 7  

 H  

 ikke er så væsentlig en ændring, at der er tale om afståelse af  

 tegningsretterne.
 Praksis for  

 Ligningslovens § 7 H har løbende udviklet sig, senest ved lov 1411 af 21.  

 december 2005, hvor lovforslag L056 omhandlende regulering af reglerne for  

 medarbejderaktier blev vedtaget.
Loven ændrede på  

 ligningslovens § 7 H, således at brugen af kapitalreguleringsbestemmelser  

 ikke  

 har opsættende virkning på vurderingen af, hvornår endelig udnyttelseskurs  

 kan  

 anses at foreligge, når bestemmelserne fremgår af de indgåede aftaler og når  

 formålet alene er at fastholde værdien af aktielønnen.
For tegningsretter  

 tildelt efter 1. juli 2003 kan de nye bestemmelser aftales benyttet med  

 tilbagevirkende kraft, jf. lovens § 3, stk. 2, 2. punktum.
 I bemærkningerne  

 til de enkelte bestemmelser i lovforslag L056 er det under § 1 nr. 6, 1.  

 ændring (Regulering af udnyttelses- og købskurs ved kapitalændringer i  

 selskabet) anført, at:
"Selskaberne  

 og de ansatte vil i eksisterende aftaler kunne fastsætte vilkår om  

 reguleringer  

 i udnyttelseskursen henholdsvis købskursen ved kapitalændringer, når  

 reguleringen alene har til formål at fastholde værdien uændret, uden, at  

 aftalen af denne grund skal anses for afstået." Vi finder den af  

 spørgsmål 1 og 2 omfattede fjernelse af begrænsningen af nedsættelse af  

 tegningskursen  

 til maksimalt 15 % af markedskursen i de eksisterende tegningsretsaftaler fra  

 2004 for medarbejderne for omfattet af såvel hensigter som ordlyden af de  

 gennemførte lovændringer og bemærkningerne hertil.
Den omtalte afgørelse fra  

 Ligningsrådet støtter tillige synspunktet om, at ændringen kan gennemføres,  

 uden at dette betragtes som afståelse.
For spørgsmål 3  

 og 4 omhandlende fjernelse af en tilsvarende begrænsning i relation til store  

 udlodninger  

 i direktionens tegningsretsaftaler fra 2004 er argumentationen den samme.
I  

 disse aftaler er det desuden hensigten at aftale brug af den reviderede lovs  

 bestemmelser mht. kapitalreguleringsbestemmelserne.
 I spørgsmål 2 og  

 4 ønskes således bekræftelse på, at de påtænkte ændringer, der fjerner de  

 begrænsninger, som tilsikrede, at der maksimalt var tale om 15 % favør på  

 tegningskursen i forhold til kursen på tildelingstidspunktet, ikke påvirker  

 brug af Ligningslovens § 7 H negativt.
I relation til  

 spørgsmål 5 anser vi indsættelsen af bestemmelser i tegningsretsaftalerne fra  

 2002 om regulering af antal af aktier og af tegningskursen i tilfælde af  

 ændring af selskabets aktiestørrelse som omfattet af den vurdering  

 Ligningsrådet har lagt til grund i  


  

 SKM2005.416.LR  


,  

 jf. vores kommentering heraf ovenfor, såvel som en formålsfortolkning af  

 Ligningslovens § 28 og de dagældende bestemmelser i Ligningslovens §§  

 28 A  

 og 28 B m.fl.
Det er i denne sammenhæng væsentligt,  

 at de nye bestemmelser ikke kan anses som ændring af den eksisterende aftales  

 pkt. 7.1, da ændringen af stykstørrelsen ikke er en kapitalforhøjelse eller  

 nogen af de andre i bestemmelsen anførte ændringer i selskabets  

 kapitalforhold.
For spørgsmål 7,  

 som relaterer sig til 2000-tildelingerne, henviser vi ligeledes til  

 Ligningsrådets vurdering i  


  

 SKM2005.416.LR  


,  

 ligesom det som anført ovenfor i relation til 2002-tildelingerne er  

 væsentligt,  

 at reguleringsbestemmelser i relation til et aktiesplit ikke er omfattet af  

 de  

 situationer som iht. aftalernes pkt. 7.1 ikke medfører korrektioner af  

 tegningskursen.
Endelig påvirker reguleringen af tegningskursen og antallet  

 af  

 tegningsretter ikke opgørelsen af den værdi, som er lagt til grund for  

 beskatningen i 2000. Den tekniske beregning af en ny tegningskurs og et  

 større  

 antal tegningsretter ændrer således hverken på det samlede tegningsbeløb  

 eller  

 størrelsen af den aktiekapital, som medarbejderen kan tegne.
En beregning på  

 baggrund af forudsætningerne reguleret for et aktiesplit vil således komme  

 til  

 det samme grundlag for beskatningen.
Ligningsrådet  

 har i en afgørelse,  


  

 SKM2001.227.LR  


,  

 tiltrådt, at indsættelsen af en ekstra tegningsperiode inden det i aftalen  

 fastsatte udløbstidspunkt ikke medfører afståelsesbetragtninger.
Det er de  

 samme forhold, som gør sig gældende i relation til spørgsmål 6 og 8.
De særlige  

 hensyn og formålsfortolkninger, som bl.a. ligger til grund for lovforslag  

 L056  

 og til dels Ligningsrådets afgørelse i  


  

 SKM2005.416.LR  


,  

 kan potentielt tages til udtryk for en ændring af praksis i relation til  

 ændring af eksisterende aftaler om aktieløn og udarbejdelsen af tillæg til  

 sådanne aftaler.
Hensynet til medarbejderne ved at benytte relevante  

 kapitalreguleringsbestemmelser, der sikrer værdien af aktielønnen, kan  

 således  

 tages til udtryk for en mere liberal holdning til, hvornår der statueres  

 afståelse og hvornår ændringer accepteres som en del af den oprindelige  

 tildeling.
Spørgsmål 9 som i det væsentligste må anses for en gentagelse af  

 selskabets tidligere anmodning om bindende forhåndsbesked adresserer denne  

 problemstilling.
Rådgiver har  

 haft nedenstående indstilling til høring.
Rådgiver oplyser, at han ikke er  

 enig  

 i indstillingen til besvarelse af spørgsmål 6 og 8. Rådgiver bemærker  

 endvidere, at han er enig i SKATs indstilling, hvis der alene var tale om  

 indsættelse af en ekstraordinær udnyttelsesperiode relateret til et  

 aktiesplit,  

 men ikke er enig i relation til indsættelse af en ekstraordinær  

 udnyttelsesperiode  

 ved andre ændringer i selskabets kapitalforhold.
SKATs indstilling og begrundelse Såfremt  

 vilkårene for en tegningsret ændres væsentligt, kan tegningsretten anses for  

 afstået.
Ad. spg. 1-4 Rådgiver  

 oplyser, at bestemmelserne i tildelingsaftalerne til medarbejderne og  

 direktionen fra 2004 om ændring af tegningskursen blev indsat for at bevare  

 den  

 potentielle gevinstmulighed.
Af hensyn til bestemmelserne i Ligningslovens §  

 7  

 H på tidspunktet for indgåelsen af tegningsretsaftalerne blev det dog anført,  

 at tegningskursen ikke kan nedsættes med mere end 15 %.
 Det er SKATs  

 opfattelse, at de foreslåede ændringer af tegningsretsaftalerne ikke har til  

 formål at berige medarbejderne og ledelsen, men blot skal sikre værdien af de  

 tildelte tegningsretter i tilfælde af ændringer i selskabets kapitalforhold.
 I Ligningslovens  

 § 7 H, stk. 1, 3. pkt., er det nu anført, at det ikke har betydning for, om  

 der  

 foreligger en fast udnyttelseskurs, at der skal ske reguleringer pga.  

 kapitalforhøjelser m.m., når reguleringen er indeholdt i aftalen og alene har  

 til formål at fastholde værdien af de tildelte aktier m.m.
Af  

 bemærkningerne til bestemmelsen fremgår det, at "Selskaberne  

 og de ansatte vil i eksisterende aftaler kunne fastsætte vilkår om  

 reguleringer  

 i udnyttelseskursen henholdsvis købskursen ved kapitalændringer, når  

 reguleringen alene har til formål at fastholde værdien uændret, uden, at  

 aftalen af denne grund skal anses for afstået." SKAT finder på  

 denne baggrund, at de foreslåede ændringer er i overensstemmelse med  

 Ligningslovens  

 § 7 H, stk. 1 og bemærkningerne hertil, og at ændringerne derfor kan  

 foretages,  

 uden at dette betragtes som afståelse af de eksisterende tegningsretsaftaler  

 og  

 uden at det af denne grund medfører at aftalerne ikke kan anses for omfattede  

 af Ligningslovens § 7 H.
 Det indstilles  

 derfor at svare ja.
Ad. spg. 5 Tildelingsaftalerne  

 til medarbejderne fra 2002 henviser i pkt. 11 til Ligningsloven §§  

 28 A  

 og 28 B.
De foreslåede  

 ændringer skal således ikke indføjes i en eksisterende 7 H-aftale.   

 Ligningsloven § 7 H, stk. 1, og bemærkningerne hertil er således ikke  

 anvendelige på de foreslåede ændringer.
Da ændringen heller ikke har til  

 formål  

 at tilpasse aftalerne til betingelserne i bestemmelsens stk. 2, jf.  

 Ligningsloven § 7 H, stk. 3, må vurderingen af ændringens betydning for  

 tildelingsaftalerne vurderes ud fra praksis.
I bestemmelse  

 7.1. i tildelingsaftalerne til medarbejderne fra 2002 er det anført, at  

 "Ændring af Selskabets kapitalforhold i form af kapitalforhøjelse,  

 kapitalnedsættelse, udstedelse af konvertible gældsbreve og udstedelse af nye  

 aktieoptioner medfører ingen korrektion af tegningskursen." A A/S har  

 tidligere anmodet om bindende forhåndsbesked på tilsvarende ændringer.
I  

 afgørelsen,  

 der er offentliggjort som  


  

 SKM2005.13.LR  


,  

 bemærkede Ligningsrådet:
I aftalernes  

 pkt. 7.1 er anført: "Ændring af selskabets kapitalforhold i form af  

 kapitalforhøjelse, kapitalnedsættelse, udstedelse af konvertible gældsbreve  

 og  

 udstedelse af nye tegningsoptioner medfører ingen korrektion af  

 tegningskursen" I tillægget til  

 warrantaftalerne er der vedr kapitalforhold anført: "Ved ændringer i  

 selskabets kapitalforhold i form af udstedelse af fondsaktier og ændring af  

 aktiernes pålydende aktiebeløb, skal tegningskursen justeres, således at  

 værdien  

 af den tildelte tegningsret så vidt muligt er upåvirket." I de  

 eksisterende aftaler er der således taget højde for, at der ikke skal ændres  

 på  

 tegningskursen, hvis der sker ændringer i selskabets kapitalforhold.
I  

 forslaget til tillæg til warantaftalerne er dette punkt ændret til, at der  

 skal  

 ske justering af tegningskursen med henblik på at opretholde værdien af den  

 tildelte tegningsret.
 Ligningsrådet  

 anså dette for så væsentlige ændringer af de oprindelige aftaler, at disse  

 måtte anses for afstået ved indsættelse af ændringerne.
 I A A/S´  

 tegningsretsaftaler er aftalens genstand angivet således, at selskabet giver  

 medarbejderen ret til at tegne op til i alt nominelt et bestemt beløb kr.  

 aktiekapital i selskabet, svarende til et bestemt antal aktier á 10,00 kr.  

 pr.  

 aktie.
Indsættelsen af  

 en bestemmelse om ændring af såvel antal aktier som tegningskurs i tilfælde  

 af  

 ændring af aktiestørrelsen i selskabet er således i overensstemmelse med den  

 aftalte ret til at tegne et bestemt nominelt beløb af selskabets  

 aktiekapital.  

 Indsættelsen af en sådan ændringsbestemmelse er dermed ikke en væsentlig  

 ændring af aftalen, da den samlede nominelle aktiekapital i selskabet er den  

 samme før og efter ændringen af aktiestørrelsen.
Dette er også i  

 overensstemmelse med Ligningsrådets bemærkninger til spørgsmål 1 i den af  

 rådgiver fremhævede  


  

 SKM2005.416.LR  


.
Indsættelsen af  

 en bestemmelse om ændring af såvel antal aktier som tegningskurs i tilfælde  

 af  

 udstedelse af fondsaktier kan derimod ikke anses for indeholdt i  

 formuleringen  

 af aftalens genstand, da udstedelse af fondsaktier medfører en forøgelse af  

 selskabets nominelle aktiekapital.  Dette skyldes, at medarbejderne  

 ifølge  

 tegningsretsaftalerne alene har ret til at tegne et bestemt nominelt beløb af  

 selskabets aktiekapital.
Indsættelse af en sådan bestemmelse vil derfor  

 medføre, at aftalen skal anses for afstået.
A A/S har imidlertid ikke ønsket  

 at  

 indsætte en reguleringsbestemmelse i tilfælde af udstedelse af fondsaktier.
 Det indstilles  

 derfor at svare ja.
Ad. spg. 6 Som nævnt under  

 Ad. spg. 5 henviser tildelingsaftalerne til medarbejderne fra 2002 i pkt. 11  

 til Ligningsloven §§  

 28 A  

 og 28 B.
De foreslåede  

 ændringer skal således ikke indføjes i en eksisterende 7 H-aftale.   

 Ligningsloven § 7 H, stk. 1, og bemærkningerne hertil er således ikke  

 anvendelige på de foreslåede ændringer.
Da ændringen heller ikke har til  

 formål  

 at tilpasse aftalerne til betingelserne i bestemmelsens stk. 2, jf.  

 Ligningsloven § 7 H, stk. 3, må vurderingen af ændringens betydning  

 tildelingsaftalerne  

 vurderes ud fra praksis.
 Rådgiver har  

 henvist til SKM2001. 227.LR som begrundelse for en positiv besvarelse af  

 spørgsmålet.
 I afgørelsen  

 tillod Ligningsrådet bl.a., at der blev tilføjet en yderligere  

 tegningsperiode.  

 Den yderligere tegningsperiode skulle give mulighed for, at  

 tegningsretsindehavere kunne udnytte deres tegningsret og sælge med i  

 tilfælde  

 af, at mere end 75 % af aktionærerne ønskede at sælge virksomheden.
 Indsættelse af  

 en ekstraordinær udnyttelsesperiode, relateret til væsentlige ændringer i  

 selskabets  

 kapitalforhold inden tegningsretternes udløb, må forstås derhen, at  

 medarbejderen får mulighed for at udnytte sin tegningsret inden ændringen i  

 selskabets kapitalforhold og herved undgå, at tegningsrettens værdi udvandes  

 af  

 ændringen.
 Denne nye  

 mulighed må uanset  


  

 SKM2001.227.LR  


  

 anses for en så væsentlig ændring af aftalen, at denne skal anses for  

 afstået.
 Det indstilles derfor  

 at svare nej.
Ad. spg. 7 Det indstilles  

 at svare ja, jf. begrundelsen under Ad. spg. 5.
Ad. spg. 8 Det indstilles  

 at svare nej, jf. begrundelsen under Ad. spg. 6.
Ad. spg. 9 Rådgiver gør  

 opmærksom på, at spørgsmål 9 i det væsentligste må anses for en gentagelse af  

 selskabets tidligere anmodning om bindende forhåndsbesked.
Spørgsmålene i  

 den tidligere anmodning var, hvorvidt der kunne indsættes vilkår om, at der  

 ved  

 ændringer i selskabets kapitalforhold i form af udstedelse af fondsaktier og  

 ændring af aktiernes pålydende aktiebeløb, skulle ske justering af  

 tegningskursen med henblik på at opretholde værdien af den tildelte  

 tegningsret.
Tilsvarende justeringer skulle ske ved ekstraordinært store  

 udlodninger.
 Det indstilles  

 at svare nej, jf. begrundelsen under Ad. spg. 5.
Skatterådets afgørelse og begrundelse Skatterådet  

 tilslutter sig SKATs indstilling.
Svaret er bindende for skattemyndighederne i følgende periode Svaret er  

 bindende i 5 år fra afgørelsens dato.
