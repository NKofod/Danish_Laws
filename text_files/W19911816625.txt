 A klagede bl.a. over, at skyldrådet havde henført hans ejendom til  

 benyttelseskode 01,beboelsesejendom med 1 lejlighed, med påstand om ændring  

 til kode 05, landbrug, med de deraf følgende ansættelser og fordelinger.
 Det var oplyst, at der på ejendommen blev drevet stutteri, at det  

 tidligere stuehus var udlejet til en medhjælper, samt at et på ejendommen  

 opført sommerhus - hvortil der ikke kunne opnås helårsstatus - blev benyttet  

 til beboelse af klageren, der samtidig havde helårsbolig i en nærliggende by.
 Landsskatteretten fandt, at stutterivirksomheden måtte karakteriseres  

 som et specialiseret landbrug, hvorfor ejendommen blev kodet 05, landbrug.
Retten udtalte, at en ansættelse af en stuehusværdi i medfør af  

 vurderingslovens § 33, stk. 4 forudsatte, at ejendommen var beboet af den  

 (ejer, forpagter eller bestyrer), der selvstændigt varetog driften for egen  

 regning.
Da ejendommens helårsbeboelse var udlejet til en medhjælper, kunne  

 den således ikke anses som stuehus for ejendommen.
Endvidere måtte det indgå  

 som en naturlig forudsætning, at den, der drev ejendommen for egen regning,  

 havde løbende mulighed for lovligt at benytte bygningen til beboelse, således  

 at vedkommende herfra kunne varetage den nødvendige selvstændige drift af  

 ejendommen.
Da klagerens tilladelse til benyttelse af sommerhuset kun gav  

 adgang til lovlig udnyttelse heraf i en begrænset del af året, kunne  

 sommerhuset ejheller omfattes af stuehusbegrebet.
 Da ejendommen indeholdt 2 selvstændige boliger og benyttedes  

 erhvervsmæssigt i væsentligt omfang, fandt retten imidlertid, at der skulle  

 foretages en fordeling af ejendomsværdien på den del, der tjente til bolig  

 for ejeren og på den øvrige ejendom i medfør af bestemmelsen i  

 vurderingslovens § 33, stk. 5.
 A klagede over, at skyldrådet ved 18. alm. vurdering pr. l.januar 1986  

 havde henført hans ejendom til kode 01, beboelse, med påstand om ændring til  

 kode 05, landbrug med 2 lejligheder, med de deraf følgende ændringer i  

 ansættelserne.
 Ejendomsværdien var af skyldrådet ansat til 840.000 kr. og grundværdien  

 til 185.200 kr. med følgende specifikation:
 Ejendommen omfattede et grundareal på 6,2638 ha, bebygget med et tidligere  

 stuehus og et sommerhus samt en staldbygning og en garage.
Til støtte for påstanden om ændring af kodningen var bl.a. anført, at  

 sommerhuset var en del af den samlede ejendom.
Selvom det ikke måtte benyttes  

 til helårsbeboelse, tjente det i skatteretlig forstand som bolig for ejeren,  

 og det burde derfor principalt anses for et stuehus, subsidiært burde der  

 ansættes ejerboligværdi på sommerhuset ifølge vurderingslovens § 33, stk. 5.
Endvidere gjorde klageren gældende, at sommerhusets grund var vurderet  

 væsentligt højere end den øvrige del af arealet.
Han fandt, at der ikke var  

 grundlag for en sådan højere vurdering, idet denne del af ejendommen ikke  

 kunne frastykkes som en selvstændig ejendom, og grunden måtte derfor vurderes  

 som en del af stutteriet.
 I anledning af klagen til Landsskatteretten indstillede skyldrådet  

 ejendomsværdien og grundværdien stadfæstet og ejendommens kodning ændret til  

 benyttelseskode 34, visse erhvervsejendomme.
 Det var til sagen oplyst, at ejendommen blev drevet som stutteri, at det  

 tidligere stuehus var udlejet til en funktionær, og at sommerhuset var et  

 tidligere redskabs/opholdslokale fra 1965, der var ombygget til  

 sommerbeboelse i 1974. Ombygningen var sket efter en zonelovstilladelse, og  

 der kunne ikke opnås helårsstatus.
 Landsskatteretten besigtigede ejendommen.
 Efter de foreliggende oplysninger fandt retten, at ejendommens benyttelse  

 til stutterivirksomhed kunne karakteriseres som et specialiseret landbrug, og  

 ejendommens kodning 01, beboelse burde ændres til 05, landbrug.
 Med hensyn til klagerens påstand om fordeling af ejendomsværdien og  

 grundværdien på henholdsvis stuehus med tilhørende grund og have og den  

 øvrige ejendom i henhold til vurderingslovens § 33, stk. 4, bemærkede  

 Landsskatteretten, at for at en beboelsesbygning eller dele heraf kunne anses  

 som stuehus for en landbrugsejendom måtte det forudsættes, at den var beboet  

 af ejeren, en forpagter eller en bestyrer, der selvstændigt varetog driften  

 for egen regning.
 Da ejendommens helårsbeboelsesbygning var udlejet til en medhjælper, kunne  

 den således ikke anses som stuehus for ejendommen.
 Da det yderligere måtte indgå som en naturlig forudsætning, at de  

 ovennævnte personer havde en løbende mulighed for lovligt at benytte  

 bygningen til beboelse, således at de herfra kunne varetage den nødvendige  

 selvstændige drift af ejendommen, og da klagerens tilladelse til benyttelse  

 af sommerhuset kun gav adgang til en lovlig udnyttelse heraf en begrænset del  

 af året, kunne sommerhuset ej heller omfattes af stuehusbegrebet.
Endvidere bemærkedes, at Landsskatteretten ikke fandt grundlag for at  

 henføre mere end 1.000 m2 i henhold til vurderingslovens § 16 til  

 sommerhusets grundværdi.
Den påklagede grundværdi blev således nedsat med  

 74.000 kr. til 111.200 kr.
I konsekvens heraf blev ejendomsværdien nedsat til  

 770.000 kr.
 Endelig udtalte retten, at da ejendommen indeholdt to selvstændige  

 lejligheder og både tjente til bolig for ejeren og benyttedes erhvervsmæssigt  

 i væsentligt omfang, skulle der foretages ejerboligfordeling i medfør af  

 vurderingslovens § 33, stk. 5. Denne kunne efter det foreliggende ansættes  

 til en teknisk værdi for beboelsen på 280.000 kr. samt grundværdien 20.000  

 kr., eller i alt 300.000 kr.
