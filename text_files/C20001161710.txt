Cirkulæreskrivelse til samtlige  

 statsamter, Københavns Overpræsidium, Rigsombudsmanden på  

 Færøerne og Rigsombudsmanden i Grønland om vejledende  

 indtægtsgrænser i sager om børnebidrag og  

 ægtefællebidrag 1. Vejledende retningslinier for fastsættelse af  

 højere børnebidrag end normalbidrag og for fastsættelse  

 af uddannelsesbidrag i 2001 De vejledende retningslinier for fastsættelse af  

 højere børnebidrag end normalbidraget og fastsættelse af  

 uddannelsesbidrag er senest blevet reguleret pr. 1. januar 2000.  

 Retningslinierne vedrører den bidragspligtiges bruttoindkomst set i  

 forhold til, hvor mange børn under 18 år denne er  

 forsørgelsespligtig over for (hjemmeboende børn såvel som  

 børn, der betales bidrag til).
 Normalbidraget udgjorde 10.644 kr. årligt i 2000.  

 Ved Socialministeriets cirkulære nr. 167 af 6. november 2000 om  

 regulering pr. 1. januar 2001 af satser på det sociale område er  

 normalbidraget pr. 1. januar 2001 forhøjet til 10.980 kr.  

 årligt.
Normalbidraget består af et grundbeløb og et  

 tillæg.
Grundbeløbet udgør i 2001 9.720 kr. årligt,  

 mens tillægget udgør 1.260 kr. årligt.
De procenttillæg, som fremgår af denne  

 cirkulæreskrivelse, beregnes alene af grundbeløbet.  

 Tillægget skal således kun betales én gang.
Der henvises  

 herom til cirkulæreskrivelse af 20. december 1999.
 Ved reguleringen af de vejledende retningslinier for  

 fastsættelse af højere bidrag end normalbidraget og  

 fastsættelse af uddannelsesbidrag har Civilretsdirektoratet i lighed  

 med reguleringen for 2000 taget udgangspunkt i satsreguleringsprocenten, jf.  

 lov om en satsreguleringsprocent.
 Under henvisning hertil finder Civilretsdirektoratet, at  

 der med virkning fra den 1. januar 2001 ved fastsættelse af  

 børnebidrag bør tages udgangspunkt i følgende  

 retningslinier:
1 barn: normalbidraget +  25% ved ca. 300.000 kr. om  

 året normalbidraget +  50% ved ca. 315.000 kr. om  

 året normalbidraget + 100% ved ca. 335.000 kr. om  

 året 2 børn: normalbidraget +  25% ved ca. 315.000 kr.  

 om året normalbidraget +  50% ved ca. 335.000 kr. om  

 året normalbidraget + 100% ved ca. 375.000 kr. om  

 året 3 børn: normalbidraget +  25% ved ca. 335.000 kr.  

 om året normalbidraget +  50% ved ca. 375.000 kr. om  

 året normalbidraget + 100% ved ca. 425.000 kr. om  

 året Retningslinien for fastsættelse af  

 uddannelsesbidrag i 2001 vil være et beløb i  

 størrelsesordenen 255.000 kr. om året, når der ikke er  

 forsørgelsespligt over for andre børn.
 Hvis den bidragspligtige har forsørgelsespligt over  

 for flere børn under 18 år, bør  

 indtægtsgrænsen for fastsættelse af uddannelsesbidrag  

 skønsmæssigt forhøjes med ca. 36.000 kr. for hvert barn,  

 som den bidragspligtige forsørger i hjemmet, og med ca. 13.000 kr.  

 ca. 19.000 kr. for hvert barn, som den bidragspligtige betaler bidrag  

 til.
 Det bemærkes, at alle indtægter er opgjort  

 før fradrag af arbejdsmarkedsbidrag og skat.
Disse retningslinier for forhøjelse af  

 børnebidrag og for fastsættelse af uddannelsesbidrag er alene  

 vejledende.
Bidragsfastsættelsen skal som hidtil i overensstemmelse med  

 sædvanlige udmålingsprincipper ske efter et konkret skøn  

 over samtlige omstændigheder i den enkelte sag.
2. Vejledende retningslinier for fastsættelse af  

 ægtefællebidrag, når den bidragspligtiges indtægt er  

 lav Ved cirkulæreskrivelse af 3. februar 2000  

 orienterede Civilretsdirektoratet om indtægtsgrænsen for  

 fastsættelse af ægtefællebidrag, når den  

 bidragspligtiges indtægt er lav.
Direktoratet har på ny fundet  

 anledning til at regulere indtægtsgrænsen med virkning fra 1.  

 januar 2001.
 Når den bidragspligtiges indtægt ikke  

 overstiger 16.000 kr. om måneden, bør der således fremover  

 udvises tilbageholdenhed med at fastsætte  

 ægtefællebidrag.
 Når den bidragspligtiges indtægt ligger mellem  

 16.000 kr. og 18.000 kr. om måneden, bør bidraget  

 skønsmæssigt fastsættes til et mindre beløb, end de  

 almindelige retningslinier for fastsættelse af  

 ægtefællebidrag ville føre til.
 Eventuelle forsørgelsesforpligtelser, som den  

 bidragspligtige har over for børn under 18 år, skal fortsat  

 fradrages i indkomsten, inden der foretages en vurdering af bidragsevnen.
 Et bidrag bør ikke udmåles så stort, at  

 den bidragspligtiges bruttoindtægt - efter fradrag af  

 børnebidrag og ægtefællebidrag - bringes ned under den  

 ovennævnte indtægtsgrænse på ca. 16.000 kr.
 Det bemærkes, at alle indtægter er opgjort  

 før fradrag af arbejdsmarkedsbidrag og skat.
Disse retningslinier for fastsættelse af  

 ægtefællebidrag er alene vejledende.
Bidragsfastsættelsen  

 skal som hidtil i overensstemmelse med sædvanlige  

 udmålingsprincipper ske efter et konkret skøn over samtlige  

 omstændigheder i den enkelte sag.
3. Vejledende retningslinier for vurdering af,  

 hvornår den bidragsberettigede ikke har et rimeligt behov for bidrag  

 ("bidragsloftet") I cirkulæreskrivelsen af 3. februar 2000 orienterede  

 Civilretsdirektoratet også om, hvornår den bidragsberettigedes  

 økonomiske forhold i almindelighed må antages at være  

 så gode, at der ikke er et rimeligt behov for bidrag.
 Civilretsdirektoratet har nu ligeledes fundet grundlag for  

 at forhøje denne indtægtsgrænse med virkning fra 1. januar  

 2001. Der bør herefter ikke fastsættes bidrag, hvis den  

 bidragsberettigedes indtægt overstiger ca. 195.000 kr. - ca. 235.000  

 kr. om året.
Hvis den bidragsberettigedes indtægt er mindre end  

 ca. 195.000 kr. - ca. 235.000 kr. om året, fastsættes bidraget  

 normalt kun så højt, at den bidragsberettigedes samlede  

 indtægt, inklusiv bidrag, er i denne størrelsesorden.
Baggrunden  

 for dette er, at den bidragsberettigede ikke kan siges at have behov for  

 bidrag, når vedkommende har en indtægt af denne  

 størrelse.
 Hvis den bidragspligtige har en særlig høj  

 indtægt, kan der dog fortsat være grundlag for at fastsætte  

 bidrag, uanset at den bidragsberettigede derved får en samlet  

 indtægt på over ca. 195.000 kr. - ca. 235.000 kr. om året,  

 inklusiv bidrag.
 Det bemærkes, at alle indtægter er opgjort  

 før fradrag af arbejdsmarkedsbidrag og skat.
Disse retningslinier for fastsættelse af  

 ægtefællebidrag er alene vejledende.
Bidragsfastsættelsen  

 skal som hidtil i overensstemmelse med sædvanlige  

 udmålingsprincipper ske efter et konkret skøn over samtlige  

 omstændigheder i den enkelte sag.
4. Behandling af skattefri indtægter i 2001  

 (herunder DIS-indtægter) I stærkt forenklet form ser beskatningen af  

 lønindtægter i 2001 således ud:
Af enhver lønindtægt betales et  

 arbejdsmarkedsbidrag (ambi) på 8% samt 1% i særlig  

 pensionsopsparing.
Herefter betales der af indtægter, der overstiger  

 personfradraget på 33.400 kr., i gennemsnit 39,45% i skat (bund-,  

 kommune-, amts- og kirkeskat). Af indtægter over 177.900 kr. betales  

 der et skattetillæg på 6% (mellemskat), og endelig betales der  

 yderligere 15% (topskat) af indtægter over 276.900 kr.
 Skatteloftet er i 2001 fastsat til 59% ekskl. kirkeskat.  

 Den gennemsnitlige kirkeskat i 2001 er 0,7%, hvorfor den maksimale  

 skatteprocent bliver 59,7% inkl. kirkeskat.
 Civilretsdirektoratet har igen i år revideret det  

 skema, som kan benyttes ved beregningen af, hvad en bestemt  

 nettoindtægt svarer til som beskattet bruttoindtægt efter fradrag  

 for den særlige pensionsopsparing på 1%:
 2001:
Bruttoindtægt efter ambi (kr.) Marginal trækprocent i intervallet Nettoindkomst efter ambi (kr.) Omregningsfak-tor i intervallet 0 - 33.400 0 0   33.400 1,0000 33.401 - 177.900 39,45 33.401 - 120.895 1,6515 177.901 - 276.900 45,45 120.895 - 174.900 1,8332 276.901 - 59,7 174.901 - 2,4814 Når beregningerne er gennemført efter  

 tabellen, skal der tillægges arbejdsmarkedsbidrag:
 Ved at dividere indtægten efter  

 arbejdsmarkedsbidrag med 0,92 fremkommer indtægten før  

arbejdsmarkedsbidrag.
 Eksempel:
 M har en skattefri indtægt på 200.000 kr. pr.  

 år.
De første 174.900 kr. svarer til nettoværdien af	276.900 kr. efter ambi De resterende 25.100 kr. multipliceres med faktoren 2,4814 og svarer således til nettoværdien af	62.283 kr.  

efter ambi I alt svarer 200.000 kr. netto til	339.183 kr.
efter ambi 339.183 kr. efter ambi divideres med 0,92 og svarer til en bruttoindkomst på	368.677  

 kr. før ambi Skemaet er alene et hjælpemiddel til brug ved  

 skønnet over parternes indtægtsniveau og dermed bidragets  

 størrelse.
Civilretsdirektoratet er opmærksom på, at  

 anvendelsen af denne beregningsmetode i nogle situationer kan føre til  

 en for høj bruttoindtægt, hvorfor tendensen i skønnet  

 bør være at nedrunde.
 Civilretsdirektoratet kan i øvrigt henvise til  

 Skarrildhusberetningerne for 1987, (side 53-54), 1991 (side 37-39), 1994  

 (side 29-31), 1995 (side 30-32), 1996 (side 26-29), 1997 (side 19-23), 1998  

 (side 32-35) og 1999 (side 9-11).
Det bemærkes, at lovforslag nr.
L 52 om  

 ændring af personskatteloven og ligningsloven (Uændret  

 personfradrag i 2001 for personer over 18 år m.v.), der i dag er  

 vedtaget af Folketinget, er lagt til grund ved fastsættelsen af  

 indtægtsgrænserne.
