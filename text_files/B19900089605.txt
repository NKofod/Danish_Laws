§ 1 I medfør af § 5, stk. 2, i lov om renter ved forsinket betaling m.v., jf.  

 lovbekendtgørelse nr. 583 af 1. september 1986, bestemmes, at den i lovens §  

 5, stk. 1, nævnte rente er den til enhver tid fastsatte officielle diskonto  

 med et tillæg på 5 pct.
§ 2 I medfør af § 24, stk. 2, i lov om forsikringsaftaler, jf.  

 lovbekendtgørelse nr. 726 af 24. oktober 1986, bestemmes, at den i  

 forsikringsaftalelovens § 24, stk. 2, 1. pkt., nævnte rente er den til enhver  

 tid fastsatte officielle diskonto med et tillæg på 5 pct.
§ 3 I medfør af § 55, stk. 2, i lov nr. 398 af 13. juni 1990 om kreditaftaler  

 bestemmes, at den i kreditaftalelovens § 23, stk. 1, nævnte rente er  

 Nationalbankens diskonto med et tillæg på 5 pct.
§ 4 I medfør af § 16, 2. pkt., i lov nr. 599 af 8. september 1986 om  

 erstatningsansvar, bestemmes, at den i erstatningsansvarlovens § 16, 1. pkt.,  

 nævnte rente er den til enhver tid fastsatte officielle diskonto med et  

 tillæg på 5 pct.
§ 5 I medfør af § 38, stk. 1, 3. pkt., i lov om køb på kredit, jf.  

 lovbekendtgørelse nr. 585 af 1. september 1986, bestemmes, at den i lovens §  

 38, stk. 1, 1. pkt., nævnte rente er Nationalbankens diskonto med et tillæg  

 på 5 pct.
§ 6 I bekendtgørelse nr. 652 af 15. december 1978 om tvangsauktionsvilkår  

 (fast ejendom), som ændret ved bekendtgørelse nr. 121 af 31. marts 1982 og  

 bekendtgørelse nr. 866 af 18. december 1989, ændres i bilaget til  

 bekendtgørelsen pkt. 6 A, litra b in fine, »den til enhver tid fastsatte  

 officielle diskonto med et tillæg af 2 pct.« til: »den til enhver  

 tid fastsatte officielle diskonto med et tillæg af 5 pct.« § 7 Bekendtgørelsen træder i kraft den 1. januar 1991 og finder anvendelse i  

 det omfang, der skal betales renter for et tidsrum efter bekendtgørelsens  

 ikrafttræden.
