 I henhold til § 5 i lov nr. 237 af 6. juni 1985 om  

 arbejdsmarkedsuddannelser fastsættes efter forhandling med  

 Landsorganisationen i Danmark og Dansk Arbejdsgiverforening:
Uddannelsesrådets opgaver § 1.  Uddannelsesrådet for arbejdsmarkedsuddannelserne  

 er rådgivende for arbejdsministeren i overordnede og principielle spørgsmål,  

 der vedrører arbejdsmarkedsuddannelserne med henblik på at sikre en  

 koordineret udvikling mellem de forskellige uddannelsesområder.
Uddannelses- og bevillingsbehov § 2.  Uddannelsesrådet skal mindst en gang om året  

 afgive en indstilling til arbejdsministeren om det forventede samlede  

 uddannelses- og bevillingsbehov inden for arbejdsmarkedsuddannelserne.  

 Indstillingen skal indeholde forslag til fordeling og prioritering af  

 bevillingen på uddannelsesområder.
Indstillingen skal endvidere indeholde  

 mulighed for at dække nye uddannelsesbehov, der opstår pludseligt i løbet af  

 året.
 Stk. 2.  Indstillingen skal foreligge et år forud for  

 finansårets begyndelse.
 Stk. 3.  Uddannelsesrådet skal i øvrigt afgive  

 indstilling til arbejdsministeren ved ændringer i bevillingsbehovet til  

 arbejdsmarkedsuddannelserne generelt eller til de enkelte uddannelsesområder.
 § 3.  Direktøren for arbejdsmarkedsuddannelserne skal  

 løbende orientere uddannelsesrådet om væsentlige spørgsmål vedrørende  

 udnyttelse af den samlede bevilling til arbejdsmarkedsuddannelserne.
Udtalelser om regelfastsættelse § 4.  Efter anmodning fra arbejdsministeren eller  

 direktøren for arbejdsmarkedsuddannelserne efter ministerens bemyndigelse  

 skal uddannelsesrådet afgive udtalelse om fastsættelse af regler om følgende:
Rådets eget initiativ § 5.  Uddannelsesrådet kan på eget initiativ drøfte og  

 afgive udtalelse til arbejdsministeren om spørgsmål, der efter rådets  

 opfattelse har generel eller principiel betydning for  

 arbejdsmarkedsuddannelserne.
 Stk. 2.  Uddannelsesrådet skal behandle udtalelser fra  

 et eller flere uddannelsesudvalg, hvis uddannelsesrådet finder, at udtalelsen  

 rejser spørgsmål af generel eller principiel betydning for et andet  

 uddannelsesområde eller arbejdsmarkedsuddannelserne som helhed.
 Stk. 3.  Uddannelsesrådet kan indhente udtalelse fra  

 uddannelsesudvalgene før det afgiver indstilling eller udtalelse til  

 arbejdsministeren, eller hvis rådet i øvrigt mener, at et spørgsmål har  

 betydning for det pågældende uddannelsesområde.
Ikrafttræden § 6.  Bekendtgørelsen træder i kraft ved  

 bekendtgørelse i Lovtidende.
