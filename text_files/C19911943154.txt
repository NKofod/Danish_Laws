(Til de godkendte forsikringsselskaber  

 m. fl.) Efter lov om arbejdsskadeforsikring er de arbejdsgivere, der har tegnet  

 lovpligtig arbejdsskadeforsikring, ikke part i konkrete skadesager efter  

 loven.
 Arbejdsgiverne har imidlertid en interesse i at blive underrettet om  

 afgørelsen af anerkendelsesspørgsmålet i den konkrete skadesag.
 Arbejdsskadestyrelsen sender derfor kopi af denne afgørelse til  

 arbejdsgiveren samtidig med, at sagens parter (skadelidte og pågældende  

 forsikringsselskab) underrettes.
 Visse af Arbejdsskadestyrelsens afgørelser indbringes for Den sociale  

 Ankestyrelse, der har adgang til at ændre Arbejdsskadestyrelsens afgørelse.
Arbejdsskadestyrelsen underretter pågældende forsikringsselskab om  

 eventuel anke fra skadelidtes side og Ankestyrelsen underretter sagens parter  

 (skadelidte og forsikringsselskabet) om Ankestyrelsens afgørelse.
Ingen af  

 styrelserne underretter arbejdsgiveren om ankesagen og udfaldet af denne.
 Ankestyrelsen og Arbejdsskadestyrelsen finder, at arbejdsgiveren har en  

 interesse i at få kendskab til en eventuel ankesag og udfaldet af denne.
 Styrelserne skal derfor bede forsikringsselskaberne om at være opmærksomme  

 på de sager, der indbringes for Ankestyrelsen og underrette arbejdsgiveren  

 (selskabets forsikringstager), når Arbejdsskadestyrelsens afgørelse er anket  

 samt om Ankestyrelsens afgørelse af anerkendelsesspørgsmålet.
