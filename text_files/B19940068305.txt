§ 1.  Elektricitetsrådet er nedsat af boligministeren  

 i henhold til § 4,  stk. 1 i lov nr. 251 af 6. maj 1993, om  

 elektriske stærkstrømsanlæg og elektrisk materiel.
§ 2.  Elektricitetsrådets opgave er at varetage det  

 overordnede ansvar for elsikkerheden i Danmark.
Rådet skal i denne  

 forbindelse - bistå boligministeren med administration af stærkstrømsloven - følge den elsikkerhedsmæssige, tekniske og brugsmæssige udvikling - medvirke ved tilrettelæggelsen af tilsyns- og kontrolopgaver, herunder  

 markedskontrol - medvirke ved tilrettelæggelsen af deltagelsen i det internationale norm-  

 og standardiseringsarbejde - forestå information om elsikkerhed - fastsætte bestemmelser om sikkerhed for udførelse og drift af  

 stærkstrømsanlæg, herunder produktion, transmission og distribution af  

 elektricitet, elinstallationer og elmateriel og udførelse og drift af andre  

 anlæg i nærheden af eller i forbindelse med stærkstrømsanlæg - træffe beslutninger i sager, der i medfør af stærkstrømsloven eller  

 elinstallatørloven er henlagt til Rådet.
 § 3.  Elektricitetsrådet består af en formand, der er  

 kongelig udnævnt, og 17 medlemmer, der udnævnes af boligministeren.
§ 4.  Elektricitetsrådet vælger blandt sine medlemmer  

 en næstformand, der træder i formandens sted, hvis denne får forfald.
Valget  

 af næstformand skal godkendes af boligministeren.
§ 5.  Formanden fastsætter tid og sted for Rådets  

 møder.
Indkaldelse sker normalt ved udsendelse af en dagsorden med bilag  

 mindst en uge før mødet.
Der kan dog indkaldes til hastebehandling af enkelte  

 sager med mindst 3 dages varsel med angivelse af, hvilke sager der skal  

 behandles.
 Stk. 2.  Rådet kan indbyde sagkyndige eller  

 repræsentanter for særlige interesser til at deltage i behandlingen af  

 enkelte spørgsmål.
 Stk. 3.  Efter mødet udsendes der til samtlige medlemmer  

 et beslutningsreferat med angivelse af de væsentligste præmisser for de  

 beslutninger, der er truffet.
Stk. 4.  Rådets forhandlinger er fortrolige.
Rådets  

 medlemmer og andre, der deltager i Rådets møder, har tavshedspligt efter  

 reglerne i straffelovens §§ 152 - 152f.
§ 6.  Rådet er beslutningdygtigt når mindst halvdelen  

 af medlemmerne er til stede.
Ved afstemninger træffes beslutninger ved  

 almindeligt flertal.
Såfremt der er stemmelighed er formandens stemme  

 afgørende.
 § 7.  Et medlem af Rådet anses for inhabil i forhold  

 til behandlingen af en bestemt sag under de omstændigheder, der opregnes i  

 forvaltningslovens § 3, stk.1, nr. 1-5. I øvrigt finder forvaltningslovens  

 regler vedrørende inhabilitet i § 3, stk. 2 og 3, § 4 og § 6 tilsvarende  

 anvendelse.
 Stk. 2.  Rådets medlemmer er forpligtet til inden sagens  

 behandling - med henblik på forelæggelse for Rådet - overfor formanden at  

 oplyse, om der foreligger inhabilitet eller tvivl om inhabilitet i en konkret  

 sag.
Stk. 3.  Elektricitetsrådet afgør i det enkelte  

 tilfælde, om et medlem må anses for inhabil § 8.  Ethvert medlem kan forlange et spørgsmål, der  

 falder inden for Rådets arbejdsområde, optaget til behandling på et Rådsmøde.
 Stk. 2.  Hvis anmodningen om at behandle en sag  

 foreligger mindst 14 dage før et møde, er medlemmet berettiget til at få  

 sagen sat på dagsordenen til dette møde.
 § 9.  I medfør af stærkstrømslovens § 3, stk.3 kan  

 Elektricitetsrådet beslutte at nedsætte faste, sagkyndige udvalg til at  

 varetage bestemte opgaver.
 Stk. 2.  Der nedsættes følgende udvalg:
Installationsudvalget , der behandler spørgsmål vedrørende  

 installationer, herunder vedrørende brugen af elmateriel.
Udvalget behandler  

 såvel spørgsmål om installationer, som installationsmateriel og  

 industrimateriel.
Udvalget udarbejder bestemmelser vedrørende  

 elinstallationer m.m., behandler sager om fortolkninger af større betydning  

 og dispensationer.
Netudvalget, der behandler spørgsmål vedrørende anlæg til  

 produktion, transmission og distribution af elektricitet.
Udvalget udarbejder  

 bestemmelser vedrørende anlæggene og deres drift og behandler sager om  

 fortolkninger af større betydning og dispensationer.
Materieludvalget, der behandler spørgsmål om elektrisk materiel.  

 Udvalget udarbejder bestemmelser vedrørende elektrisk materiel og behandler  

 sager om fortolkninger af større betydning og dispensationer.
Udvalget følger  

 desuden kontrakt om forskriftsarbejde.
 Markedskontroludvalget, der behandler spørgsmål om gennemførelse  

 af markedskontrol med elektrisk materiel, og følger herunder kontrakt om  

 markedskontrol.
 Installatørlovsudvalget , der behandler spørgsmål om fortolkning  

 og dispensation fra elinstallatørloven og eventuelle ændringer i loven og de  

 dertil knyttede bekendtgørelser samt spørgsmål vedrørende  

 elinstallatøruddannelsen.
 Udvalget vedrørende overtrædelser m.m. , der behandler spørgsmål  

 om overtrædelse af såvel stærkstrømsloven som elinstallatørloven og dertil  

 knyttede bekendtgørelser, herunder indstillinger om eventuelt bødeansvar.
 Stk. 3.  De faste udvalg forbehandler de sager, de får  

 forelagt, og afgiver indstilling til Elektricitetsrådet.
Stk. 4.  Elektricitetsrådet kan beslutte at henlægge  

 visse sager til afgørelse i udvalgene.
Kompetence, der således er henlagt til  

 et udvalg, kan ikke af udvalget videredelegeres til sekretariatet.  

 Afgørelser, der er truffet af et udvalg, kan påklages til Elektricitetsrådet  

 senest 14 dage efter at parten har modtaget meddelelse om afgørelsen.  

 Meddelelsen om afgørelsen skal være skriftlig og ledsaget af en begrundelse,  

 og skal indeholde oplysning om klageadgang og klagefrist.
 Stk. 5.  Ved afstemninger i udvalgene gælder samme  

 regler som ved afstemning i Rådet.
 Stk. 6.  Ethvert medlem af udvalgene kan anmode om at en  

 sag videresendes til Elektricitetsrådet til afgørelse.
 Stk. 7.  Boligministeriet skal forudgående underrettes  

 om, hvilke faste udvalg, der nedsættes og deres kommissorium.
 § 10.  Udvalgenes medlemmer kan udpeges blandt andre  

 end Elektricitetsrådets medlemmer.
 Stk. 2.  Medlemmer af udvalg er undergivet samme  

 tavshedspligt som Rådets medlemmer.
 § 11.  Til Elektricitetsrådet er knyttet et  

 sekretariat, der ledes af en direktør.
 Stk. 2.  Sekretariatet yder sekretærbistand til  

 Elektricitetsrådet og de udvalg, som Rådet har nedsat.
 Stk. 3.  Sekretariatet behandler de sager, der indsendes  

 til Elektricitetsrådet og afgiver indstilling til Rådet og de faste udvalg.  

 Desuden tager sekretariatet initiativer vedrørende løsning af Rådets øvrige  

 opgaver med henblik på behandling i Rådet.
 Stk. 4.  Sekretariatet ekspederer de sager, hvor Rådet  

 eller de faste udvalg har truffet afgørelser.
 Stk. 5.  Sekretariatet er bemyndiget til på Rådets vegne  

 løbende at afgøre og ekspedere sager, efter retningslinier fastlagt af  

 Elektricitetsrådet.
 Stk. 6.  Dispensationer kan meddeles administrativt,  

 hvis de er baseret på retningslinier, som er fastlagt af Elektricitetsrådet.
 Stk. 7.  Rådet underrettes på sine møder om større  

 sager, eller sager af mere almen eller principiel interesse, som  

 sekretariatet har behandlet.
§ 12.  Direktøren deltager i Elektricitetsrådets  

 møder.
Desuden deltager andre medarbejdere fra sekretariatet, hvis direktøren  

 anser det for hensigtsmæssigt.
 Stk. 2.  Rådet kan holde møder uden at direktøren eller  

 sekretariatet deltager.
 § 13.  Elektricitetsrådets opgaver, herunder  

 sekretariatets opgaver skal løses indenfor de økonomiske grænser, der  

 fastlægges på de årlige finanslove.
 § 14.  Medlemmerne af Elektricitetsrådet og de faste  

 udvalg er berettiget til dækning af rejseudgifter og time- og dagpenge efter  

 statens almindelige regler.
 § 15.  Eventuelle tvivlsspørgsmål vedrørende  

 forståelsen af denne forretningsorden afgøres af Boligministeriet.
 Stk. 2.  Denne forretningsorden er vedtaget på  

 Elektricitetsrådets møde, 9. marts 1994.
 Stk. 3.  Forretningsordenen for Elektricitetsrådet er i  

 medfør af stærkstrømslovens § 3, stk.3 godkendt af boligministeren.
