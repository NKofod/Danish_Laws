Bekendtgørelse  

 om stiftsudvalg vedrørende økonomi I medfør af § 23 i lov om folkekirkens økonomi, jf.  

 lovbekendtgørelse nr. 609 af 6. juni 2007, fastsættes:
Kapitel 1 Sammensætning § 1.  

  

 Der oprettes et stiftsudvalg  

 vedrørende økonomi i hvert stift.
 Stk. 2.  

  

 I hvert provsti vælges én  

 repræsentant til stiftsudvalget vedrørende økonomi.
 Stk. 3.  

  

 Stiftets biskop er født medlem  

 af stiftsudvalget vedrørende økonomi jf. § 23 stk. 7, i  

 bekendtgørelse  

 nr. 609 af 6. juni 2007 af lov om folkekirkens økonomi.
 § 2.  

  

 Valgret til stiftsudvalg vedrørende økonomi har de samme, som har valgret til  

 provstiudvalg, med undtagelse af repræsentanter for valgmenigheder jf.  

 § 23 stk. 6, i bekendtgørelse nr. 609 af 6. juni 2007 af lov om  

 folkekirkens økonomi.
 Stk. 2.  

  

 Valgbare til stiftsudvalget  

 vedrørende økonomi er de valgte medlemmer af provstiets menighedsråd jf.  

 stk. 7, i bekendtgørelse nr. 4 af 3. januar 2007 af lov om folkekirkens  

 økonomi.
Kapitel 2 Konstituering § 3.  

  

 Biskoppen indkalder  

 stiftsudvalget vedrørende økonomi til det konstituerende møde.
Stk. 2.  

  

 Stiftsudvalget vedrørende økonomi vælger af sin midte en formand og en  

 næstformand.
Formanden leder møderne og afstemningerne.
Ved formandens  

 forfald  

 ledes møderne af næstformanden.
Valget af formand og næstformand har  

 gyldighed  

 for et år ad gangen.
Kapitel 3 Arbejdsgang § 4.  

  

 Stiftsudvalget vedrørende økonomi  

 fastsætter med undtagelse af de i denne bekendtgørelse fastsatte bestemmelser  

 selv sin forretningsorden.
 § 5.  

  

 Stiftsadministrationen bistår  

 stiftsudvalget vedrørende økonomi med varetagelsen af udvalgets opgaver efter  

 udvalgets nærmere bestemmelser jf. § 23 stk. 5, i bekendtgørelse  

 nr.  

 609 af 6. juni 2007 af lov om folkekirkens økonomi.
 § 6.  

  

 Stiftsudvalget vedrørende  

 økonomis beslutninger træffes i møder.
 Stk. 2.  

  

 Stiftsudvalget vedrørende økonomis møder er offentlige.
 Stk. 3.  

  

 Stiftsudvalget vedrørende økonomi kan dog bestemme, at en sag skal behandles  

 for lukkede døre.
§ 7.  

  

 Stiftsudvalget vedrørende økonomi er beslutningsdygtigt, når mindst halvdelen  

 af medlemmerne er til stede.
Beslutninger træffes ved almindeligt  

 stemmeflertal, jf. § 23, stk. 4 i bekendtgørelse nr. 609 af 6. juni  

 2007 af lov om folkekirkens økonomi.
 Stk. 2.  

  

 Stiftsudvalget vedrørende økonomis beslutninger føres til protokol og  

 underskrives ved mødets afslutning af de medlemmer, der har deltaget i mødet.  

 Ethvert af disse medlemmer kan forlange sit særstandpunkt tilført  

 beslutningsprotokollen og ved sager, der skal fremsendes til anden myndighed,  

 kræve, at denne samtidig gøres bekendt med indholdet af protokollen.
Stk. 3.  

  

 Formanden  

 kan på stiftsudvalgets vegne afgøre sager, som ikke tåler opsættelse eller  

 ikke  

 giver anledning til tvivl.
Sådanne afgørelser forelægges stiftsudvalget  

 vedrørende økonomi til efterretning på næste møde.
 Stk. 4.  

  

 Stiftsudvalget vedrørende økonomi kan bemyndige biskoppen til at ekspedere en  

 konkret sag eller bestemte arter af sager efter udvalgets nærmere vedtagelse.
§ 8.  

  

 Et stiftsudvalgsmedlem er  

 udelukket fra at deltage i udvalgets forhandling og afstemning i konkrete  

 enkeltsager, der vedrører et sogn, i hvilket den pågældende er medlem af  

 menighedsrådet.
Medlemmet har dog ret til at udtale sig i sådanne sager.
Stk. 2.  

  

 Stiftsudvalget vedrørende  

 økonomi træffer beslutning om, hvorvidt et medlem i øvrigt har en sådan  

 interesse i en sag, at medlemmet er afskåret fra at deltage i udvalgets  

 forhandling og afstemning om sagen.
Det pågældende medlem er ikke udelukket  

 fra  

 at deltage i forhandling og afstemning om sin habilitet.
 Stk. 3.  

  

 Et medlem, der er erklæret  

 inhabilt, skal forlade mødelokalet under forhandling og afstemning i den  

 pågældende sag.
 Stk. 4.  

  

 Et medlem skal underrette  

 udvalget, hvis der foreligger forhold, der kan give anledning til tvivl om  

 medlemmets habilitet.
§ 9.  

  

 Der  

 vælges ikke stedfortrædere for medlemmerne.
Såfremt et medlem i løbet af  

 funktionsperioden midlertidigt eller varigt bliver forhindret i at deltage i  

 møder, kan provstiudvalget udpege en stedfortræder blandt provstiets valgte  

 menighedsrådsmedlemmer.
 § 10.  

  

 Stiftsudvalget vedrørende økonomi vælger en repræsentant for et år ad  

 gangen til at deltage i de af budgetfølgegruppen vedrørende fællesfonden  

 indkaldte budgetsamråd.
 § 11.  

  

 Der tilkommer udvalgets valgte medlemmer diæter for deltagelse i møder  

 efter de bestemmelser, der er fastsat ved bekendtgørelse nr. 964 af 16.  

 december  

 1998 om diæter m.v. til medlemmer af menighedsråd, provstiudvalg,  

 budgetudvalg  

 og stiftsudvalg samt til bygningskyndige deltagere i synsforretninger over  

 kirker og præsteboliger.
Kapitel 4 Ikrafttræden m.v.
 § 12.  

  

 Bekendtgørelsen træder i kraft den 1. juli 2007.
 Stk. 2.  

  

 Bekendtgørelse nr. 607 af 17.  

 december 1985 om sammensætning og valg af stiftsudvalg ophæves.
