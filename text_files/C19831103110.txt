 I medfør af § 10, stk. 2, i lov nr. 193 af 29. april 1981 om personnavne,  

 der trådte i kraft den 1. april 1982, skal fornavn senest 6 måneder efter et  

 barns fødsel anmeldes til ministerialbogen (personregistret), af barnets  

 forældre eller den, der har forældremyndigheden, eller tillægges barnet ved  

 dåb.
I sager om adoption af danske børn kan det undertiden være vanskeligt at  

 overholde den nævnte anmeldelsesfrist, idet en del sager ikke er  

 færdigbehandlet 6 måneder efter barnets fødsel.
I disse tilfælde må det anses  

 for uheldigt, såfremt barnemoderen, eller ved ægtebørn, forældrene, rykkes  

 for en anmeldelse af barnets fornavn.
Familieretsdirektoratet finder det  

 derfor rettest, at ministerialbogsføreren (personregisterføreren) i sådanne  

 tilfælde underrettes om den verserende adoptionssag med henblik på at undgå,  

 at der i medfør af navnelovens § 10, stk. 2, rettes henvendelse til  

 barnemoderen eller forældrene.
 I den anledning skal familieretsdirektoratet efter forhandling med  

 kirkeministeriet og adoptionsnævnet anmode socialcentrene (i København  

 Magistraten og på Frederiksberg det sociale udvalg) om, straks når der rejses  

 sag om bortadoption af et dansk barn, at give ministerialbogsføreren  

 (personregisterføreren) meddelelse om, at der verserer en adoptionssag, og at  

 der derfor ikke bør rettes henvendelse til barnemoderen (forældrene om  

 anmeldelse af barnets fornavn.
 P.M.V.
 E.B.
M.
Levy Cirkulærskrivelse til socialcentrene (i København Magistraten og på  

 Frederiksberg det sociale udvalg).
