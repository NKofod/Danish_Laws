Nr BSF 87 Forslag til folketingsbeslutning om opfordring til at trække aktstykke nr.  

 144 om disponeringer i forbindelse med regeringsdannelsen tilbage fra  

 Finansudvalget (* 1) Fremsat af Anne Birgitte Lundholt (KF) Thor Pedersen (V) Kim Behnke (FP) den 25. marts 1993 Folketinget opfordrer finansministeren til at trække aktstykke nr.
 144 i folketingsåret 1992-93 tilbage fra Finansudvalget.
Bemærkninger til forslaget I aktstykket søger ministeren om tilslutning til at anvende 24 mio. kr.  

 som følge af regeringsdannelsen, jf. kgl. resolution af 25. januar 1993.  

 Finansministeren søger endvidere om hjemmel til nettonyansættelse af 46  

 årsværk samt omfattende ressortomlægninger mellem gamle og nye ministerier.
 Følgerne af regeringsdannelsen er følgende:
- det samlede antal ministerier udgør nu 24, - en række ressortomlægninger mellem gamle og nye ministerier, - en nettoudgift på 24 mio. kr. om året, - en omfattende omplacering af medarbejdere mellem ministerierne, - en nettotilgang af medarbejdere på 46 årsværk og - oprettelsen af stillinger som politiske medarbejdere i henholdsvis  

 Statsministeriet og Arbejdsministeriet.
Forslagsstillerne skal bemærke, at det er enhver statsministers ret at  

 foretage ressortomlægninger og fastsætte antallet af ministerier.
Følgerne af  

 aktstykket er imidlertid meget større end de umiddelbare følger af disse  

 rettigheder.
Forslagsstillerne har derfor med nærværende beslutningsforslag ønsket at  

 give det samlede Folketing mulighed for at diskutere følgerne af de i  

 aktstykket omhandlede dispositioner.
I den forbindelse skal forslagsstillerne  

 særligt fremhæve tre temaer:
 1) Følgerne af regeringsdannelsen holder sig ikke inden for de i  

 forbindelse med finansloven for 1993 aftalte lønsumsrammer og er ikke  

 kompenseret med besparelser andetsteds på lønsumsrammerne.
 2) Det er forslagsstillernes opfattelse, at ansættelsen af de politiske  

 medarbejdere i henholdsvis Statsministeriet og Arbejdsministeriet ikke  

 efterlever normale aftaler vedrørende ansættelse af medarbejdere i  

 statsadministrationen i de pågældende jobtyper.
 3) Det er forslagsstillernes opfattelse, at det i en tid med  

 budgetunderskud og afmatning ikke er nødvendigt med nyansættelser af 46  

 årsværk i ministerierne og afholdelse af øvrige ekstraomkostninger.
 Forslagsstillerne skal derfor med beslutningsforslaget opfordre regeringen  

 til at fremkomme med et nyt aktstykke, der respekterer de ovenfor nævnte  

 punkter.
 Forslagsstillerne vil med nærværende forslag give Folketinget adgang til  

 at få en samlet debat om de principielle temaer, der er indeholdt i  

 ovenstående punkter, samt øvrige forhold vedrørende regeringsdannelsen.
144 Finansministeriet.
København, den 26. februar 1993.
a.
Finansministeriet søger Finansudvalgets tilslutning til, at der  

 foretages de i bilag 1 anførte omdisponeringer og meddeles de i bilaget  

 anførte nybevillinger i forhold til finansloven for 1993. De ansøgte  

 ændringer er væsentligst en følge af kgl. resolution af 25. januar 1993 om  

 regeringsdannelsen og ændring af ressortfordelingen mellem en række  

 ministerier samt efterfølgende kgl. resolution af 12. februar 1993.
Nettomerudgifterne i forhold til finanslov 1993 udgør i 1993 19,4 mio. kr.  

 Merudgifterne samt de øgede lovbundne vederlag til de nye ministre - 2,4 mio.  

 kr. - vil blive modsvaret af en nedsættelse af ministeriernes  

 budgetteringsrammer.
Der vil således være fuld finansiering inden for den på  

 finansloven aftalte ramme for statens udgifter i 1993.
 Eventuelle justeringer i forhold til de i bilag 1 anførte  

 bevillingsændringer vil blive søgt på tillægsbevillingslovforslaget for  

 finansåret 1993.
b.
Af Statsministeriets bekendtgørelse af 18. februar 1993 om ændringer i  

 ministeriernes forretningsområder (bilag 2) fremgår det, at der oprettes et  

 ministerium for Erhvervspolitisk Samordning (Samordningsministeriet), et  

 Forsknings- og Teknologiministerium og et ministerium for Kommunikation og  

 Turisme.
De 3 ministeriers forretningsområde samt en række andre ændringer i  

 ressortfordelingen mellem ministerierne fremgår ligeledes af bekendtgørelsen.
 De bevillingsmæssige virkninger heraf er indarbejdet i vedhæftede bilag 1,  

 der tillige indeholder justeringer af ministeriernes budgetter i øvrigt i  

 forbindelse med regeringsdannelsen.
 Da der bl.a. er tale om opbygning af nye departementale enheder, kan der  

 under hensyn til det tidsmæssige forløb herfor blive tale om en vis  

 ajourføring af de ansøgte bevillingsjusteringer, hvilket vil blive udvist på  

 tillægsbevillingslovforslaget for 1993.
 De samlede nettomerudgifter i 1993 udgør ekskl. de lovbundne  

 ministervederlag 19,4 mio. kr.
c.
Forslaget er foranlediget af regeringsdannelsen i januar 1993.
e.
Under henvisning til foranstående søges Finansudvalgets tilslutning  

 til, at der på forslag til lov om tillægsbevilling for 1993 optages de i  

 bilag 1 opførte bevillingsforslag for dette finansår.
Mogens Lykketoft / Karsten Olsen Til Finansudvalget.
Bilag 1 Bevillingsforslag.
Se noter.
Bilag 2 Bekendtgørelse om ændringer i ministeriernes forretningsområder Ved kgl. resolutioner af 25. januar og 12. februar 1993 er der fastsat  

 følgende bestemmelser vedrørende forretningsfordelingen mellem ministerierne:
 Der oprettes et ministerium for Erhvervspolitisk Samordning  

 (Samordningsministeriet), hvortil henlægges sager vedrørende  

 erhvervspolitisk samordning.
Endvidere overføres fra Industriministeriet sager vedrørende Erhvervsudviklingsrådet og fra Udenrigsministeriet sager vedrørende fremme af udenlandske  

 investeringer i Danmark, idet overførelser sker med respekt for lov om  

 udenrigstjenesten.
Der oprettes et Forsknings- og Teknologiministerium, hvortil  

 overføres fra Undervisningsministeriet sager vedrørende forskningspolitikken samt de  

 forsknings- og teknologiaktiviteter, som ikke finansieres af de højere  

 læreanstalters bevillinger.
Forskningsprofessorer, Forskerakademiet og  

 psykiatrisk grundforskning undtages ligeledes.
Endvidere overføres fra Energiministeriet Forskningscenter Risø.
Der oprettes et ministerium for Kommunikation og Turisme, hvortil  

 henlægges Generaldirektoratet for Post- og Telegrafvæsenet.
Endvidere øverføres fra Industriministeriet sager vedrørende turisme og fra Finansministeriet sager vedrørende Datacentralen.
 Betegnelsen for Undervisnings- og Forskningsministeriet ændres til  

Undervisningsministeriet.
 Den departementale ekspedition af sager vedrørende nordisk samarbejde og  

 Østersøspørgsmål sker i Udenrigsministeriet under ledelse af ministeren for  

 nordisk samarbejde og Østersøspørgsmål og på hans ansvar.
 Den departementale ekspedition af sager vedrørende såvel multilateral som  

 bilateral udviklingsbistand sker i Udenrigsministeriet og under ledelse af  

 ministeren for udviklingsbistand og på hendes ansvar.
Fra Justitsministeriet overføres til Trafikministeriet sager vedrørende færdselslovgivningen samt Statens  

 Bilinspektion, Rådet for større Færdselssikkerhed og Rådet for  

 Trafiksikkerhedsforskning og til Indenrigsministeriet sager vedrørende lovgivningen om udlændinge,  

 herunder flygtninge, samt Direktoratet for Udlændinge.
Fra Indenrigsministeriet overføres til Justitsministeriet sager vedrørende indfødsret.
Fra Socialministeriet overføres til Indenrigsministeriet sager vedrørende udlændinge omfattet af  

 bistandsloven, herunder relationerne til Dansk Flygtningehjælp og kommunerne.
Fra Kulturministeriet overføres til Undervisningsministeriet sager vedrørende folkehøjskoler, efterskoler  

 m.v., ungdomsskoler, folkeoplysning og voksenuddannelse.
 Til Kulturministeriet henlægges sager vedrørende radio og tv.
Statsministeriet, den 18. februar 1993 Poul Nyrup Rasmussen / A.
Lund-Sørensen Til Finansudvalget.
Bilag II Spørgsmål nr. 11:
Er de pågældende stillinger allerede besat - i bekræftende fald med  

 hvilken bevillingsmæssig hjemmel? Spørgsmål nr. 13:
 Hvem skal betale lønningen for ham og HK-stillingen, for så vidt  

 bevillingsansøgningen ikke tiltrædes af Finansudvalget.
 Svar på nr. 11 og nr. 13:
De pågældende personers formelle ansættelse afventer  

 bevillingsmyndighedernes godkendelse af udgifterne, men der er givet et  

 mundtligt tilsagn om ansættelse, når godkendelsen foreligger.
Udgifterne  

 hertil vil blive afholdt inden for Statsministeriets bevillingsrammer.
 Spørgsmål nr. 12:
Kan det bekræftes, at lønramme 37-stillingen allerede er besat med Ralf  

 Pittelkow? Hvilke faciliteter er i givet fald stillet til rådighed for ham  

 (hjemmetelefon, telefax, avishold m.v.)? Svar:
Der henvises til besvarelsen af spørgsmål 11 og 13, idet det bemærkes, at  

 Ralf Pittelkow vil blive udnævnt i stillingen, når bevillingsmyndighedernes  

 tilslutning til aktstykket foreligger.
Ralf Pittelkow vil få leveret en avis  

 på sin bopæl.
Der er ikke foretaget andre facilitetsarrangementer.
 Spørgsmål nr. 14:
Hvorledes skal der forholdes med de pensionsmæssige forhold for lønramme  

 37-stillingen? Har den pågældende en pensionsordning, og hvor er denne da  

 tegnet? Hvorledes bliver hans fremtidige pensionsmæssige forhold? Skal  

 Statsministeriet indbetale bidrag til den hidtidige pensionskasse? Svar:
 De pensionsmæssige forhold vil i forbindelse med udarbejdelsen af de  

 pågældendes ansættelsesbreve blive ordnet i overensstemmelse med de  

 overenskomstmæssige forhold.
 Spørgsmål nr. 17:
Det fremgår af aktstykkets pkt. a., at merudgiften vil blive modsvaret af  

 en nedsættelse af ministeriernes budgetteringsramme.
Hvordan er denne  

 nedsættelse indeholdt i aktstykket? Spørgsmål nr. 18:
Vil ministeren i givet fald omarbejde aktstykket, således at besparelsen  

 indeholdes i aktstykket? Svar på nr. 17 og nr. 18:
 Af aktstykkets pkt. a. fremgår det, at merudgifterne vil blive modsvaret  

 af en nedsættelse af ministeriernes budgetteringsrammer, og at der således  

 vil være fuld finansiering inden for de på finansloven aftalte rammer for  

 statens udgifter i 1993.
 Denne nedsættelse vil i overensstemmelse med sædvanlig praksis blive  

 gennemført ved udsendelse af et finansministerielt cirkulære om en  

 dispositionsbegrænsning svarende til merudgifterne i aktstykket.
Ved at udmelde besparelserne ved et finansministerielt cirkulære overlades  

 det til de enkelte ministre selv at foretage fordelingen inden for deres  

 område, hvilket er i tråd med den decentralisering af budgetsystemerne, som  

 har været gennemført løbende gennem de seneste år.
Fordelingen på  

 finanslovens enkelte konti kendes derfor ikke på forhånd, hvorfor det ikke  

 anses for hensigtsmæssigt at indarbejde rammenedsættelser i aktstykket.
 Den endelige udmøntning af besparelserne vil blive optaget på  

 tillægsbevillingslovforslaget for 1993.
 Spørgsmål nr. 19:
Vil ministeren angive den nøjagtige fordeling mellem lønudgifter, drifts-  

 og opstartsudgifter og ministervederlag? Svar:
 Merudgifterne i aktstykket har følgende fordeling på udgiftsarter:
 Spørgsmål nr. 20:
Vil regeringen fordele besparelsen således, at lønudgifter evt. ekskl.  

 ministervederlag modregnes af besparelser på lønrammerne, som det har været  

 sædvane i finanslovaftalerne, og som også er forudsat i den eksisterende  

 finanslovaftale? Svar:
Besparelserne vil blive udmøntet ved en nedsættelse af ministeriernes  

 budgetrammer.
Det er herefter op til de enkelte ministerier at afgøre, i  

 hvilket omfang besparelserne gennemføres ved mindreudgifter til lønninger.  

 Dette er i overensstemmelse med såvel tidligere finanslovaftaler som aftalen  

 om finansloven for 1993, der alene vedrører statens samlede udgifter, samt  

 udgifterne på de særlige områder, som er omtalt i aftalen.
Der indgår intet  

 særligt loft for statens lønudgifter i aftalen.
 Spørgsmål nr. 21:
Vil ministeren redegøre for, hvorfor der i indledningsteksten tales om en  

 nettomerudgift på 19,4 mio. kr., medens det af bilaget fremgår, at  

 nettomerudgiften er 19,9 mio. kr., og at det samlede underskud (negative  

 overskud) bliver 21,8 mio. kr.? Svar:
I aktstykkets pkt. a. angives, at nettomerudgifterne i forhold til  

 finansloven for 1993 udgør 19,4 mio. kr.
Hertil kommer merudgifterne til  

 vederlag til de nye ministre (2,4 mio. kr.), der er lovbundne, hvorfor der  

 ikke skal søges bevillingsmæssig hjemmel til at afholde disse merudgifter.
De  

 samlede merudgifter er således 21,8 mio. kr.
Finansministeriet har imidlertid fundet det mest hensigtsmæssigt også at  

 orientere Finansudvalget om merudgifterne til vederlag til de nye ministre,  

 hvorfor der i aktstykkets pkt. a. oplyses særskilt om disse.
Endvidere er  

 udgifterne hertil medtaget i bilaget til aktstykket.
Endelig fremgår det af  

 aktstykkets pkt. a., at regeringen også vil finansiere merudgifterne til  

 vederlag til ministre ved besparelser på de øvrige ministerområder.
I aktstykkets bilag 1 er optrykt en hovedoversigt over statsbudgettet, der  

 viser nettotilførslen til de enkelte ministerier fordelt på udgifts- og  

 indtægtsbudgettet.
Heraf fremgår det, at der på udgiftsbudgettet opføres  

 nettomerudgifter på 19,9 mio. kr., mens der på indtægtsbudgettet opføres  

 nettomindreindtægter på 1,9 mio. kr.
Samlet er nettomerudgifterne i  

 aktstykket således 21,8 mio. kr.
 Årsagen til, at der optræder mindreindtægter på indtægtsbudgettet, er, at  

 der i forbindelse med overførelsen af Bilinspektionen fra Justitsministeriet  

 til Trafikministeriet sker en overførsel af indtægterne vedrørende  

 synsgebyrer og typegodkendelser, hvoraf en mindre del (1,9 mio. kr. af i alt  

 161,5 mio. kr.) hidtil har været opført på indtægtsbudgettet.
 Spørgsmål nr. 22:
Hvilken merbeskæftigelse giver aktstykket på de enkelte ministerområder på  

 årsbasis fordelt på hver af lønrammerne 35 og derover og øvrige årsværk? Svar:
Der er i aktstykket indeholdt en samlet statslig merbeskæftigelse på 46  

 årsværk.
Disse er i nedenstående tabel fordelt på ministerier og  

 bevillingslønrammer.
 Spørgsmål nr. 23:
 Der udbedes en samlet nettoopgørelse over årsværk, der flyttes fra og til  

 de enkelte ministerområder fordelt på hver af lønrammerne 35 og derover og  

 øvrige årsværk (opgivet på årsbasis).
 Svar:
 Aktstykket indeholder dispositioner, der følger af regeringsdannelsen,  

 herunder en række ressortomlægninger mellem ministerierne på baggrund af kgl.  

 resolution af 25. januar 1993 og 12. februar 1993, som udmøntet ved  

 Statsmininisteriets bekendtgørelse af 18. februar 1993.
 Hertil kommer merbeskæftigelse som følge af oprettelsen af nye ministerier  

 m.v., jf. besvarelsen af spørgsmål 22. I den nedenstående tabel vises for  

 samtlige ministerier nettoændringen i ministeriets årsværksforbrug opgjort på  

 årsbasis.
 Spørgsmål nr. 24:
Hvad skønnes lokalebehovene at blive som følge af de nyoprettede  

 ministerier og øvrige udvidelse af antallet af ansatte, og hvorledes vil man  

 imødekomme disse lokalebehov? Eventuelle merudgifter bedes oplyst.
 Svar:
 Boligministeriet har oplyst:
Det vurderes, at oprettelsen af nye ministerier og de øvrige udvidelser af  

 antallet af ansatte på kort sigt stort set vil kunne rummes inden for den  

 allerede tilrådeværende lokalemasse.
Det vil dog være nødvendigt at leje et  

 mindre tillægsareal (ca. 500 m2 svarende til en årlig merudgift på ca. 0,5  

 mio. kr.) til ministeriet for forskning og teknologi.
På længere sigt vil lokalebehovene indgå i de større lokaleændringer, som  

 vil blive gennemført i forlængelse af ibrugtagningen af Holmens Kanal 24  

 m.fl., jf.
Akt 114 16/12 92. Det kan ikke i denne forbindelse opgøres,  

 hvorvidt der bliver tale om merudgifter eller alene om en bedre udnyttelse af  

 de disponible arealer, idet der ikke forud for regeringsdannelsen forelå mere  

 præcise planer for den fremtidige placering af de enkelte ministerier, der  

 kan danne sammenligningsgrundlag for en efterfølgende bestemmelse af  

 eventuelle ændringer.
 Spørgsmål nr. 25:
 Der ønskes en opgørelse over bruttoomkostningerne på årsbasis som følge af  

 regeringsomdannelsen og -udvidelsen.
 Svar:
Merudgifterne til de nye ministerier m.v. vil med den i aktstykket angivne  

 aktivitet på årsbasis udgøre ca. 21,4 mio. kr.
Hertil kommer årlige  

 merudgifter til vederlag til ministre på 2,6 mio. kr.
Samlet vil  

 merudgifterne på årsbasis således kunne opgøres til ca. 24,0 mio. kr.
(* 1) Bevillingsforslaget er ikke medtaget, da bevillingsforslag ikke  

 optages i Retsinformation (* 2) Der er under enkelte ministerier opført budgetreguleringer  

 vedrørende ufordelte lønsumsoverførsler.
Disse vil blive endeligt udmøntet på  

 TB 1993 ved besparelser på de pågældende ministeriers lønudgifter.
(* 3) Overført fra Finansministeriets rådigheds- og retrætepulje (* 4) Overførsel af medarbejdere fra Danmarks Turistråd, som hidtil har  

 været finansieret af tilskudsmidler, der samtidig nedsættes.
