Fremsat den 6. april 2005 af  

 Elsebeth Gerner Nielsen (RV), Charlotte Fischer (RV), Marianne Jelved (RV) og  

 Martin Lidegaard (RV) Forslag til folketingsbeslutning om  

 forbud og grønne afgifter som redskaber i indsatsen mod  

  

 hormonforstyrrende stoffer Folketinget opfordrer regeringen til at tage  

 de nødvendige initiativer, bl.a. således 1)  

 	  

 at den eksisterende  

 afgift på ftalater fordobles, 2)  

 	  

 at der udarbejdes en  

 plan for afvikling af ftalater og andre hormonforstyrrende stoffer i  

 kosmetik,  

 hudplejeprodukter, hygiejneprodukter og parfume, 3)  

 	  

 at miljøministeren  

 udarbejder en redegørelse for, hvorledes afgiftsinstrumentet kan bruges til  

 at  

 afvikle brugen af hormonforstyrrende stoffer, f.eks. i kosmetik, 4)  

 	  

 at brugen af  

 hormonforstyrrende stoffer som denatureringsmiddel (f.eks. i parfume) og som  

 fyldstof forbydes, 5)  

 	  

 at der udarbejdes en  

 plan for afvikling af ftalater og andre hormonforstyrrende stoffer i  

 fødevareemballager  

 og medicinsk udstyr inden for de næste tre år, 6)  

 	  

 at det sikres, at  

 offentlige indkøb ikke omfatter produkter, som indeholder hormonforstyrrende  

 stoffer eller potentielt hormonforstyrrende stoffer, 7)  

 	  

 at bevillingerne til  

 forskning i sammenhængen mellem hormonforstyrrende stoffer og miljø- og  

 sundhedsproblemer samt i renere teknologi øges markant, 8)  

 	  

 at bevillingen til  

 forbrugerinformation og mærkning øges med 10 mio. kr. årligt, bl.a. til  

 forstærkning  

 af arbejdet i Informationscenter Miljø og Sundhed samt Forbrugerrådet, og til  

 at samarbejdet med de folkeoplysende organisationer opprioriteres, 9)  

 	  

 at der afsættes 25 mio.  

 kr. til genopretning af miljøkontrollen, herunder kontrollen med farlige  

 kemikalier,  

 og 10)  

 	  

 at Danmark intensiverer  

 sin indsats i arbejdet med at få de hormonforstyrrende stoffer ind under  

 EUs  

 autorisationsordning (REACH) og sin indsats for at påvirke arbejdet i  

 EUs  

 videnskabelige komiteer, således at  

 dansk  

 viden  

 omsættes til international viden.
Bemærkninger til forslaget Baggrund for forslaget I dag har Danmark verdensrekord i forekomsten af testikelkræft.  

 Hver ottende kvinde kan regne med at få brystkræft.
Stadig flere drenge fødes  

 med deforme kønsorganer.
Unge mænds sædkvalitet er ofte så dårlig, at de ikke  

 vil kunne blive biologiske fædre.
Mange undersøgelser tyder på, at disse  

 sygdomme  

 hænger sammen med forekomsten af hormonforstyrrende stoffer i miljøet.
Det  

 drejer sig om stoffer, som virker som det kvindelige kønshormon østrogen  

 eller  

 som det mandlige kønshormon testosteron.
Andre påvirker  

 skjoldbruskkirtelhormonet tyroxin, der styrer væksten.
Generelt gælder det for disse stoffer, at den menneskelige  

 hormonbalance påvirkes negativt.
Da mange funktioner  f.eks.  

 reproduktion,  

 vækst og psykisk udvikling  styres af hormonbalancen, må enhver  

 hormonpåvirkning betragtes som potentielt farlig for den enkelte, men også  

 for  

 dennes efterkommere.
Der kan være tale om irreversible påvirkninger.
 Stofferne forekommer i vidt forskellige produkter som  

 læbestifter, shampooer, cremer, bilplejemidler, konserveringsdåser,  

 undervognsbelægninger, legetøj, lampeskærme, blodposer osv.
Med hensyn til effekter på miljøet er der påvist en sammenhæng  

 mellem udsættelse for hormonforstyrrende stoffer og kønsforstyrrelser hos  

 dyr.  

 Der er set tvekønnethed, nedsat formeringsevne og immundefekter hos  

 vildtlevende dyr i områder, hvor der er forurening med store koncentrationer  

 af  

 hormonforstyrrende stoffer.
Virkninger er set på bl.a. havsnegle, fisk, fugle  

 og pattedyr.
En undersøgelse fra Østjylland viste, at 26 pct. af  

 skallerne  

 i forskellige spildevandsbelastede vandløb havde tvekønnede træk.
 Med begrebet hormonforstyrrende stoffer refereres der i dette  

 beslutningsforslag til de stoffer, som af EU er vurderet som enten  

 hormonforstyrrende eller potentielt hormonforstyrrende, og som produceres i  

 mængder over 1000 t  

 .  

 Desuden  

 refereres der til en række stoffer, som produceres i mængder under 1000 t.  

 Det  

 er ikke muligt at lave en udtømmende liste over disse stoffer, men det drejer  

 sig blandt andet om parabener og syntetiske muskforbindelser.
Ad 1 Det Radikale Venstre ønsker at fordoble afgiften på alle  

 blødgørere  de såkaldte ftalater, som er mistænkt for at forringe  

 forplantningsevnen og at føre til hormonrelaterede sygdomme som f.eks.  

 brystkræft og testikelkræft.
Baggrunden for forslaget er, at der i dag findes  

 gode alternativer til blødgørerne.
Danisco har eksempelvis udviklet et  

 ufarligt  

 alternativ til de nuværende blødgørere.
Alternativerne bruges blot ikke i  

 tilstrækkeligt omfang.
En fordobling af afgiften på produkter, der er  

 omfattet  

 af pvc-afgiftsloven (lov nr. 954 af 20. december 1999 om afgift af  

 polyvinylklorid og ftalater), vil føre til, at producenterne vil se sig om  

 efter alternativer til de farlige ftalater  

 .
En fordobling af afgiften vil betyde et provenu på ca. 45 mio.  

 kr.
Pengene skal bruges til at nedbringe skatten på arbejde.
 Det er sund fornuft at sænke skatten på det menneskelige arbejde  

 og øge afgiften på de kemikalier, som er farlige for både mennesker og natur.
Ad 2, 3 og 4 En væsentlig kilde til påvirkning af den menneskelige organisme  

 med hormonforstyrrende stoffer kommer fra kosmetikprodukter og hudpleje- og  

 hygiejneprodukter.
 De stoffer i kosmetik, som bl.a. er mistænkt for at være  

 hormonforstyrrende, er:
Visse  

  

 parabener  

  

 ,  

 der bruges som konserveringsstoffer, visse  

  

 ftalater  

  

 ,  

 der anvendes som denatureringsmidler og parfumestoffer, såsom visse  

  

 syntetiske muskforbindelser.
Parabener  

  

 : Når det gælder hormonforstyrrende effekter af  

 parabener, peger de videnskabelige undersøgelser i flere retninger.
In  

 vitro-forsøg viser, at to af parabenerne,  

  

 isobutyl  

  

 - og  

  

 butylparaben  

  

 ,  

 er hormonforstyrrende.  

  

 Propylparaben  

  

 er muligvis også  

 hormonforstyrrende.
De sidste to af de mest anvendte parabener, æ  

  

 tyl  

  

 - og  

  

 metylparaben  

  

 ,  

 har ikke  

 udvist samme hormonforstyrrende effekter, som de tre andre parabener.
 Ftalater  

  

 :  

 Ftalater,  

 som anvendes i kosmetik, er:
DEP, dietylftalat: anvendes som  

 denatureringsmiddel i alkohol i kosmetik, DMP, dimetylftalat: anvendes som  

 denatureringsmiddel i alkohol i kosmetik, DBP, dibutylftalat har været anvendt i neglelak  

 og hårspray.
Syntetiske muskforbindelser  

 :  

  

 Greenpeace har netop  

 offentliggjort en undersøgelse af 36 tilfældigt udvalgte parfumer.
Næsten  

 alle  

 parfumerne viste sig at indeholde syntetiske muskforbindelser, der er  

 mistænkt  

 for at være hormonforstyrrende.
Desuden indeholdt flere af parfumerne DEP,  

 der  

 i kroppen omdannes til MEP.
MEP er under mistanke for at påvirke dna i sæd.
Forskere anbefaler, at  

 gravide, ammende og børn skal undgå produkterne.
Ftalaterne fra parfumerne  

 optages  

 gennem huden og går ud i blodbanen og/eller i brystmælken hos ammende.
Med udgangspunkt i  

 forsigtighedsprincippet skal der udarbejdes en samlet plan for afvikling af  

 alle  

 hormonforstyrrende stoffer (herunder potentielt hormonforstyrrende stoffer) i  

 kosmetikprodukter m.fl.
Redskaberne hertil er: markante afgifter, frivillige  

 aftaler med store indkøbskæder og producenter og forsøg med nationale forbud  

 i  

 forhold til de stoffer, hvor man fra dansk side vurderer at have  

 tilstrækkeligt  

 bevis for stoffernes skadelige virkning.
Et udgangspunkt kunne f.eks. være at  

 sige, at alle stoffer, som optages i ammende mødres brystmælk, forbydes ud  

 fra  

 en forsigtighedsbetragtning.
Ad 5 Det Radikale Venstre foreslår endvidere, at der udarbejdes en  

 plan, som sigter på at få ftalater og andre hormonforstyrrende stoffer ud af  

 emballager til fødevarer i løbet af de næste 3 år.
Der findes i dag  

 emballager,  

 som ikke indeholder blødgørere.
Idet vi ved, at ftalater i fødevarer optages i den menneskelige  

 organisme, er det oplagt at sikre et totalt forbud mod anvendelse af  

 blødgørere  

 i film og andre emballager til fødevarer.
I dag er det sådan, at  

 forudsætningen  

 for at kunne bruge Fødevareministeriets kvalitetsmærke er, at emballagerne  

 ikke  

 indeholder blødgørere.
Det samme burde gælde al emballage til fødevarer.
I det omfang de fælles EU-regler forhindrer et sådant forbud, må  

 gennemførelsen sikres gennem afgifter, aftaler og forhandling i EU.
Danmark  

 vil  

 stå stærkt ved disse forhandlinger, idet der findes erstatningsstoffer, og  

 fordi blødgørerne udgør en trussel mod både sundheden og miljøet.
 En lignende plan bør udarbejdes for medicinsk udstyr, f.eks.  

 blodposer.
Ad 6 Det offentlige indkøber hvert år for 105,6 mia. kr. varer.
Den  

 offentlige indkøbspolitik kan således bruges til at styre produktudviklingen  

 i  

 den rigtige retning.
Dette redskab skal bringes i anvendelse i forhold til de  

 hormonforstyrrende stoffer.
Ad 7 Samtidig er det nødvendigt at øge bevillingerne til forskning i  

 sammenhængen mellem hormonforstyrrende stoffer og miljø- og  

 sundhedsproblemer.  

 Ligeledes skal der afsættes ekstra midler til at forske i renere teknologi.  

 De  

 ekstra midler skal afsættes som en del af en samlet plan for udviklingen i  

 forskningsbevillingerne til 1 pct. af BNI, som Det Radikale Venstre vil  

 foreslå.
 De nuværende åremålsbegrænsede puljeordninger til forskning i  

 hormonforstyrrende stoffer bør gøres permanente for at sikre kontinuiteten i  

 forskningen.
Ad 8 Det mindste, forbrugerne kan kræve, er at få ren besked  i form  

 af varedeklarationer og mærkningsordninger.
Derfor bør dette arbejde  

 opprioriteres med udgivelse af klare forslag til, hvad forbrugerne trygt kan  

 købe.
Informationscenter Miljø og Sundhed er i den sammenhæng en stor hjælp,  

 men området behøver langt flere ressourcer, hvis der skal kunne hentes  

 information om alle produktgrupper.
Ligeledes er det oplagt at inddrage de  

 folkeoplysende organisationer i arbejdet.
Det Radikale Venstre foreslår, at  

 der  

 afsættes 10 mio. kr. årligt til styrkelse af informationsindsatsen.
På  

 baggrund  

 af den igangsatte evaluering af arbejdet i Informationscenter Miljø og  

 Sundhed  

 skal der tages stilling til videreførelsen af centerets arbejde.
Ad 9 Endelig er det vores krav, at bl.a. kemikalieenheden i  

 Miljøministeriet og miljøkontrollen i Danmarks Miljøundersøgelser  

 opprioriteres  

 efter regeringens besparelser.
Forudsætningen for at kunne kontrollere, om  

 industrien overholder lovgivningen, er, at der er medarbejdere til at  

 foretage  

 kontrollen, f.eks. af indholdet af ftalater i legetøj og kosmetik.
Kontrollen  

 blev alene fra 2003 til 2004 reduceret med 9 årsværk.
Ligeledes blev  

 kemikaliekontrollen i Danmarks Miljøundersøgelser reduceret med 20 pct. i  

 2002  

 og med yderligere 40 pct. fra 2004 til 2007. Til denne opprioritering ønskes  

 afsat 25 mio. kr.
Ad 10 Indsatsen mod de hormonforstyrrende stoffer skal også udkæmpes i  

 EU.
For øjeblikket er der tvivl om, hvorvidt de hormonforstyrrende stoffer  

 bliver omfattet af den nye autorisationsordning for kemikalier (REACH).  

 Danmark  

 skal arbejde aktivt på at skaffe sig alliancepartnere i kampen for, at de  

 hormonforstyrrende stoffer omfattes.
Ligeledes må Danmark sørge for at gøre  

 sin  

 stemme og indflydelse gældende i alle internationale komiteer og organer, som  

 har betydning for den internationale holdning til disse stoffer.
Det kræver  

 først og fremmest ressourcer i de ansvarlige ministerier og styrelser.
Disse  

 er  

 i de senere år blevet beskåret kraftigt.
Skriftlig fremsættelse Elsebeth  

 Gerner Nielsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud og grønne afgifter som redskaber i indsatsen  

 mod  

  

 hormonforstyrrende stoffer.
(Beslutningsforslag nr.
B 61).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
 Jf.  

 EUs liste over 118 stoffer, der anses for at være hormonforstyrrende  

 eller  

 potentielt hormonforstyrrende,  

 http://www.mst.dk/default.asp?Sub=http://www.mst.dk/kemi/01110400.htm.
Jf.
EUs liste over 118  

 stoffer, der anses for at være hormonforstyrrende eller potentielt  

 hormonforstyrrende,  

 http://www.mst.dk/default.asp?Sub=http://www.mst.dk/kemi/01110400.htm.
 2  

 Jf. oversigt over afgiftssatser,  

 http://www.skat.dk/tal_statistik//satser_og_beloeb/227.html?rel.
