Kendelse fra Pressenævnet i sag nr.  

 51/1999 NeuroSearch A/S har ved advokat Marianne Phillip klaget  

 til Pressenævnet over en artikel bragt i Penge og Privatøkonomi  

 nr. 4, 1999, idet firmaet mener, at god presseskik er tilsidesat.
 Artiklen havde overskriften " AAMUND mister  

 troværdighed på tvivl og kaos" og følgende  

 indhold:
 "NeuroSearch brød afgørende  

 børsetiske regler og hemmeligholdt i lang tid for både  

 investorer og Fondsbørsen, at der var problemer med et af selskabets  

 vigtigste produkter.
 Penge & Privatøkonomi kan afsløre, at en  

 del af det voldsomme kursfald på 60 procent i begyndelsen af marts  

 ville have fundet sted lang tid forinden, hvis NeuroSearch havde overholdt  

 børsens regler.
 Der har hidtil hersket troværdighed og respekt  

 omkring bestyrelsesformand  Asger  Aamund og hans bioteknologiske  

 satsning.
 Men hele forløbet før og efter  

 offentliggørelsen af de dårlige nyheder omkring produkter og  

 samarbejdspartnere har været så kaotisk og fejlagtigt, at det  

 må rokke ved tilliden til selskabet og dets ledelse.
Børsregler er blevet brudt.
Vigtige nyheder er  

 blevet holdt skjult.
En påstået offentliggørelse af  

 belastende oplysninger eksisterer ikke.
 Og udsendelsen af en fondsbørsmeddelelse blev  

 skæmmet af så alvorlige oversættelsesfejl, at selskabets  

 problemer virker klart mindre alvorlige for danske end for internationale  

 investorer.
Problemer med vigtigt produkt skjult I NeuroSearch's historie har Brasofensin i lang tid  

 været juvelen i kronen.
Håbet er, at dette produkt en dag bliver  

 et af de førende midler mod Parkinsons syge.
 Brasofensin er det lægemiddel, der er længst  

 fremme i forskningen, og børseksperter mener, at ikke mindre end  

 halvdelen af NeuroSearchs børsværdi skyldes dette ene  

 produkt.
 Det danske selskab har indgået en aftale med den  

 amerikanske gigant Bristol Myers Squibb om udviklingen af Brasofensin.
I børsprospektet for et år siden lyder  

 forløbet yderst lovende.
Ganske vist havde man konstateret  

 bivirkninger ved dyreforsøg, men prospektet understregede, at man  

 bestemt regnede med, at disse bivirkninger ikke ville optræde ved  

 forsøg på mennesker.
 Senere i 1998 står det imidlertid klart, at der  

er alvorlige bivirkninger på mennesker.
 Bestyrelsesformand  Asger  Aamund siger til Penge &  

 Privatøkonomi, at selskabet har vidst det "i en rum tid", og at  

 professionelle investorer har kendt til problemet "i lang tid".
Men selskabet udsender aldrig en  

 fondsbørsmeddelelse om problemerne.
Heller ikke selv om problemerne er  

 så store, at de efterhånden får de amerikanske  

 sundhedsmyndigheder, FDA, til at bremse op og kræve restriktioner ved  

 de kommende forsøg.
Det vides ikke præcis, hvornår dette sker.
Det  

 vides heller ikke, hvornår det bliver klart for NeuroSearch, at der  

 også er et andet tilbageslag: Fire-ugers forsøg med mennesker  

 med Brasofensin viser ikke nogen signifikant anti-Parkinsons effekt.
 For i første omgang får hverken  

 Fondsbørsen eller investorer besked om disse tilbageslag.
Planlagde at gemme meddelelsen Det sker ikke før den 5. marts i år, hvor  

 chokket bliver så meget desto større:
Her afsløres de to store problemer endelig i en  

 fondsbørsmeddelelse   samt, at Bristol Myers Squibb nu vil tage det op  

 til overvejelse, om man ønsker at fortsætte samarbejdet omkring  

 Brasofensin eller ej.
Resultatet er, at NeuroSearch falder 60 procent i  

 kurs.
 Selv tidspunktet for, hvornår problemerne med  

 Bristol Myers Squibb stod klart, er omgærdet af mystik og bekymrende  

 tvivl.  Asger  Aamund fortæller nemlig Penge &  

 Privatøkonomi, at man havde planlagt at udskyde  

 offentliggørelsen af denne meddelelse og blot udsende den sammen med  

 selskabets regnskab i midten af marts.
 Taktiske overvejelser i forbindelse med udsendelsen af en  

 anden negativ børsmeddelelse fik dog selskabet til at vælge at  

 udsende begge meddelelser samtidig.
Det er i sig selv klart i strid med de børsetiske  

 regler, fastslår alle eksperter.
Sådanne oplysninger skal straks  

 offentliggøres og må ikke gemmes til et senere tidspunkt.
 "Fondsbørsens praksis er klokkeklar", siger lektor  

 i børsret ved Københavns Universitet  Peer  

  Schaumburg-Müller.
"Man må ikke vente med at offentliggøre  

 væsentlige negative (eller positive) oplysninger indtil en  

 ordinær børsmeddelelse som f.eks. en  

 årsregnskabsmeddelelse." Men det rejser uundgåeligt samtidig  

 spørgsmålet: Hvis man i forvejen planlagde at udskyde  

 offentliggørelsen, hvor længe i forvejen vidste NeuroSearch  

 så, at der var alvorlige problemer med samarbejdet med den amerikanske  

 partner? Direktør  Jørgen  Buus  Lassen siger, at der  

 i længere tid var gnidninger i samarbejdet med Bristol Myers Squibb,  

 men at det først endeligt stod klart i slutningen af februar eller i  

 begyndelsen af marts.
 Men det er umuligt ikke at have sine tvivl efter det  

 kaotiske forløb forinden.
Meddelelsen der ikke eksisterer NeuroSearch siger, at man stadig tror på produktet,  

 og at problemerne med bivirkninger ikke er specielt alvorlige.
 Asger  Aamund afviser samtidig, at man burde have  

 informeret om bivirkningerne på mennesker.
 "Det er ikke relevant at informere Fondsbørsen om  

 alle mulige kemiske mellemregninger," siger han til Penge &  

 Privatøkonomi.
Men her modsiges han tilsyneladende af sin egen  

 Fondsbørsmeddelelse.
Den henviser nemlig til en tidligere  

 offentliggørelse, hvor problemerne angiveligt skulle være  

 beskrevet.
Her mener selskabet altså tilsyneladende selv, at  

 problemerne er så alvorlige, at de burde havde afstedkommet en  

 offentliggørelse.
Problemet er, at den tidligere meddelelse, som man  

 henviser til, ikke eksisterer.
Der er aldrig blevet udsendt en sådan  

 offentliggørelse, selv om NeuroSearch nu hævder det.
"Hvis man hævder, at man har sagt noget i en  

 fondsbørsmeddelelse, skal det kunne dokumenteres," siger ekspert i  

 børsret  Jesper  Lau  Hansen. "Kan man ikke det, har man et stort  

 problem overfor Fondsbørsen." Helt uforståeligt refererer selskabet overfor Penge  

 & Privatøkonomi til det et år gamle prospekt, da vi beder om  

 at få oplyst, hvor problemerne med bivirkningerne af Brasofesin er  

 beskrevet.
 Her blev det som nævnt tværtimod understreget,  

 at risikoen for alvorlige bivirkninger i mennesker var usandsynlig.
 Og disse positive forventninger i prospektet gør  

 kun fraværet af en fondsbørsmeddelelse endnu alvorligere.
 "Hvis et selskab udtrykker positive forventninger,  

 så har selskabet pligt til at dementere det, hvis der ikke  

 længere er grund til at have dem," fastslår  Jesper  Lau  

  Hansen.
Stort kursfald i ugerne forinden Tvivlen om, hvornår NeuroSearch vidste hvad, og  

 hvornår man oplyste om det, er så meget desto mere alvorlig,  

 fordi der skete store udsving i kursen i tiden op til den 5. marts, hvor det  

 endelig blev udsendt i fondsbørsmeddelelsen.
 Mellem slutningen af januar og den 5. marts tabte  

 NeuroSearch over 20 procent af kursværdien   heraf alene ti procent i  

 de sidste fem børsdage før den 5. marts.
 Dagen før fondsbørsmeddelelsen blev aktierne  

 handlet i kurs 360. Dagen efter i kurs 145.
Så der har været store penge at tjene ved at  

 sælge sine NeuroSearch aktier i ugerne forinden.
Hvorvidt der så  

 også er sket insiderhandel, er der ingen direkte tegn eller beviser  

 på.  Asger  Aamund siger, at interne regler i selskabet betyder, at  

 medarbejderne ikke har haft mulighed for at sælge deres aktier i den  

 periode.
 I børskredse cirkulerede der i lang tid før  

 den 5. marts rygter om, at der skulle være bivirkninger på et af  

 NeuroSearchs produkter.
 Men ifølge Penge & Privatøkonomis kilder  

 skulle de i indtil flere tilfælde være blevet afvist af  

 ledelsen.
Hos NeuroSearch mener ledelsen i dag ikke at have gjort  

 noget forkert, og man fastslår samtidig, at man fortsat har tiltro til  

 Brasofensin.
I stedet siger direktør  Jørgen  Buus  Lassen, at  

 han må erkende, at det samlede forløb kan give anledning til  

 misforståelser.
"Vi kan ikke bortforklare noget.
Vi må bare  

 sørge for at gøre det bedre i fremtiden."" I tilknytning til denne artikel blev bragt en artikel med  

 sort baggrund med overskriften "Danske og udenlandske investorer fik  

 forskellig besked" og følgende indhold:
 "På væsentlige punkter var der forskel  

 på den danske og den engelske udgave af de fondsbørsmeddelelser,  

 som NeuroSearch udsendte.
 Oversættelsesfejlene betød, at problemerne  

 fremstod mere fyldestgørende og entydigt i den engelske udgave, mens  

 de i den danske forekom lidt mere overkommelige.
Ingen påstår, at fejlene er lavet bevidst.
Men  

 de fremstår som yderligere eksempler på graverende fejl, som en  

 professionel, børsnoteret virksomhed ganske enkelt ikke må  

 fanges i.
 Især to forskelle påkalder sig  

 opmærksomhed.
 I den danske fondsbørsmeddelelse får  

 investorerne at vide, at de amerikanske sundhedsmyndigheder, FDA, på  

 grund af de uheldige bivirkninger i mennesker ved forsøg med  

 Brasofensin har krævet en "foreløbig" restriktion i forbindelse  

 med kommende forsøg.
 Men på engelsk er ordet foreløbig fjernet.  

 Her nævnes der intet håb om, at FDA kan finde på at skifte  

 mening.
I den danske meddelelse står der også omkring  

 samarbejdet med Bristol Myers, at det amerikanske selskab "vil tage  

 beslutning om den fremtidige udvikling." På engelsk er der i modsætning til den danske  

 version absolut ingen tvivl om, hvad det kan betyde: Her står der  

 direkte, at amerikanerne vil beslutte sig for, hvorvidt de ønsker at  

 fortsætte samarbejdet eller ej.
 Børseksperten  Jesper  Lau  Hansen fra  

 Københavns Universitet har læst de to meddelelser igennem, og  

 han bekræfter, at der er en indholdsmæssig forskel mellem den  

 danske og engelske tekst.
 "Den engelske version er mere negativ end den danske,"  

 fastslår han.
 Eksperterne er ikke i tvivl om, at det er meget  

 kritisabelt.
 "De børsretslige regler kræver helt  

 utvetydigt, at et børsselskab informerer ens til de  

 børsmarkeder, som selskabet er børsnoteret på," siger  

  Peer  Schauburg-Müller. "Der kan ikke informeres mere  

 fyldestgørende til det ene børsmarked frem for det andet.
Det forekommer helt uacceptabelt og er umuligt at forklare  

 alene med oversættelsesproblemer eller varianter deraf." Ifølge NeuroSearch må fejlene være  

 opstået, fordi man ikke var omhyggelige nok med at rette i den danske  

 version, efter at man havde afstemt den engelske oversættelse med  

 Bristol Myers." Klageren har anført, at artiklen er behæftet  

 med en række fejl, idet det ikke er korrekt at det i 1998 skulle have været klart, at  

 Brasofensin giver alvorlige bivirkninger i mennesker at klageren skulle have brudt børsregler at klageren har skjult vigtige nyheder at klageren skulle have påstået, at man har  

 offentliggjort oplysninger, som ikke er offentliggjort at der er alvorlige oversættelsesfejl i  

 fondsbørsmeddelelsen af 5. marts 1999 Klageren har nærmere anført, at klagerens  

 bestyrelsesformand  Asger  Aamund og direktør  Jørgen  Buus  

  Lassen, før artiklen blev trykt, blev kontaktet telefonisk af bladets  

 journalist og blev stillet en række spørgsmål.
De citater,  

 der er anvendt fra disse samtaler, er gengivet i forkert og vildledende  

 sammenhæng.
 Klageren har videre anført, at bladet ikke har  

 fundet anledning til at sende artiklen til klageren men henblik på  

 kommentarer før offentliggørelsen.
 Klageren har herudover anført, at bladet ikke har  

 efterprøvet artiklens oplysninger i tilstrækkelig grad ved  

 forelæggelse for klageren inden offentliggørelsen.
 Klageren har endelig anført, at bladet i på  

 baggrund af to mindre oversættelsesfejl i en sensationspræget  

 opsætning har benyttet en halv side på at forklare, at danske og  

 udenlandske investorer fik forskellig besked.
 Klageren har bl.a. fremlagt kopi af sit  

 børsprospekt fra 1998, hvoraf bl.a. fremgår:
"Selvom en IND er godkendt, har FDA som følge af  

 den særlige metaboliske omsætning af Brasofensin i aber  

 ønsket flere data før større doser af Brasofensin kan  

 undersøges i kliniske forsøg i USA.
Dette skyldes forekomst af  

 bivirkninger ved høje doser af Brasofensin i abeforsøg anvendt  

 i forbindelse med ansøgning om den første IND.
På basis  

 af nyere undersøgelser i aber og mennesker er NeuroSearch, som  

 følge af tydelige forskelle i Brasofensins metabolisme i mennesker og  

 aber, overbevist om, at sådanne bivirkninger ikke vil forekomme hos  

 mennesker.
I lyset heraf, og i lyset af at de kliniske undersøgelser  

 fortsætter i Europa, mener NeuroSearch, at den kliniske udvikling af  

 Brasofensin vil forløbe som forventet." Klageren har yderligere fremlagt kopi af  

 fondsbørsmeddelelse af 5. marts 1999 og engelsk press release af samme  

 dato.
 Af fondsbørsmeddelelsen fremgår bl.a.:
"Som tidligere offentliggjort giver behandling med  

 brasofensin i mennesker anledning til et omdannelsesprodukt, der ikke ses i  

 samme grad i dyr.
Det har betydet, at der er iværksat yderligere  

 toksikologiske undersøgelser til belysning af den  

 sikkerhedsmæssige betydning af dette fund.
Konsekvensen har  

 været, at sundhedsmyndighederne i USA (FDA) foreløbig har  

 pålagt Bristol-Myers Squibb en dosisrestriktion i forbindelse med  

 kliniske studier, der udføres i USA.
Udenfor USA er de kliniske  

 forsøg blevet begrænset til 4 ugers behandlingstid.
Bristol-Myers Squibb har meddelt NeuroSearch, at de vil  

 tage beslutning om den fortsatte udvikling af brasofensin, når de  

 igangværende studier er afsluttede og evaluerede." Af den engelske press release fremgår bl.a.:
"As previously announced, the treatment with brasofensine  

 in humans gives a metabolite of brasofensine, which has not been observed to  

 the same extent in animals.
This finding has necessitated further  

 toxicological studies in order to elucidate its safety aspects.
The  

 consequence has been that the US Food and Drug Administration has imposed a  

 dosage restriction on brasofensine in any clinical trials conducted in the  

 US.
Outside the US, clinical trials have been restricted to a treatment  

 period of 4 weeks.
Bristol-Myers Squibb has notified NeuroSearch that a  

 decision will be made whether or not to continue the development of  

 brasofensine following the evaluation of results from the ongoing  

 studies." Klageren har endelig fremlagt kopi af bladets maj-udgave,  

 hvoraf fremgår:
"Rettelser NeuroSearch:
 Omdannelsesprodukter, ikke bivirkninger ved  

 Brasofensin.
 Penge & Privatøkonomi bragte i sidste nummer en  

 artikel om, hvordan NeuroSearch tilbageholdt vigtige oplysninger for  

 Fondsbørsen om problemer med udviklingen af selskabets vigtigste  

 produkt, Brasofensin.
Vi skrev, at problemet skyldtes bivirkninger i forbindelse  

 med behandlingen med Brasofensin.
Det er ikke korrekt.
Problemet skyldes, at  

 behandling med Brasofensin resulterer i dannelsen af uventede stoffer i  

 nedbrydningen af medikamentet i mennesker, såkaldte  

 omdannelsesprodukter.
 Dette er et potentielt problem, der som minimum er  

 forsinkende for udviklingen af medikamentet, men det er ikke en  

 bivirkning.
 Samtidig citerede vi bestyrelsesformand  Asger  Aamund for  

 at sige, at selskabet har kendt til problemet i lang tid.  Asger  Aamund  

 udtalte sig imidlertid om et andet forhold, og det er derfor ikke korrekt, at  

 han overfor Penge & Privatøkonomi har bekræftet de omtalte  

 problemer, eller at man har kendt til dem i lang tid.
Penge & Privatøkonomi beklager." Bladet har i en udtalelse anført, at bladet mener  

 at have dokumenteret, at der er et problem med udviklingen af Brasofensin,  

 klagerens vigtigste produkt, som har medført restriktioner fra de  

 amerikanske og europæiske sundhedsmyndigheder.
 Bladet mener endvidere at have godtgjort, at selskabet  

 ifølge de børsetiske regler burde have offentliggjort dette  

 problem, så snart man blev klar over det, og at klageren på intet  

 tidspunkt før den 5. marts i år offentliggjorde, at der var et  

 problem, selv om man havde kendt til det i lang tid forinden.
Bladet har yderligere anført, at det er korrekt som  

 anført af klageren, at det omtalte omdannelsesprodukt ikke er en  

 bivirkning.
Der er således tale om en fejl, når artiklen omtaler  

 det som en bivirkning.
Imidlertid bør også udredningsproblemer  

 give anledning til bekymring og vække opsigt, og klageren burde have  

 informeret herom lang tid forinden.
 Bladet har i øvrigt i sin maj-udgave beklaget den  

 fejl, at et omdannelsesprodukt blev omtalt som en bivirkning.
Bladet har herudover anført: "I artiklen citerede  

 vi bestyrelsesformand  Asger  Aamund for at sige, at selskabet har kendt til  

 problemet i lang tid.  Asger  Aamund udtalte sig imidlertid om et andet  

 forhold, og det er derfor ikke korrekt, at han over for Penge &  

 Privatøkonomi har bekræftet de omtalte problemer, eller at man  

 har kendt til dem i lang tid.
Det er en beklagelig fejl." Bladet har yderligere anført, at artiklen  

 tilstræber fairness over for klageren.
Af artiklen fremgår det  

 således, at klageren ikke mener at have gjort noget forkert, at  

 selskabet fortsat har tiltro til Brasofensin, og at selskabet mener, at  

 problemerne ikke er specielt alvorlige.
Bladet har endelig anført, at man har  

 forsøgt at få klageren i tale.
Bladet har i den forbindelse  

 anført, at bladet den 14. april henvendte sig telefonisk til klagerens  

 bestyrelsesformand og orienterede ham om, hvad bladet havde i sinde at skrive  

 i en pressemeddelelse som svar på hans kritik.
 Bladet har fremlagt en udtalelse fra overlæge,  

 dr.med.  Jette  Boas og fhv. overlæge, dr.med.  Jørgen  

  Worm-Petersen som svar på nogle spørgsmål stillet af  

 bladet.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Ulrik  

 Holmstrup og Preben Sørensen.
 Pressenævnet udtaler:
 Pressenævnet bemærker indledningsvis, at det  

 ikke ligger inden for nævnets kompetence at tage stilling til, om de  

 børsetiske regler er tilsidesat.
 Pressenævnet kan endvidere ikke foretage en  

 bevisførelse, og nævnet kan derfor ikke tage stilling til, om  

 klageren tidligere end sket kunne og skulle have orienteret  

 fondsbørsen om de toxikologiske udredningsproblemer, der er tale om i  

 forbindelse med produktet Brasofensin.
Pressenævnet finder, at bladet har tilsidesat god  

 presseskik ved at bringe et citat fra klagerens bestyrelsesformand i en anden  

 sammenhæng end den, hvori han fremsatte udtalelsen.
Pressenævnet  

 udtaler derfor sin kritik af Penge & Privatøkonomi.
 Da bladet i maj-nummeret på en fremtrædende  

 plads af egen drift har bragt en rettelse med beklagelse af den skete fejl og  

 tillige har beklaget fejlen ved at omtale omdannelsesprodukter som en  

 bivirkning, finder Pressenævnet ikke grundlag for at  

 pålægge bladet at offentliggøre denne kendelse.
 Afsagt den 16. juni 1999.
