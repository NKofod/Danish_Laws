 I medfør af § 3 c, stk. 3 i lov om visse forhold på  

 telekommunikationsområdet, jf. lovbekendtgørelse nr. 474 af 1. juni 1994,  

 fastsættes:
 § 1.  Telenævnet består af en formand og 4 sagkyndige  

 medlemmer, der udpeges af ministeren for kommunikation og turisme for 4 år ad  

 gangen.
 § 2.  Telenævnet har efter lov om visse forhold på  

 telekommunikationsområdet, lov om offentlig mobilkommunikation (GSM-mobilnet)  

 og lov om offentlig personsøgning (ERMES) til opgave at træffe afgørelse i  

 sager, hvor afgørelser truffet af Telestyrelsen påklages til nævnet på  

 følgende områder:
 § 3.  Nævnets formand tilrettelægger nævnets arbejde  

 og leder forhandlingerne på nævnets møder.
 Stk. 2.  Møderne afholdes normalt een gang om måneden.
 Stk. 3.  Mødeindkaldelsen skal være skriftlig og  

 indeholde forslag til dagsorden for mødet.
 Stk. 4.  Der tages beslutningsreferat af møderne.  

 Referatet sendes til medlemmerne sammen med mødeindkaldelsen til næste møde.
 Stk. 5.  Referatet godkendes på det følgende møde.
 § 4.  Klager indsendes til nævnet under følgende  

 adresse:
 Telenævnet, Sekretariatet, Tietgensgade 37, 2., 1530 København V.
 Stk. 2.  Kun skriftlige klager fra navngivne personer  

 eller virksomheder behandles af nævnet.
 § 5.  Nævnet kan tilkalde særligt sagkyndige til at  

 afgive vejledende udtalelser til bedømmelse af spørgsmål i forbindelse med  

 klagesagen.
§ 6.  Nævnet er beslutningsdygtigt, når 3 medlemmer er  

 til stede.
Dog skal formanden altid deltage.
 Stk. 2.  Nævnet træffer beslutning ved stemmeflerhed.  

 Ved stemmelighed er formandens stemme udslagsgivende.
 § 7.  Ministeriet for Kommunikation og Turisme stiller  

 sekretariatsbistand til rådighed for nævnet.
 Stk. 2 .  Afgørelser truffet af nævnet kan underskrives  

 i sekretariatet på nævnets vegne.
§ 8.  Nævnet udarbejder en årsberetning om nævnets  

 virksomhed.
Beretningen sendes til ministeren for kommunikation og turisme.
 § 9.  Vederlag til nævnets medlemmer m.v. udredes af  

 Ministeriet for Kommunikation og Turisme.
 § 10.  Medlemmer af nævnet og dets sekretariat er  

 underkastet forvaltningsloven (lov nr. 571 af 19. december 1985), herunder  

 bestemmelserne om tavshedspligt.
