 I tilslutning til udenrigsministeriets bekendtgørelse nr. 5 af 18. maj  

 1946, Lovtidende C, bringes det herved til almindelig kundskab, at Den  

 internationale Valutafonds repræsentantskab den 31. maj 1968 har godkendt  

 følgende ændringer i overenskomsten af 22. juli 1944 om Valutafonden:
ÆNDRING I DEN INTERNATIONALE VALUTAFONDOVERENSKOMSTS ARTIKLER A INDLEDENDE ARTIKEL Den indledende artikel skal lyde:
 1. Den internationale Valutafond er oprettet og skal  

 virke i overensstemmelse med bestemmelserne i denne overenskomst som  

 oprindelig vedtaget og senere ændret for at tilvejebringe en ordning baseret  

 på særlige trækningsrettigheder og for at gennemføre visse yderligere  

 ændringer.
2. Til gennemførelse af sin virksomhed og sine  

 forretninger skal Fonden føre en almindelig konto og en særlig  

 trækningskonto.
Medlemskab af Fonden skal berettige til deltagelse i den  

 særlige trækningskonto.
3. Virksomhed og forretninger med hjemmel i denne  

 overenskomst skal afvikles over den almindelige konto, dog at virksomhed og  

 forretninger, som vedrører særlige trækningsrettigheder, skal afvikles over  

 den særlige trækningskonto.' B ARTIKEL I FORMÅL 1. Artikel I, 5, skal lyde:
5. at styrke tilliden mellem medlemmerne ved  

 midlertidigt og under iagttagelse af passende sikkerhedsforanstaltninger at  

 stille Fondens midler til deres rådighed og derved give dem mulighed for at  

 korrigere uligevægt på deres betalingsbalance uden at gribe til  

 forholdsregler, der er ødelæggende for den nationale eller internationale  

 velstand.' 2. Sidste sætning i artikel I skal lyde:
»Fonden skal i sin politik og i alle afgørelser lade sig lede af de i denne artikel angivne formål«.
C ARTIKEL III KVOTER OG INDSKUD 1. Afsnit 2 skal lyde:
»Afsnit 2. Regulering af kvoter Fonden skal mindst hvert femte år foretage en almindelig gennemgang af  

 medlemmernes kvoter, og dersom den anser det for formålstjenligt, forslå en  

 regulering af disse.
Den kan endvidere, dersom den finder det påkrævet, til  

 ethvert an det tidspunkt tage en regulering af en individuel kvota under  

 overvejelse efter anmodning fra det pågældende medlem.
Til en ændring af  

 kvoterne, der forslås som følge af en almindelig gennemgang, kræves en  

 majoritet på 85 pct. af det samlede stemmetal, og til enhver anden ændring af  

 kvoterne kræves en majoritet på 4/5 af det samlede stemmetal.
Ingen kvota kan  

 ændres uden vedkommende medlems samtykke.« 2. Fælgende punkt c skal føjes til afsnit 4.  

Indbetaling efter ændring af kvoter:
»c.
En majoritet på 85 pct. a§f det samlede stemmetal kræves til  

 enhver beslutning, som vedrører indbetalinger af kvoteforhøjelser, eller  

 træffes alene for at afdæmpe virkningerne af indbetalingen, når forhøjelser  

 foreslås som følge af en almindelig gennemgang af kvoter.« D ARTIKEL IV VALUTAPARITETER 1. Afsnit 7 skal lyde:
»Afsnit 7. Ensartede ændringer i parikurserne Uanset bestemmelserne i denne artikels afsnit 5, punkt b, kan Fonden med  

 en majoritet på 85 pct. af den samlede stemmetal foretage ensartede  

 procentvise ændringer i samtlige medlemmers parikurser.
Parikursen af et  

 medlems valuta kan dog ikke ændres i henhold til denne bestemmelse, dersom  

 det pågældende medlem inden 72 timer efter Fondens beslutning herom har  

 meddelt Fonden, at det ikke ønsker sin valutaparitet ændret ved en sådan  

 beslutning.« 2. I afsnit 8, Opretholdelse af guldværdien af  

 Fondens aktiver,  skal punkt d lyde:
»d.
Bestemmelserne i dette afsnit gælder i tilfælde af en ensartet,  

 procentvis ændring af samtlige medlemmers valutapariteter, medmindre Fonden,  

 når en sådan ændring foretages, træffer anden bestemmelse med en majoritet på  

 85 pct. af det samlede stemmetal.« E ARTIKEL V FORRETNINGER MED FONDEN 1. I afsnit 3, Betingelser for benyttelse af  

 Fondens midler,  skal punkt a, 3, lyde:
3. Det påtænkte køb må være guldtranchekøb eller et  

 køb, der ikke bevirker, at Fondens beholdning af det købende medlems valuta  

 forøges med over 25 pct. af dets kvota i løbet af det fra og med købsdagen at  

 regne nærmest foregående år eller kommer til at overstige 200 pct. af dets  

 kvota.' 2. Følgende punkter c og d skal føjes til afsnit 3:
»c.
Et medlems benyttelse af Fondens midler skal være i  

 overensstemmelse med Fondens formål.
Fonden skal fastsætte en politik for  

 benyttelsen af dens midler, som vil hjælpe medlemmerne til at løse deres  

 betalingsbalancevanskeligheder på en måde, der er i overensstemmelse med  

 Fondens formål, og som frembyder tilstrækkelig sikkerhed for, at en sådan  

 benyttelse er midlertidig.« »d.
En erklæring fra et medlem fremsat i henhold til punkt a overfor  

 skal undersøges af Fonden for at fastslå, om det påtænkte køb er i  

 overensstemmelse med denne overenskomsts bestemmelser og med den i henhold  

 til disse fastsatte politik, dog skal påtænkte guldtranchekøb ikke kunne  

 anfægtes.« 3. I afsnit 7, Et medlems tilbagekøb af Fondens  

 beholdning af dets egen valuta,  skal første sætning i punkt b lyde:
»b.
Ved udgangen af hvert af Fondens regnskabsår skal ethvert medlem  

 mod betaling i enhver form for monetær reserve i overensstemmelse med tillæg  

 B tilbagekøbe en del af Fondens beholdning af dets egen valuta på følgende  

 vilkår:
1. Hvert medlem skal til tilbagekøb af Fonden af egen  

 valuta anvende et så stort beløb af sine monetære reserver, som i værdi  

 modsvarer følgende ændringer i årets løb: halvdelen af en eventuel stigning i  

 Fondens beholdning af medlemmets valuta plus halvdelen af en eventuel  

 stigning, eller minus halvdelen af en eventuel nedgang i medlemmets monetære  

 reserver, eller hvis Fondens beholdning af medlemmets valuta er gået ned,  

 halvdelen af en eventuel stigning af medlemmets monetære reserver minus  

 halvdelen af nedgangen i Fondens beholdning af medlemmets valuta.« 4. I afsnit 7 skal punkt c lyde:
»c.
Ingen af de ovenfor under punkt b omtalte reguleringer må drives  

 så vidt, 1. at et medlems monetære reserver bliver mindre end  

 150 pct. af dets kvota, eller 2. at Fondens beholdning af dets valuta kommer ned  

 under 75 pct. af dets kvota, eller 3. at Fondens beholdning af en hvilken som helst  

 valuta, der er behov for, kommer op over 75 pct. af vedkommende medlems  

 kvota, eller 4. at det tilbagekøbte beløb kommer op over 25 pct. af  

 vedkommende medlems kvota.« 5. Følgende punkt d skal føjes til afsnit 7:
»d.
Fonden kan med en majoritet på 85 pct. af det samlede stemmetal  

 revidere procentsatserne i punkt c, 1 og 4 ovenfor samt revidere og supplere  

 reglerne i punkt 1, c, d og e og punkt 2, b i tillæg B.« 6. I afsnit 8, Afgifter,  skal punkt a lyde:
»a.
Et medlem, der af Fonden køber et andet medlems valuta mod  

 betaling i dets egen valuta, skal udover paritetsprisen betale en for alle  

 medlemmer ens provision på mindst 1/2 pct. og højst 1 pct. efter Fondens  

 bestemmelse, dog kan Fonden efter eget skøn opkræve en provision på under 1/2  

 pct. ved guldtranchekøb.« 7. Følgende afsnit skal føjes til artikel V:
»Afsnit 9. Godtgørelse a.
Fonden skal efter en for alle medlemmer ensartet sats betale  

 godtgørelse for det beløb, hvormed 75 pct. af et medlems kvota overstiger  

 Fondens gennemsnitlige beholdning af medlemmets valuta, dog skal der ikke  

 tages hensyn til beholdninger, der overstiger 75 pct. af kvoten.
Satsen skal  

 være 1 1/2 pct. p.a., men Fonden kan efter eget skøn forhøje eller nedsætte  

 denne sats, dog kræves 3/4 majoritet af det samlede stemmetal til enhver  

 forhøjelse ud over 2 pct. p.a. eller nedsættelse under 1 pct. p.a.
b.
Godtgørelse skal betales i guld eller i et medlems egen valuta efter  

 Fondens afgørelse.« F ARTIKEL VI KAPITALOVERFØRSLER 1. I afsnit 1, Anvendelse af Fondens midler til  

 kapitaloverførsler,  skal punkt a lyde:
»a.
Et medlem må ikke, når bortses fra hvad der er hjemlet i denne  

 artikels afsnit 2, anvende Fondens midler til dækning af en stærk eller  

 vedholdende kapitaludstrømning, og Fonden kan anmode et medlem om at udøve  

 kontrol til forebygelse af sådan anvendelse af Fondens midler.
Hvis et medlem  

 efter at have modtager en sådan anmodning ikke er i stand til at udøve  

 hensigtsmæssig kontrol, kan Fonden erklære det pågældende medlem for  

 udelukket fra retten til at anvende Fondens midler.« 2. Afsnit 2 skal lyde:
»Afsnit 2. Særlige bestemmelser vedrørende kapitaloverførsler Et medlem skal være berettiget til at foretage guldtranchekøb til dækning  

 af kapitaloverførsler.« G ARTIKEL XII ORGANISATION OG LEDELSE 1. I afsnit 2, Repræsentantskabet,  skal punkt  

 b, 2 og 3, lyde:
 2. at godkende en ændring i kvoterne eller træffe  

 bestemmelse om betalingen af eller om afdæmpning af følgerne af betalingen af  

 kovteforhøjelser, som er foreslået som følge af en almindelig gennemgang af  

 kvoterne.
3. at godkende en ensartet ændring i parikurserne for  

 alle medlemmers valutaer eller beslutte, når en sådan ændring foretages, at  

 bestemmelserne, der vedrører opretholdelsen af guldværdien af Fondens  

 aktiver, ikke skal finde anvendelse.' 2. Følgende skal føjes til afsnit 2, b:
9. at revidere bestemmelserne om tilbagekøb eller at  

 revidere og supplere reglerne om fordelingen af tilbagekøbene mellem  

 forskellige reserveformer.' 10. foretage overførsler fra eventuelle særlige  

 reservefonds til den almindelige reservefond.' 3. Afsnit 6's overskrift skal lyde:
»Reservefonds og fordeling af nettoindtægter« 4. I afsnit 6 skal punkt b lyde:
»b.
Dersom der foretages udlodning af nettoindtægter for et år, skal  

 der først udloddes til medlemmer, som er berettiget til for det år at erholde  

 godtgørelser i medfør af artikel V, afsnit 9, et beløb svarende til det,  

 hvormed en godtgørelse på 2 pct. p.a. ville overstige den betalte godtgørelse  

 for det pågældende år.
Enhver udlodning af årets nettoindtægter ud over dette  

 beløb skal foretages til alle medlemmer i forhold til deres kvoter.  

 Udbetalinger til det enkelte medlem skal ske i dets egen valuta.« 5. Følgende punkt c skal føjes til afsnit 6:
»c.
Fonden kan foretage overførsler fra enhver form for særlige  

 reservefonde til den almindelige reservefond.« H ARTIKEL XVIII FORTOLKNING Artikel XVIII, punkt b, skal lyde:
»b.
I tilfælde af at bestyrelsen har truffet beslutning i henhold til  

 punkt a ovenfor, kan ethvert medlem inden 3 måneder fra datoen for  

 beslutningen forlange, at spørgsmålet henvises til repræsentantskabet, hvis  

 afgørelse skal være endelig.
Ethvert spørgsmål, som henvises til  

 repræsentantskabet, skal behandles af en fortolkningskomite under  

 repræsentantskabet.
Hvert komitemedlem skal have een stemme.  

 Repræsentantskabet skal fastsætte komiteens sammensætning, procedureregler og  

 hvilke majoritetsregler, der skal gælde for afstemninger.
Komiteens  

 beslutning skal være repræsentantskabets beslutning, medmindre  

 repræsentantskabet med en majoritet på 85 pct. af det samlede stemmetal  

 bestemmer andet.
Indtil resultatet af henvisningen til repræsentantskabet  

 foreligger, kan Fonden i det omfang, den anser det for nødvendigt, handle på  

 grundlag af bestyrelsens afgørelse.« I ARTIKEL XIX DEFINITIONER 1. Artikel XIX, punkt a, skal lyde:
»a.
Ved et medlems monetære reserver forstås dets officielle  

 beholdninger af guld, af andre medlemmers konvertible valutaer, samt af  

 sådanne ikke-medlemmers valutaer, som Fonden nærmere måtte angive.« 2. Artikel XIV, punkt e, skal lyde:
»e.
Andre offentlige myndigheders og bankers beholdninger, som i  

 henhold til punkt c skal anses for at henhøre til den officielle beholdning,  

 skal medregnes i medlemmets monetære reserver.« 3. Følgende skal føjes til artikel XIX:
»j.
Ved guldtranchekøb forstås et medlems køb af et andet medlems  

 valuta mod betaling i egen valuta, som ikke medfører, at Fondens beholdning  

 af medlemmets valuta overstiger 100 pct. af medlemmets kvote, dog at Fonden  

 ved anvendelse af denne definition kan undlade at medregne køb og  

 beholdninger i henhold til reglerne om anvendelse af dens midler til  

 kompenserende finansiering ved svingninger i eksportindtægter.« J Artikel XX SLUTNINGSBESTEMMELSER Artikel XX's overskrift skal lyde:
»KONSTITUERENDE BESTEMMELSER« K Følgende artikler XXI- XXXII skal tilføjes efter artikel XX:
»ARTIKEL XXI SÆRLIGE TRÆKNINGSRETTIGHEDER Afsnit 1. Beføjelser til at tildele særlige trækningsrettigheder For at tilgodese behovet for et supplement til de nuværende  

 reserveaktiver, hvis og når et sådant behov opstår, er Fonden bemyndiget til  

 at tildele særlige trækningsrettigheder til medlemmer, som er deltagere i den  

 særlige trækningskonto.
Afsnit 2. Værdienhed Værdienheden for de særlige trækningsrettigheder skal modsvare 0,888671  

 gram rent guld.
ARTIKEL XXII DEN ALMINDELIGE KONTO OG DEN SÆRLIGE TRÆKNINGSKONTO Afsnit 1. Adskillelse af virksomhed og forretninger Al virksomhed og alle forretninger, der omfatter særlige  

 trækningsrettigheder, skal afvikles over den særlige trækningskonto.
Al anden  

 virksomhed og alle andre forretninger, som foretages med hjemmel i denne  

 overenskomst, skal afvikles over den almindelige konto.
Virksomhed og  

 forretninger i henhold til artikel XXIII, afsnit 2, skal afvikles over den  

 almindelige konto såvel som over den særlige trækningskonto.
Afsnit 2. Adskillelse af aktiver og ejendom Alle Fondens aktiver og al Fondens ejendom skal posteres på den  

 almindelige konto, dog at aktiver og ejendom, som er erhvervet i henhold til  

 artikel XXVI, afsnit 2, og artiklerne XXX og XXXI og tillæg H og I, skal  

 posteres på den særlige trækningskonto.
Aktiver og ejendom, som posteres på  

 een konto, skal ikke kunne anvendes til opfyldelse eller dækning af  

 gældsposter, forpligtelser eller tab, som påføres Fonden ved gennemførelsen  

 af virksomhed og forretninger på den anden konto, dog at udgifterne til  

 gennemførelse af forretninger over den særlige trækningskonto skal afholdes  

 af Fonden af den almindelige konto.
Sådanne udgifter skal efterhånden  

 tilbagebetales ved afgifter i medfør af artikel XXVI, afsnit 4, pålignet  

 efter en rimelig vurdering af sådanne udgifter.
Afsnit 3. Registrering og oplysning Alle ændringer i beholdninger af særligetrækningsrettigheder skal kun  

 træde i kraft, når de af Fonden er posteret på den særlige trækningskonto.  

 Deltagere skal meddele Fonden, i henhold til hvilke af denne overenskomsts  

 bestemmelser særlige trækningsrettigheder anvendes.
Fonden kan afkræve  

 deltagerne sådanne oplysninger, som den måtte anses for nødvendige for sin  

 virksomhed.
Artikel XXIII DELTAGERE OG ANDRE INDEHAVERE AF SÆRLIGE TRÆKNINGSRETTIGHEDER Afsnit 1. Deltagere Hvert medlem af fonden, som hos denne deponerer et dokument, der viser, at  

 medlemmet påtager sig alle de for en deltager i den særlige trækningskonto  

 gældende forpligtelser i overensstemmelse med landets lovgivning, og at det  

 har taget alle nødvendige skridt til opfyldelse af alle disse forpligtelser,  

 skal være deltager i den særlige trækningskonto fra dokumentets  

 deponeringsdato; dog skal intet medlem være deltager, før artiklerne XXI til  

 og med XXXII og tillæg F til I er trådt i kraft og dokumentet er deponeret i  

 henhold til dette afsnit af medlemmer med mindst 75 pct. af de samlede  

 kvoter.
Afsnit 2. Den almindelige konto som indehaver Fonden må modtage og beholde særlige trækningsrettigheder på den  

 almindelige konto og anvende den i overensstemmelse med denne overenskomsts  

 bestemmelser med denne overenskomsts bestemmelser.
Afsnit 3. Andre indehavere Fonden kan med en majoritet på 85 pct. af det samlede stemmetal  

 foreskrive:
1. Som indehavere, ikke-medlemmer og medlemmer, som er  

 ikke-deltagere, og institutioner, der udføre en centralbanks funktioner for  

 mere end eet medlem; 2. de vilkår og betingelser, på hvilke disse  

 indehavere kan opnå tilladelse til at modtage, beholde og anvende særlige  

 trækningsrettigheder i virksomhed og forretninger med deltagere; og 3. de vilkår og betingelser, på hvilke deltagere må  

 indlade sig på virksomhed og forretninger med disse indehavere.
 De vilkår og betingelser, som af Fonden fastsættes for foreskrevne  

 indehaveres anvendelse af særlige trækningsrettigheder samt for deltageres  

 anvendelse af særlige trækningsrettigheder i virksomhed og forretninger med  

 foreskrevne indehavere, skal være i overensstemmelse med denne overenskomsts  

 bestemmelser.
ARTIKEL XXIV TILDELING OG ANNULLERING AF SÆRLIGE TRÆKNINGSRETTIGHEDER Afsnit 1. Principper og hensyn, der er bestemmelsen for tildeling og  

 annullering a.
Fonden skal i alle sine beslutninger vedrørende tildeling og  

 annullering af særlige trækningsrettidheder søge at tilgodese det langsigtede  

 globale behov, når og hvis det opstår, for at supplere bestående  

 reservebeholdninger på en måde, der kan fremme opnåelsen af Fondens formål og  

 tjene til at undgå økonomisk stagnation og deflation såvel som  

 efterspørgselsoverskud og inflation i verden.
b.
Ved den første beslutning om tildeling af særlige trækningsrettigheder  

 skal der tages særlig hensyn til en fælles bedømmelse af, at der er et  

 globalt bohov for en forøgelse af reserverne, og for opnåelsen af en bedre  

 betalingsbalanceligevægt, såvel som for sandsynligheden for en bedre virkende  

 tilpasningsproces i fremtiden.
Afsnit 2. Tildeling og annullering a.
Fondens beslutning om at tildele eller annullere særlige  

 trækningsrettigheder skal træffes for fortløbende basisperioder på i alt fem  

 år.
Den første basisperiode skal begynde på dagen for den første beslutning  

 om tildeling af særlige trækningsrettigheder eller på et i beslutningen  

 angivet senere tidspunkt.
Hver tildeling eller annullering skal finde sted  

 med årlige mellemrum.
b.
Størrelsen af tildelinger skal udtrykkes i procenter af kvoterne på  

 datoen for hver beslutning om tildeling.
Ved annullering af særlige  

 trækningsrettigheder skal størrelsen heraf udtrykkes i procent af størrelsen  

 af de samlede nettotildelinger af særlige trækningsrettigheder på dagen for  

 hver beslutning om annullering.
Procentsatserne skal være ens for alle  

 deltagere.
c.
Fonden kan uden hensyn til punkt a og b ovenfor ved sin beslutning for  

 hver basisperiode foreskrive at:
1. basisperioden skal være forskellig fra 5 år, eller 2. tildelinger eller annulleringer skal finde sted med  

 andre mellemrum end årlige eller 3. beregningsgrundlaget for tildelinger eller  

 annulleringer skal være størrelsen af kvoterne eller af de samlede  

 nettotildelinger på andre tidspunkter end datoerne for beslutninger om  

 tildeling eller annullering.
d.
Et medlem, som bliver deltager efter en basisperiodes begyndelse, skal  

 modtage tildelinger fra begyndelsen af den næste basisperiode, i hvilken  

 tildelinger foretages, efter at medlemmet blev deltager, medmindre Fonden  

 bestemmer, at den nye deltager skal modtage tildelinger fra begyndelsen af  

 den næste tildeling, efter at medlemmet blev deltager.
Dersom Fonden  

 beslutter, at et medlem, som bliver deltager under en basisperiode, skal  

 modtage tildelinger i den resterende del af denne basisperiode, og dersom  

 deltageren ikke var medlem på de i henhold til ovenfor under punkt b eller c  

 fastsatte tidspunkter, skal Fonden bestemme, på hvilket grundlag disse  

 tildelinger til deltageren skal ske e.
En deltager skal modtage de i henhold til en beslutning foretagne  

 tildelinger af særlige trækningsrettigheder medmindre:
1. deltagerens medlem af repræsentantskabet ikke  

 stemte for beslutningen, og 2. deltageren skriftligt, før den første tildeling af  

 særlige trækningsrettigheder i henhold til beslutningen har meddelt Fonden,  

 at den pågældende deltager ikke ønsker at få tildelt særlige  

 trækningsrettigheder i henhold til beslutningen.
Fonden kan på begæring af en  

 deltager beslutte at ophæve virkningen af meddelelsen for så vidt angår  

 tildelinger af særlige trækningsrettigheder for tiden efter ophævelsen.
f.
Dersom størrelsen af en deltagers beholdning af særlige  

 trækningsrettigheder på det for en annullering fastsatte tidspunkt er mindre  

 end dennes andel af særlige trækningsrettigheder, som skal annulleres, skal  

 deltageren afvikle sin negative saldo så hurtigt som dennes  

 bruttoreservestilling tillader det og rådføre sig med Fonden med henblik  

 herpå.
Særlige trækningsrettigheder, som er erhvervet af deltageren efter  

 annulleringsdagen, skal modregnes i den negative saldo og annulleres.
Afsnit 3. Uventet betydningsfuld udvikling Fonden kan ændre størrelsen af og tidsrummene mellem tildeling eller  

 annullering i løbet af den resterende basisperiode eller ændre en  

 basisperiodes længde eller påbegynde en ny basisperiode, hvis Fonden på noget  

 tidspunkt finder dette ønskværdigt på grund af en uventet betydningsfuld  

 udvikling.
Afsnit 4. Beslutninger om tildelinger og annulleringer a.
Beslutninger i henhold til denne artikels afsnit 2, punkt a, b og c eller afsnit 3 skal træffes af repræsentantskabet på grundlag af forslag  

 fra den administrerende direktør med bestyrelsens tilslutning.
b.
Inden noget forslag stilles, skal den administrerende direktør efter at  

 have sikret sig, at det er i overensstemmelse med bestemmelserne i denne  

 artikels afsnit 1, punkt a, føre sådanne samråd, som gør det muligt for ham  

 at fastslå, om der blandt deltagerene findes bred tilslutning til forslaget.  

 Desuden skal den administrerende direktør, inden han stiller forslag om den  

 første tildeling, sikre sig, at betingelserne i denne artikels afsnit 1,  

 punkt b, er opfyldt, og at der findes bred tilslutning hos deltagerne til, at  

 tildelingerne skal begynde; så snart han, efter at den særlige trækningskonto  

 er oprettet, finder denne betingelse opfyldt, skal han fremsætte forslag om  

 den første tildeling.
c.
Den administrerende direktør skal fremsætte forslag:
1. senest 6 måneder før udløbet af hver basisperiode;  

 2. når han har sikret sig, at betingelserne i punkt b ovenfor er opfyldt,  

 dersom ingen beslutning vedrørende tildeling eller annullering er truffet for  

 en basisperiode; 3. når han i henhold til denne artikels afsnit 3 anser  

 det for ønskværdigt at ændre størrelsen af eller tidsrummene mellem tildeling  

 eller annullering eller ændre basisperiodens længde eller påbegynde en ny  

 basisperiode; eller 4. inden 6 måneder efter an anmodning fra  

 repræsentantskabet eller bestyrelsen; idet den administrerende direktør dog, såfremt han i henhold til 1, 3  

 eller 4 ovenfor fastslår, at der ikke findes noget forslag, som han anser for  

 at være i overensstemmelse med betingelserne i denne artikels afsnit 1, og  

 som har bred tilslutning hos deltagerne i overensstemmelse med punkt b  

 ovenfor, skal meddele dette til repræsentantskabet og bestyrelsen.
d.
En majoritet på 85 pct. af det samlede stemmetal kræves til en  

 beslutning i henhold til denne artikels afsnit 2, punkt a, b og c, eller  

 afsnit 3 med undtagelse af beslutninger i henhold til afsnit 3 vedrørende en  

 formindskelse af tildelingen størrelse.
ARTIKEL XXV VIRKSOMHED OG FORRETNINGER I SÆRLIGE TRÆKNINGSRETTIGHEDER Afsnit 1. Anvendelse af særlige trækningsrettigheder Særlige trækningsrettigheder kan anvendes til virksomhed og forretninger,  

 som er hjemlet i eller ved denne overenskomst.
Afsnit 2. forretninger mellem deltagere a.
En deltager er berettiget til at anvende sine særlige  

 trækningsrettigheder til at erhverve et modsvarende valutabeløb fra en  

 deltager, som er udpeget i henhold til denne artikels afsnit 5.
b.
En deltager kan i henhold til aftale med en anden deltager anvende sine  

 særlige trækningsrettigheder:
1. til at erhverve et modsvarende beløb af sin egen  

 valuta, som den anden deltager har, eller 2. til at erhverve et modsvarende valutabeløb fra den  

 anden deltager i enhver af Fonden foreskreven forretning, som fremmer  

 genoprettelsen af den anden deltagers position henhold til denne artikels  

 afsnit 6, punkt a; forebygger eller formindsker en negativ saldo hos den  

 anden deltager; opvejer virkningerne af den anden deltagers undladelse af at  

 opfylde de i denne artikels afsnit 3, punkt a, opstillede forventninger,  

 eller får begge deltageres beholdninger af særlige trækningsrettigheder til  

 at nærme sig deres samlede nettotildelinger.
Fonden kan med en majoritet på  

 85 pct. af det samlede stemmetal foreskrive yderligere forretninger eller  

 kategorier af forretninger i henhold til denne bestemmelse.
Alle forretninger  

 eller kategorier af forretninger, som foreskrives af Fonden i henhold til  

 nærværende punkt b, 2, skal være i overensstemmelse med de øvrige  

 bestemmelser i denne overenskomst og med den ifølge denne overenskomst rette  

 anvendelse af særlige trækningsrettigheder.
c.
En deltager, som stiller valuta til rådighed for en deltager, der  

 anvender særlige trækningsrettigheder, skal modtage et modsvarende beløb af  

 særlige trækningsrettigheder.
Afsnit 3. Krav om behov a.
Med forbehold af, hvad der i øvrigt foreskrives under punkt c nedenfor,  

 forventes en deltager ved forretninger i henhold til denne artikels afsnit 2  

 at anvende sinde særlige trækningsrettigheder udelukkende til dækning af sit  

 betalingsbalancebehov eller i lyset af udviklingen i sin officielle  

 beholdning af guld, udenlandsk valuta og særlige trækningsrettigheder samt  

 sin reservestilling i Fonden, og ikke udelukkende for at ændre forholdet  

 mellem deltagerens beholdning af særlige trækningsrettigheder og summen af  

 guld og udenlandsk valuta og reservestillingen i Fonden.
b.
Anvendelsen af særlige trækningsrettigheder skal ikke kunne anfægtes på  

 grundlag af den under punkt a ovenfor opstillede forventning, men Fonden kan  

 gøre indsigelse over for en deltager, der undlader at opfylde denne  

 forventning.
En deltager, som vedblivende undlader at opfylde denne  

 forventning skal være undergivet bestemmelserne i artikel XXIX, afsnit 2,  

 punkt b.
c.
Deltagere kan uden at opfylde forventningen i punkt a ovenfor anvende  

 særlige trækningsrettigheder til opnåelse af et modsvarende valutabeløb fra  

 en anden deltager i enhver af Fonden foreskreven forretning., som fremmer  

 genoprettelsen af den anden deltagers position i henhold til denne artikels  

 afsnit 6, punkt a; forebygger eller formindsker en negativ saldo hos den  

 anden deltager: opvejer virkningerne af den anden deltagers undladelse af at  

 opfylde forventningerne i punkt a ovenfor; eller får begge deltageres  

 beholdninger af særlige trækningsrettigheder til at nærme sig deres samlede  

 nettotildelinger.
Afsnit 4. Pligt til at stille valuta til rådighed En deltager, som er udpeget af Fonden i henhold til denne artikels afsnit  

 5, skal på begæring stille de facto konvertibel valuta til rådighed for en  

 deltager, som anvender særlige trækningsrettigheder i henhold til denne  

 artikels afsnit 2, punkt a.
En deltagers pligt til at stille valuta til  

 rådighed skal ikke strække sig længere end dertil, hvor dennes beholdning af  

 særlige trækningsrettigheder udover dennes samlede nettotildeling svarer til  

 det dobbelte af dennes samlede nettotildeling, eller til en sådan højere  

 grænse, som deltageren og Fonden måtte være enige om.
En deltager har ret til  

 at stille valuta til rådighed udover den obligatoriske grænse eller enhver  

 anden vedtagen grænse.
b.
Afsnit 5. Udpegning af deltagere til at stille valuta til  

 rådighed a.
Fonden skal sikre sig, at en deltager er i stand til at anvende sinde  

 særlige trækningsrettigheder ved at udpege deltagere til at stille valuta til  

 rådighed for nærmere angivne beløb af særlige trækningsrettigheder i  

 overensstemmelse med denne artikels afsnit 2, punkt a, og afsnit 4. Udpegning  

 skal ske i henhold til følgende generelle retningslinier suppleret med  

 sådanne andre retningslinier, som Fonden fra tid til anden måtte opstille:
1. En deltager skal kunne udpeges, hvis dennes  

 betalingsbalance og bruttoreservestilling er tilstrækkelig stærk, men dette  

 skal ikke udelukke muligheden af, at en deltager med en stærk reservestilling  

 udpeges, selv om denne har et moderat betalingsbalanceunderskud.
Deltagere  

 skal udpeges på en sådan måde, at der efterhånden vil fremmes en ligelig  

 fordeling af særlige trækningsrettigheder mellem dem.
 2. Deltagere skal kunne udpeges med henblik på at  

 fremme genoprettelse af deres position i henhold til denne artikels afsnit 6,  

 punkt a; at formindske en negativ saldo i beholdningen af særlige  

 trækningsrettigheder; eller at opveje virkningerne af undladelse af at  

 opfylde den i denne artikels afsnit 3, punkt a, opstillede forventning.
 3. Fonden skal ved udpegning af deltagere normalt give  

 forret til dem, som er nødt til at erhverve særlige trækningsrettigheder til  

 opfyldelse af formålene med udpegningen i henhold til 2 ovenfor.
b.
For efterhånden at fremme en ligelig fordeling af beholdningerne af  

 særlige trækningsrettigheder i henhold til punkt a, 1, ovenfor, skal Fonden  

 anvende reglerne om udpegning i Tillæg F eller sådanne regler som måtte blive  

 fastsat i henhold til punkt c nedenfor.
c.
Reglerne om udpegning skal gennemgås inden udløbet af den første og  

 hver efterfølgende basisperiode, og Fonden kan fastsætte nye regler som  

 resultat af en gennemgang, Medmindre nye regler fastsættes, skal de regler,  

 der er i kraft på tidspunktet for gennemgangen, fortsat anvendes.
Afsnit 6. Genoprettelse af positioner a.
Deltagere, som anvender deres særlige trækningsrettigheder, skal  

 genoprettes deres beholdninger af dem i overensstemmelse med reglerne om  

 genoprettelse i Tillæg G eller sådanne regler, som måtte blive fastsat i  

 henhold til punkt b nedenfor.
b.
Reglerne om genoprettelse skal gennemgås før udløbet af den første og  

 hver efterfølgende basisperiode, og nye regler skal om nødvendigt fastsættes.  

 Medmindre nye regler fastsættes, eller beslutning træffes om ophævelse af  

 regler om genoprettelse, skal de regler, der er i kraft på tidspunktet for  

 gennemgangen, fortsat anvendes.
Der kræves en majoritet på 85 pct. af det  

 samlede stemmetal til beslutninger om at vedtage, ændre eller ophæve reglerne  

 om genoprettelse.
Afsnit 7. Virksomhed og forretninger over den almindelige konto a.
Særlige trækningsrettigheder skal medlems monetære reserver i henhold  

 til artikel XIX med henblik på artikel III, afsnit 4, punkt a, artikel V,  

 afsnit 7, punkt b og c, artikel V, afsnit 8, punkt f og Tillæg B, stykke 1.  

 Fonden kan beslutte, at der ved beregning af monetære reserver og af  

 forøgelsen af monetære reserver i løbet af et år med henblik på artikel V,  

 afsnit 7, punkt b og c, intet hensyn skal tages til forøgelse eller  

 formindskelse i de monetære reserver, der skyldes tildelinger eller  

 annulleringer af særlige trækningsrettigheder i løbet af året.
b.
Fonden skal modtage særlige trækningsrettigheder:
1. ved tilbagekøb, som skal finde sted i særlige  

 trækningsrettigheder i henhold til artikel V, afsnit 7, punkt b, og 2. ved tilbagebetaling i henhold til artikel XXVI,  

 afsnit 4.
c.
Fonden kan modtage særlige trækningsrettigheder i det omfang, den måtte  

 beslutte det:
1. ved betaling af provisioner; og 2. ved andre tilbagekøb end de i henhold til artikel  

 V, afsnit 7, punkt b, nævnte, i forhold som så vidt muligt skal være ens for  

 alle medlemmer.
d.
Fonden kan, dersom den finder sådan foranstaltning passende til at  

 supplere sin beholdning af en deltagers valuta op og efter samråd med denne  

 deltager om alternative muligheder for opsupplering i henhold til artikel  

 VII, afsnit 2 anmode, denne deltager om at stille sin egen valuta til  

 rådighed mod særlige trækningsrettigheder, som er posteret på den almindelige  

 konto i henhold til denne artikels afsnit 4. Ved opsupplering ved hjælp af  

 særlige trækningsrettigheder skal Fonden tage passende hensyn til  

 principperne for udpegning i henhold til denne artikels afsnit 5.
e.
I det omfang, en deltager måtte modtage særlige trækningsrettigheder i  

 en forretning, som er foreskrevet af Fonden for at fremme genoprettelsen af  

 positionen i henhold til denne artikels afsnit 6, punkt a, forebygge eller  

 formindske en negativ saldo eller opveje virkningerne af en deltagers  

 undladelse af at opfylde den i denne artikels afsnit 3, punkt a, opstillede  

 forventning, kan Fonden mod guld eller en for Fonden acceptabel valuta  

 forsyne deltageren med særlige trækningsrettigheder, som er posteret på den  

 almindelige konto.
f.
I enhver anden virksomhed og forretning, som afvikles over den  

 almindelige konto mellem Fonden og en deltager, kan Fonden efter aftale med  

 deltageren anvende særlige trækningsrettigheder.
g.
Fonden kan pålægge rimelige provisioner, der er ens for alle deltagere,  

 i forbindelse med virksomhed og forretninger i henhold til dette afsnit.
Afsnit 8. Valutakurser a.
Valutakurserne ved virksomhed eller forretninger mellem deltagere skal  

 være sådanne, at en deltager, som anvender særlige trækningsrettigheder, skal  

 modtage samme værdi, uanset hvilke valutaer der anvendes, og uanset hvilke  

 deltagere der stiller disse valutaer til rådighed, og Fonden skal fastsætte  

 bestemmelser til gennemførelse af dette princip.
b.
Fonden skal rådføre sig med deltageren vedrørende fremgangsmåden til  

 fastsættelse af kursen på dennes valuta.
c.
Ved anvendelse af denne bestemmelse omfatter udtrykket deltager en  

 opsigende deltager.
ARTIKEL XXVI DEN SÆRLIGE TRÆKNINGSKONTO, RENTE OG PROVISIONER Afsnit 1. Rente Fonden skal efter en sats, der er ens for alle, forrente hver indehavers  

 beholdning af særlige trækningsrettigheder.
Fonden skal udbetale det  

 forfaldne beløb til hver indehaver, uanset om tilstrækkelige provisioner er  

 modtaget til dækning af rentebetalingen.
Afsnit 2. Provisioner Provisioner, der er ens for alle , skal betales til Fonden af hver  

 deltager af dennes samlede nettotildeling af særlige trækningsrettigheder  

 samt af deltagernes eventuelle negative saldo eller udbetalte provisioner.
Afsnit 3. Rente- og provisionssats Rentesatsen skal være den samme som provisionssatsen og skal være 1 1/2  

 pct. p.a.
Fonden kan efter eget skøn forhøjes eller nedsætte denne  

 procentsats, men procentsatsen må ikke overstige 2 pct. eller procentsatsen  

 for den godtgørelse, som er fastsat i henhold til artikel V, afsnit 9, hvis  

 denne måtte være større, eller være under 1 pct. eller procentsatsen for den  

 godtgørelse, som er vedtaget i henhold til artikel v, afsnit 9, hvis denne  

 måtte være mindre.
Afsnit 4. Afgifter Når det i henhold til artikel XXII, afsnit 2, besluttes, at  

 tilbagebetaling skal ske, skal Fonden til dette formål pålægge deltagernes  

 samlede nettotildeling afgifter efter en sats, der er ens for alle deltagere.
Afsnit 5. Betaling af rente, provision og afgifter Rente, provision og afgifter skal betales i særlige trækningsrettigheder.  

 En deltager, som behøver særlig trækningsrettigheder til betaling af  

 provision eller afgift, er forpligtet og berettiget til at anskaffe dem efter  

 eget valg mod guld eller mod en for Fonden acceptabel valuta i en forretning  

 med Fonden, som afvikles over den almindelige konto.
Hvis tilstrækkelige  

 særlige trækningsrettigheder ikke kan erhverves på denne måde, er deltageren  

 forpligtet og berettiget til at erhverve den mod de facto konvertibel valuta  

 fra en deltager, som Fonden skal udpege.
Særlige trækningsrettigheder, som er  

 erhvervet af den deltager efter betalingsdagen, skal modregnes i dennes  

 ubetalte provisioner og annulleres.
ARTIKEL XXVII ADMINISTRATION AF DEN ALMINDELIGE KONTO OG DEN SÆRLIGE TRÆKNINGSKONTO a.
Den almindelige konto og den særlige trækningskonto skal administreres  

 i overensstemmelse med bestemmelserne i artikel XII, idet følgende regler  

 skal iagttages:
 1. Repræsentantskabet kan bemyndige bestyrelsen til at  

 udøve alle repræsentantskabets beføjelser vedrørende særlige  

 trækningsrettigheder med undtagelse af dem, der henhører under artikel XXIII,  

 afsnit 3, artikel XXIV, afsnit 2, punkt a, b, og c, afsnit 3, næstsidste  

 sætning i artikel XXV, afsnit 2, punkt b, artikel XXV, afsnit 6, punkt b og  

 artikel XXXI, punkt a.
 2. Ved de af repræsentantskabets møder eller  

 beslutninger, der udelukkende vedrører den særlige trækningskonto, skal alene  

 anmodninger fra eller tilstedeværelsen af og stemmerne fra de af  

 repræsentantskabets medlemmer, som er udpeget af medlemmer, der er deltagere,  

 kunne bevirke indkaldelse til møder og kunne afgøre, hvorvidt  

 beslutningsdygtighed foreligger, eller hvorvidt en beslutning er truffet med  

 den fornødne majoritet.
3. Ved bestyrelsens beslutninger i spørgsmål, som  

 udelukkende vedrører den særlige trækningskonto, skal alene de  

 bestyrelsesmedlemmer, som er udpeget eller valgt af mindst eet medlemmer, som  

 er deltager, være stemmeberettiget.
Hvert af disse bestyrelsesmedlemmer skal  

 være berettiget til at afgive det antal stemmer, som er tildelt det medlem,  

 der er deltager, og som har udpeget det pågældende bestyrelsesmedlem eller  

 tildelt de medlemmer, som er deltagere og hvis stemmer medregnedes ved valget  

 af det pågældende bestyrelsesmedlem.
Kun tilstedeværelsen af  

 bestyrelsesmedlemmer, som er udpeget eller valgt af medlemmer, som er  

 deltagere, og de stemmer, som er tildelt medlemmer, som er deltagere, skal  

 kunne afgøre, hvorvidt beslutningsdygtighed foreligger, eller hvorvidt en  

 beslutning er truffet med den fornødne majoritet.
4. Spørgsmål vedrørende Fondens almindelige  

 administration, herunder tilbagebetaling i henhold til artikel XXII, afsnit  

 2, og spørgsmål om, hvorvidt et anliggende angår begge konti eller  

 udelukkende angår den særlige trækningskonto, afgøres som om de udelukkende  

 vedrører den almindelige konto.
Beslutninger vedrørende modtagelse og  

 beholdning af særlige trækningsrettigheder på den almindelige konto og disses  

 anvendelse, samt andre beslutninger vedrørende den virksomhed og de  

 forretninger, som afvikles over såvel den almindelige konto som over den  

 særlige trækningskonto, skal træffes med den majoritet, som kræves til  

 beslutninger i anliggender, der udelukkende vedrører den ene af de to konti.  

 En beslutning om forhold vedrørende den særlige trækningskonto skal angive  

 dette.
b.
Udover de privilegier og immuniteter, som indrømmes i henhold til  

 artikel IX i denne overenskomst, skal ingen skat af nogen art kunne pålægges  

 særlige trækningsrettigheder eller virksomhed eller forretninger, der  

 vedrører særlige trækningsrettigheder.
c.
Fortolkningsspørgsmål vedrørende denne overenskomsts bestemmelser om  

 anliggender, der udelukkende angår den særlige trækningskonto, skal  

 forelægges for bestyrelsen i henhold til artikel XVIII, punkt a, alene efter  

 anmodning fra en deltager.
I hvert tilfælde hvor bestyrelsen har truffet en  

 beslutning i et fortolkningsspørgsmål, der udelukkende angår den særlige  

 trækningskonto, kan alene en deltager kræve, at spørgsmålet forelægges for  

 repræsentantskabet i henhold til artikel XVIII, punkt b.
Repræsentantskabet  

 skal afgøre, hvorvidt et medlem af repræsentantskabet, som er udpeget af et  

 medlem, som ikke er deltager, skal være berettiget til at stemme i  

 fortolkningskomiteen i anliggender, som udelukkende angår den særlige  

 trækningskonto.
d.
Når som helst en meningsforskel opstår mellem Fonden og den deltager,  

 som har opsagt sin deltagelse i den særlige trækningskonto, eller mellem  

 Fonden og en deltager under likvidationen af den særlige trækningskonto  

 vedrørende et anliggende, der udelukkende hidrører fra deltagelse i den  

 særlige trækningskonto, skal meningsforskellen underkastes voldgift i  

 overensstemmelse med fremgangsmåden i artikel XVIII, punkt c.
ARTIKEL XXVII DELTAGERENS ALMINDELIGE FORPLIGTELSER Udover de forpligtelser vedrørende særlige trækningsrettigheder, som  

 følger af andre artikler i denne overenskomst, påtager enhver deltager sig at  

 samarbejde med Fonden og andre deltagere med henblik på at muliggøre, at den  

 særlige trækningskonto kan fungere på en effektiv måde, og at de særlige  

 trækningsrettigheder anvendes på rette måde i overensstemmelse med denne  

 overenskomst.
ARTIKEL XXIX SUSPENSION AF FORRETNINGER I SÆRLIGE TRÆKNINGSRETTIGHEDER Afsnit 1. Bestemmelser gældende for nødstilfælde I nødstilfælde eller i tilfælde af uforudsete begivenheder, som truer  

 Fondens virksomhed i forbindelse med den særlige trækningskonto, kan  

 bestyrelsen ved enstemmig beslutning for et tidsrum på ikke over 120 dage  

 sætte en hvilken som helst af bestemmelserne vedrørende særlige  

 trækningsrettigheder ud af kraft, og i så fald skal bestemmelserne i artikel  

 XVI, afsnit 1, punkt b, c og d, anvendes.
Afsnit 2. Undladelse af at opfylde forpligtelser a.
Dersom Fonden finder, at en deltager har undladt at opfylde sine  

 forpligtelser i henhold til artikel XXV, afsnit 4, skal deltagerens ret til  

 at udnytte sine særlige trækningsrettigheder suspenderes, medmindre Fonden  

 træffer anden beslutning.
b.
Dersom Fonden finder, at en deltager har undladt at opfylde nogen anden  

 forpligtelse vedrørende særlige trækningsrettigheder, kan Fonden suspendere  

 deltagerens ret til at udnytte de særlige trækningsrettigheder, som denne  

 erhverver efter suspensionen.
c.
Der skal fastsættes regler til sikring af, at der, inden der tages  

 skridt over for en deltager i henhold til punkt a eller b ovenfor,  

 umiddelbart gives deltageren underretning om den mod ham rettede klage og  

 gives denne passende mulighed for at fremføre sin sag, såvel mundtligt som  

 skriftlig.
Når deltageren således bliver underrettet om en klage i henhold  

 til punkt a ovenfor, må denne ikke anvende særlige trækningsrettigheder, før  

 klagen er behandlet.
d.
Suspension i henhold til punkt a eller b ovenfor eller begrænsning i  

 henhold til punkt c ovenfor skal ikke berøre en deltagers forpligtelse til at  

 stille valuta til rådighed i overensstemmelse med artikel XXV, afsnit 4.
 e. fonden kan når som helst lade sin beslutning om suspension i henhold  

 til punkt a eller b ovenfor træde ud af kraft, dog skal en suspension, der  

 skyldes undladelse af at opfylde den i artikel XXV, afsnit 6, punkt a,  

 angivne forpligtelse, ikke kunne træde ud af kraft, førend 180 dage efter  

 udløbet af det første kvartal. i hvilket deltageren efterkommer reglerne om  

 genoprettelse.
f.
En deltagers ret til at anvende sine særlige trækningsrettigheder skal  

 ikke suspenderes, selv om denne er blevet uberettiget til at anvende Fondens  

 midler i henhold til artikel IV, afsnit 6, artikel V, afsnit 5, artikel VI,  

 afsnit 1 eller artikel XV, afsnit 2, punkt a.
Artikel XV, afsnit 2, skal ikke  

 finde anvendelse, selv om en deltager har undladt at opfylde sine  

 forpligtelser med hensyn til særlige trækningsrettigheder.
ARTIKEL XXX OPSIGELSE AF DELTAGELSE Afsnit 1. Ret til opsigelse a.
Enhver deltager kan når som helst ved skriftlig meddelelse til Fondens  

 hovedsæde opsige sin deltagelse i den særlige trækningskonto.
Opsigelsen skal  

 have virkning fra dagen for meddelelsens modtagelse.
b.
En deltager, som ophører med at være medlem af Fonden , skal samtidig  

 anses for at have opsagt sin deltagelse i den særlige trækningskonto.
Afsnit 2. Afvikling ved opsigelse a.
Når en deltager opsiger sin deltagelse i den særlige trækningskonto,  

 skal den pågældende deltager ikke længere kunne udøve virksomhed og gøre  

 forretninger i særlige trækningsrettigheder, medmindre det tillades ifølge en  

 aftale, der indgås i henhold til punkt c nedenfor med henblik på at lette en  

 afvikling, eller i henhold til bestemmelserne i afsnittene 3, 5 og 6 i denne  

 artikel eller i Tillæg H.
Rente og provisioner indtil dagen for opsigelsen  

 såvel som afgifter, der er pålagt før denne dag, men ikke betalt, skal  

 betales i særlige trækningsrettigheder.
b.
Fonden skal være forpligtet til at indløse samtlige særlige  

 trækningsrettigheder, som indehaves af den opsigende deltager, og den  

 opsigende deltager skal være forpligtet til at betale et beløb til Fonden,  

 der modsvarer vedkommendes samlede nettotildeling, og alle andre beløb, som  

 er forfaldne og skal betales som følge af dennes deltagelse i den særlige  

 trækningskonto.
Disse forpligtelser skal modregnes mod hinanden, og de  

 særlige trækningsrettigheder, som indehaves af den opsigende deltager, og som  

 ved modregning benyttes til at dække deltagerens forpligtelser over for  

 Fonden, skal annulleres.
c.
Ved aftale mellem den opsigende deltager og Fonden skal der i et  

 passende tempo ske en afvikling af de forpligtelser, som påhviler den  

 opsigende deltager eller Fonden efter modregning i henhold til punkt b  

 ovenfor.
Dersom aftale om afvikling ikke opnås umiddelbart, skal  

 bestemmelserne i Tillæg H anvendes.
Afsnit 3. Rente og provision Efter opsigelsesdagen skal Fonden betale rente af eventuelle udestående  

 saldi af særlige trækningsrettigheder, som indehaves af den opsigende  

 deltager, og den opsigende deltager skal betale provision af eventuelle  

 udestående gældsforpligtelser over for Fonden på sådanne tidspunkter og efter  

 sådanne satser, som foreskrives i artikel XXVI.
Betaling skal ske i særlige  

 trækningsrettigheder.
En opsigende deltager skal være berettiget til at  

 erhverve særlige trækningsrettigheder mod de facto konvertibel valuta til  

 betaling af provision eller afgifter i forbindelse med forretninger med den  

 deltager, der er udpeget af Fonden, eller ved aftale med en anden indehaver,  

 eller til at afhænde sådanne særlige trækningsrettigheder, som er modtaget  

 som rente i forbindelse med en forretning med en i henhold til artikel XXV,  

 afsnit 5, udpeget deltager, eller ved aftale med enhver anden indehaver.
Afsnit 4. Afvikling af forpligtelser over for Fonden Guld eller valuta, som Fonden har modtaget fra en opsigende deltager, skal  

 af Fonden anvendes til af indløse deltageres beholdninger af særlige  

 trækningsrettigheder i forhold til de beløb, hvormed hver deltagers  

 beholdning af særlige trækningsrettigheder overstiger dennes samlede  

 nettotildeling på det tidspunkt, da guldet eller valutaen modtages af Fonden.  

 Således indløste særlige trækningsrettigheder og særlige  

 trækningsrettigheder, som en opsigende deltager har erhvervet i henhold til  

 bestemmelserne i denne overenskomst til dækning af afdrag, som skal betales i  

 henhold til en aftale om afvikling eller i henhold til Tillæg H, og som  

 modregnes i dette afdrag, skal annulleres.
Afsnit 5. Afvikling af forpligtelser over for en opsigende deltager Når som helst Fonden skal indløse særlige trækningsrettigheder, som  

 indehaves af en opsigende deltager, skal indløsning ske i valuta eller guld,  

 som stilles til rådighed af deltagere udpeget af Fonden.
Disse deltagere skal  

 udpeges i overensstemmelse med principperne i artikel XXV, afsnit 5. Hver  

 udpeget deltager skal efter eget valg stille den opsigende deltagers valuta,  

 de facto konvertibel valuta eller guld til rådighed for Fonden og skal  

 modtage et tilsvarende beløb i særlige trækningsrettigheder.
En opsigende  

 deltager kan dog med Fondens tilladelse anvende sine særlige  

 trækningsrettigheder til at erhverve sin egen valuta, de facto konvertibel  

 valuta eller guld fra enhver indehaver.
Afsnit 6. Forretninger, der vedrører den almindelige konto For at lette afviklingen med en opsigende deltager kan Fonden beslutte, at  

 en opsigende deltager skal:
1. anvende sådanne særlige trækningsrettigheder, som  

 indehaves af denne efter modregning i henhold til afsnit 2, punkt b, i denne  

 artikel, når disse skal indløses, til at erhverve egen valuta eller de facto  

 konvertibel valuta efter Fondens bestemmelse, ved en forretning med Fonden  

 over den almindelige konto; eller 2. erhverve særlige trækningsrettigheder ved en  

 forretning med Fonden over den almindelige konto mod betaling af en for  

 Fonden acceptabel valuta eller guld til at betale eventuelle provisioner  

 eller afdrag med, som skal betales i henhold til en aftale eller i henhold  

 til bestemmelserne i Tillæg H.
ARTIKEL XXXI LIKVIDATION AF DEN SÆRLIGE TRÆKNINGSKONTO a.
Den særlige trækningskonto kan ikke likvideres uden i henhold til  

 beslutning herom af repræsentantskabet.
I en krisesituation kan bestyrelsen,  

 dersom den finder, at likvidation af den særlige trækningskonto er nødvendig,  

 midlertidig suspendere tildelinger eller annulleringer og samtlige  

 forretninger, der vedrører særlige trækningsrettigheder, indtil  

 repræsentantskabets beslutning foreligger.
En beslutning af  

 repræsentantskabet om at likvidere Fonden skal være ensbetydende med en  

 beslutning om at likvidere både den almindelige konto og den særlige  

 trækningskonto.
b.
Dersom repræsentantskabet beslutter at likvidere den særlige  

 trækningskonto, skal alle tildelinger eller annulleringer og al virksomhed og  

 alle forretninger med særlige trækningsrettigheder og Fondens virksomhed i  

 forbindelse med den særlige trækningskonto ophøre med undtagelse af, hvad der  

 er nødvendigt for en passende rolig afvikling af deltagernes og Fondens  

 forpligtelser vedrørende særlige trækningsrettigheder, og samtlige Fondens og  

 deltagernes forpligtelser i henhold til denne overenskomst for så vidt angår  

 særlige trækningsrettigheder skal ophøre med undtagelse af dem, der angives i  

 denne artikel, artikel XVIII, punkt c, artikel XXVI, artikel XXVII, punkt d,  

 artikel XXX og Tillæg H, eller i en aftale, som måtte være truffet i henhold  

 til artikel XXX under iagttagelse af bestemmelserne i stykke 4 i Tillæg H,  

 artikel XXXII og Tillæg I.
c.
Ved likvidation af den særlige trækningskonto skal rente og  

 provisioner, som er påløbet indtil afviklingsdagen, såvel som afgifter, der  

 er pålagt før denne dag, men ikke betalt, betales i særlige  

 trækningsrettigheder.
Fonden skal være forpligtet til at indløse samtlige  

 særlige trækningsrettigheder til indehavere heraf, og hver deltager skal være  

 forpligtet til at betale et beløb til Fonden, som modsvarer vedkommendes  

 samlede nettotildeling af særlige trækningsrettigheder og sådanne øvrige  

 beløb, som er forfaldne og skal betales som følge af dennes deltagelse i den  

 særlige trækningskonto.
d.
Likvidation af den særlige trækningskonto skal ske i overensstemmelse med bestemmelserne i Tillæg I.
ARTIKEL XXXII DEFINITIONER VEDRØRENDE SÆRLIGE TRÆKNINGSRETTIGHEDER Ved fortolkningen af denne overenskomsts bestemmelser vedrørende særlige  

 trækningsrettigheder skal følgende være retningsgivende for Fonden og dens  

 medlemmer:
a.
Med samlet nettotildeling af særlige trækningsrettigheder menes det  

 samlede beløb af særlige trækningsrettigheder, som er tildelt en deltager,  

 med fradrag af dennes andel af særlige trækningsrettigheder, som er blevet  

 annulleret i henhold til artikel XXIV, afsnit 2, punkt a.
b.
Med de facto konvertibel valuta menes:
1. har påtaget sig forpligtelserne i artikel VIII,  

 afsnit 2, 3 og 4, eller 2. til afvikling af internationale forretninger de  

 facto frit køber og sælger guld inden for de af Fonden i afsnit 2 i artikel  

 IV foreskrevne grænser; eller c.
Med en deltagers reservestilling i Fonden menes summen af  

 guldtranchekøb, som deltageren kunne foretage, og den del af Fondens gæld,  

 som umiddelbart kan tilbagebetales deltageren i henhold til en låneaftale.
L TILLÆG B BESTEMMELSER VEDRØRENDE ET MEDLEMS TILBAGEKØB AF EGEN VALUTA FRA FONDENS BEHOLDNING 1. Stykke 1 skal lyde:
 1. Ved bestemmelse af det omfang, hvori et medlem i  

 henhold til artikel V, afsnit 7, punkt b, skal tilbagekøbe sin egen valuta  

 fra Fonden ved hjælp af enhver konvertibel valuta og enhver anden art af  

 monetære reserver, skal følgende regel under forbehold af bestemmelserne i  

 stykke 2 nedenfor komme til anvendelse:
a.
Dersom medlemmets monetære reserver ikke er steget i årets løb, skal  

 det beløb, der skal betales til Fonden, fordeles på alle kategorier af  

 reserver i forhold til medlemmets beholdninger deraf ved årets udgang.
b.
Dersom medlemmets monetære reserver er steget i årets løb, skal en del  

 af det beløb, der skal betales til Fonden, svarende til halvdelen af  

 forøgelsen fratrukket halvdelen af en i løbet af året eventuel indtruffet  

 nedgang i Fondens beholdning af medlemmets valuta, fordeles på de kategorier  

 af reserver, der er steget, i forhold til det beløb, hvormed hver enkelt af  

 den er steget.
Resten af den sum, der skal betales til Fonden, skal fordeles  

 på alle kategorier af reserver i forhold til medlemmets resterende  

 beholdninger deraf.
c.
Dersom resultatet af, at de i henhold til artikel V, afsnit 7, punkt b,  

 obligatoriske tilbagekøb fandt sted, ville blive, at en af de under artikel  

 V, afsnit 7, punkt c, 1 eller 2, nærmere angivne grænser blev overskredet,  

 skal Fonden forlange, at medlemmerne foretager sådanne forholdsvise  

 tilbagekøb, at disse grænser ikke overskrides.
d.
Dersom resultatet af, at alle de i henhold til artikel V, afsnit 7,  

 punkt b, obligatoriske tilbagekøb fandt sted, ville blive, at den i artikel  

 V, afsnit 7, punkt c, 3, angivne grænse blev overskredet, skal det  

 overskydende beløb betales i konvertibel valuta efter Fondens bestemmelse  

 uden at overskride denne grænse.
e.
Dersom et i henhold til artikel V, afsnit 7, punkt b, obligatorisk  

 tilbagekøb skulle overskride den i artikel V, afsnit 7, punkt c, 4, angivne  

 grænse, skal det overskydende beløb tilbagekøbes ved udgangen af det eller de  

 følgende finansår på en sådan måde, at de samlede tilbagekøb i løbet af hvert  

 enkelt år i henhold til artikel V, afsnit 7, punkt b, ikke overskrider den i  

 artikel V, afsnit 7, punkt c, 4, angivne grænse.« 2. Stykke 2 skal lyde:
2. a.
Fonden skal ikke i henhold til artikel V, afsnit  

 7, punkt b og c, erhverve noget ikke-medlems valuta.
b.
Ethvert beløb, som er betalbart i i et ikke-medlems valuta i henhold  

 til stykke 1, punkt a, eller stykke 1, punkt b, ovenfor, skal betales i  

 medlemmers konvertible valutaer i overensstemmelse med Fondens bestemmelser.' 3. Følgende stykker 5 og 6 skal føjes til Tillæg B:
5. Ved den opgørelse, som skal foretages i henhold til  

 bestemmelserne i artikel V, afsnit 7, punkt b og c, af de monetære reserver  

 og disses forøgelse i løbet af et år, kan Fonden efter anmodning fra et  

 medlem efter eget skøn bestemme, at fradrag skal ske for forpligtelser, der  

 udestår på grund af forretninger mellem medlemmer inden for rammerne af et  

 gensidigt arrangement, hvorved et medlem påtager sig på anfordring at  

 omveksle sin egen valuta med det andet medlems valuta indtil et  

 maksimumsbeløb og på betingelse af, at enhver sådan forretning endvidere  

 finder sted i modsat retning inden for et nærmere angivet tidsrum, der ikke  

 må overstige ni måneder.' 6. Ved den opgørelse, som skal foretages, når  

 bestemmelserne i artikel V, afsnit 7, punkt b og c, kommer til anvendelse, af  

 de monetære reserver og disses forøgelser, skal artikel XIX, punkt e, være  

 gældende, dog at følgende bestemmelse skal anvendes ved udgangen af et  

 finansår, dersom den var i kraft ved begyndelsen af det pågældende år:
Et medlems monetære reserver skal beregnes ved fra dets centrale  

 beholdninger at fradrage valutaforpligtelser over for finansministerier,  

 centralbanker, stabiliseringsfonds eller lignende fiskale institutioner  

 tilhørende andre medlemmer eller under punkt d ovenfor angivne  

 ikke-medlemmer, samt lignende forpligtelser over for andre offentlige  

 institutioner og andre banker i områder tilhørende medlemmer eller under  

 punkt d angivne ikke-medlemmer.
Til disse nettobeholdninger skal lægges de  

 beløb, som anses for at udgøre officielle beholdninger tilhørende andre  

 offentlige institutioner og andre banker i henhold til punkt c ovenfor.' M Følgende Tillæg skal tilføjes efter Tillæg E:
»TILLÆG F UDPEGNING Under den første basisperiode skal reglerne for udpegning være som følger:
a.
Deltagere, som er genstand for udpegning i henhold til artikel XXV,  

 afsnit 5, punkt a, 1, skal udpeges til at stille sådanne beløb til rådighed  

 som efterhånden vil fremme ligelighed i forholdet mellem deltagernes  

 beholdninger af særlige trækningsrettigheder ud over deres samlede  

 nettotildelinger og deres officielle beholdninger af guld og udenlandsk  

 valuta.
b.
Den formel , som kræves til opnåelse af det under punkt a ovenfor  

 angivne formål, skal udformes således, at deltagere, som gøres til genstand  

 for udpegning, skal udpeges:
1. i forhold til deres officielle beholdninger af guld  

 og udenlandsk valuta, når de under punkt a beskrevne forhold er lige; og 2. på en sådan måde, at de forskelle mellem de under  

 punkt a beskrevne forholdstal, der er lave, og de forholdstal, der er høje,  

 gradvis udjævnes.
TILLÆG G GENOPRETTELSE 1. Under den første basisperiode skal reglerne om  

 genoprettelse af beholdninger af særlige trækningsrettigheder lyde som  

 følger:
 a. 1. En deltager skal anvende og genoprette sin beholdning af særlige  

 trækningsrettigheder på en sådan måde, at gennemsnittet, fem år efter den  

 første tildeling og ved udgangen af hvert følgende kvartal, af deltagerens  

 samlede daglige beholdning af særlige trækningsrettigheder i løbet af den  

 nærmeste forudliggende femårsperiode ikke vil være mindre end 30 pct. af  

 gennemsnittet af dennes daglige samlede nettotildeling af særlige  

 trækningsrettigheder i samme tidsrum.
2. To år efter den første tildeling og ved udgangen af  

 hver følgende måned skal Fonden foretage opgørelser for hver deltager med  

 henblik på at fastslå, hvorvidt og i hvilken udstrækning deltageren behøver  

 at erhverve særlige trækningsrettigheder i tidsrummet mellem dagen for  

 opgørelsen og udløbet af hver enkelt femårsperiode for at opfylde de under  

 punkt a, 1, ovenfor angivne vilkår.
Fonden skal fastsætte bestemmelser  

 vedrørende det grundlag, hvorpå disse opgørelser skal foretages og vedrørende  

 den successive udpegning af deltagere i henhold til artikel XXV, afsnit 5,  

 punkt a, 2, med henblik på at bistå dem med at opfylde betingelserne i punkt  

 a, 1, ovenfor.
 3. Fonden skal give særlig meddelelse til en deltager,  

 når opgørelserne i henhold til punkt a, 2, ovenfor viser, at deltageren næppe  

 vil kunne opfylde betingelserne i henhold til punkt a, 1, ovenfor, medmindre  

 denne ophører med at anvende de særlige trækningsrettigheder i den resterende  

 periode, for hvilken opgørelserne i henhold til punkt a, 2, ovenfor er  

 foretaget.
 4. En deltager, som er nødt til at erhverve særlige  

 trækningsrettigheder til at opfylde denne forpligtelse, skal være forpligtet  

 og berettiget til at erhverve disse efter eget valg mod guld eller en for  

 Fonden acceptabel valuta ved en forretning med fonden over den almindelige  

 konto.
 Dersom der ikke herved kan erhverves tilstrækkelige særlige  

 trækningsrettigheder til at opfylde denne forpligtelse, skal deltageren være  

 forpligtet og berettiget til at erhverve dem mod de facto konvertibel valuta  

 fra en deltager, som Fonden skal anvise.
b.
Deltagere skal ligeledes tage skyldigt hensyn til det ønskelige i  

 efterhånden at tilstræbe et rimeligt forhold mellem deres beholdninger af  

 særlige trækningsrettigheder og deres beholdninger af guld og udenlandsk  

 valuta og deres reservestilling i Fonden.
 2. Dersom en deltager undlader at opfylde  

 bestemmelserne om genoprettelse, skal Fonden bestemme, hvorvidt  

 omstændighederne tilsiger suspension i henhold til artikel XXIX afsnit 2,  

 punkt b.
TILLÆG H OPSIGELSE AF DELTAGELSE 1. Dersom den forpligtelse, der tilbagestår efter  

 modregning i henhold til artikel XXX, afsnit 2, punkt b, er i den opsigende  

 deltagers favør, og aftale om afvikling mellem Fonden og den opsigende  

 deltager ikke kommer i stand inden seks måneder efter opsigelsen, skal Fonden  

 indløse de overskydende særlige trækningsrettigheder ved lige store  

 halvårlige rater i løbet af højst fem år, regnet fra opsigelsesdagen.
Fonden  

 skal indløse dette overskud efter eget valg enten: a. ved til den opsigende  

 deltager at betale de beløb, som stilles til rådighed for Fonden af de  

 tilbageværende deltagere i overensstemmelse med artikel XXX, afsnit 5, eller  

 b. ved at tillade den opsigende deltager at udnytte sine særlige  

 trækningsrettigheder til at erhverve sin egen valuta eller de facto  

 konvertibel valuta fra en af Fonden anvist deltager, fra den almindelige  

 konto eller fra enhver anden indehaver.
2. Dersom den forpligtelse, som tilbagestår efter  

 modregning i henhold til artikel XXX, afsnit 2, punkt b, er i Fondens favør,  

 og dersom aftale om afvikling ikke kommer i stand inden seks måneder efter  

 opsigelsesdagen, skal den opsigende deltager opfylde sin forpligtelse ved at  

 betale lige store halvårlige rater i løbet af tre år, regnet fra  

 opsigelsesdagen, eller i løbet af en af Fonden fastsat længere periode.
Den  

 opsigende deltager skal opfylde denne forpligtelse i henhold til Fondens  

 bestemmelse enten: a. ved til Fonden at betale de facto konvertibel valuta  

 eller guld efter den opsigende deltagers eget valg, eller b. ved at erhverve  

 særlige trækningsrettigheder i overensstemmelse med artikel XXX, afsnit 6,  

 fra den almindelige konto eller i henhold til aftale med en af Fonden anvist  

 deltager eller fra enhver anden indehaver og modregne disse særlige  

 trækningsrettigheder i den forfaldne rate.
 3. Rater i henhold til stykke 1 eller stykke 2 ovenfor  

 skal forfalde til betaling seks måneder efter opsigelsesdagen og derefter ved  

 udgangen af hver sjette måned.
 4. Dersom den særlige trækningskonto bliver genstand  

 for likvidation i henhold til artikel XXXI indenfor seks måneder efter  

 deltagerens opsigelsesdag, skal afregning mellem Fonden og vedkommende  

 regering foretages i overensstemmelse med artikel XXXI og Tillæg I.
TILLÆG I FREMGANGSMÅDE VED LIKVIDATION AF DEN SÆRLIGE TRÆKNINGSKONTO 1. I tilfælde af likvidation af den særlige  

 trækningskonto skal deltagerne opfylde deres forpligtelser overfor Fonden i  

 ti halvårlige rater eller i en sådan længere periode, som Fonden beslutter er  

 nødvendig, i de facto konvertibel valuta og i valutaer fra deltagere, som er  

 indehavere af særlige trækningsrettigheder, som skal indløses i sammenhæng  

 med afdrag, op til størrelsen af en sådan indløsning efter Fondens  

 bestemmelse.
Den første halvårlige rate skal betales seks måneder efter  

 beslutningen om likvidation af den særlige trækningskonto.
 2. Dersom der træffes beslutning om likvidation af  

 Fonden inden seks måneder efter dagen for beslutningen om likvidation af den  

 særlige trækningskonto, skal likvidationen af den særlige trækningskonto ikke  

 fortsætte, før de særlige trækningsrettigheder på den almindelige konto er  

 fordelt i overensstemmelse med følgende regler:
Efter at den i stykke 2, punkt a, Tillæg E foreskrevne fordeling er  

 foretaget, skal Fonden fordele sine særlige trækningsrettigheder på den  

 almindelige konto mellem samtlige medlemmer, som er deltagere, i forhold til  

 de beløb, som tilkommer hver deltager efter fordeling i henhold til stykke 2,  

 punkt a.
Med henblik på at bestemme det beløb, som tilkommer hvert medlem ved  

 fordelingen af resten af dets beholdninger af hver enkelt valuta i henhold  

 til stykke 2, punkt c, i Tillæg E, skal Fonden fratrække beløbet af den  

 tildeling af særlige trækningsrettigheder, som er foretaget i henhold til  

 denne regel.
 3. Fonden skal med de beløb, som den har modtaget i  

 henhold til stykke 1 ovenfor, indløse indehavernes beholdninger af særlige  

 trækningsrettigheder på følgende måde og i følgende orden:
a.
Særlige trækningsrettigheder, som indehaves af regeringer, der er  

 udtrådt mere end seks måneder før den dag, da repræsentantskabet træffer  

 beslutning om likvidation af den særlige trækningskonto, skal indløses i  

 overensstemmelse med bestemmelserne i aftaler, som måtte bliver truffet i  

 henhold til artikel XXX eller Tillæg H.
b.
Særlige trækningsrettigheder, som indehaves af ikke-deltagere, skal  

 indløses før sådanne, som indehaves af deltagere, og skal indløses i forhold  

 til det beløb, som indehaves af hver indehaver.
c.
Fonden skal fastsætte andelen af særlige trækningsrettigheder, som  

 indehaves af hver deltager, i forhold til dennes samlede nettotildeling.  

 Fonden skal først indløse særlige trækningsrettigheder til deltagere med den  

 højeste andel, indtil denne formindskes til den næststørste andel; fonden  

 skal derefter indløse de særlige trækningsrettigheder, som indehaves af disse  

 deltagere i overensstemmelse med deres samlede nettotildelinger, indtil  

 andelene formindskes til den tredjestørste andel; og denne fremgangsmåde skal  

 fortsætte, indtil det beløb, som er til rådighed for indløsning, er helt  

 opbrugt.
 4. Ethvert beløb, som en deltager erhverver ret til at  

 modtage ved indløsning i henhold til stykke 3 ovenfor, skal modregnes i de  

 beløb, som skal betales i henhold til stykke 1 ovenfor.
5. Under likvidationen skal Fonden betale rente af det  

 beløb af særlige trækningsrettigheder, som indehaves af indehavere, og hver  

 deltager skal til Fonden betale provision af sin samlede nettotildeling af  

 særlige trækningsrettigheder med fradrag af enhver betaling, som er foretaget  

 i overensstemmelse med stykke 1 ovenfor.
Satserne for rente og provision  

 ligesom tidspunktet for betaling skal bestemmes af Fonden.
Betaling af rente  

 og provisioner skal erlægges i særlige trækningsrettigheder i det omfang, det  

 er muligt.
En deltager, som ikke har tilstrækkelige trækningsrettigheder til  

 at dække betaling af afgifter, skal erlægge betaling i guld eller sådan  

 valuta, som Fonden bestemmer.
Særlige trækningsrettigheder, som er modtaget  

 som afgifter til dækning af administrative udgifter, skal ikke anvendes til  

 betaling af renter, men skal overføres til Fonden og skal indløses først og  

 med de valutaer, som Fonden har anvendt til dækning af sine udgifter.
 6. Så længe en deltager står i restance med betaling,  

 som kræves i henhold til stykke 1 eller 5, ovenfor, skal ingen betaling ske  

 til denne i henhold til stykke 2 eller 5 ovenfor.
7. Dersom, efter at endelige betalinger er foretaget  

 til deltagerne, deltagere, som ikke er i restance, ikke har særlige  

 trækningsrettigheder i samme forhold til deres samlede nettotildeling, skal  

 de deltagere, som har en forholdsmæssigt mindre andel, fra de deltagere, der  

 har en forholdsmæssigt større andel, købe sådanne beløb i overensstemmelse  

 med regler, som Fonden skal fastsætte med henblik på at opnå samme  

 forholdsmæssige fordeling af deres beholdninger af særlige  

 trækningsrettigheder.
Enhver deltager, som er i restance, skal til Fonden  

 betale et beløb i egen valuta, der modsvarer det manglende beløb.
Fonden skal  

 fordele denne valuta og eventuelle tilbagestående fordringer blandt  

 deltagerne i forhold til det beløb, de indehaver af særlige  

 trækningsrettigheder, og disse særlige trækningsrettigheder skal annulleres.  

 Fonden skal derefter afslutte sine bøger vedrørende den særlige  

 trækningskonto, og de af Fondens forpligtelser, der er opstået på grundlag af  

 tildelingen af særlige trækningsrettigheder og administrationen af den  

 særlige trækningskonto, skal ophøre.
8. Enhver deltager, hvis valuta fordeles til andre  

 deltagere i henhold til dette Tillæg, garanterer uhindret anvendelse på er  

 hvilket som helst tidspunkt af sådan valuta til køb af varer eller til  

 betaling af forfaldne forpligtelser til deltageren eller til personer inden  

 for dennes område.
Enhver, som er underkastet denne forpligtelse, påtager sig  

 at godtgøre andre deltagere ethvert tab, som opstår på grund af en eventuel  

 forskel mellem den værdi, hvortil Fonden har fordelt vedkommendes valuta i  

 henhold til dette Tillæg, og den værdi, som sådanne deltagere har opnået ved  

 anvendelsen af den pågældende deltagers valuta.« Danmark har ved en note af 19. marts 1969 til Valutafondens direktør  

 tiltrådt ændringerne af Valutafondoverenskomsten samt erklæret at ville  

 påtage sig de af deltagelse i de særlige trækningsrettigheder flydende  

 forpligtelser.
Teksten til den danske note er sålydende UDENRIGSMINISTERIET København, den 19. marts 1969.
Sir, På den danske regerings vegne har jeg den ære at erklære Modtag, Sir, forsikringen om min mest udmærkede højagtelse.
Poul Hartling Udenrigsminister.
Hr.
Pierre-Paul Schweitzer, Managing Director, The International Monetary Fund.
 Ændringerne trådte i kraft den 28. juli 1969 for alle medlemmer af  

 Valutafonden i medfør af artikel XVII i Valutafondoverenskomsten.
 Foruden Danmark har følgende lande afgivet erklæring i henhold til artikel  

 XXIII om deltagelse i de særlige trækningsrettigheder:
Jordan Udenrigsministeriet, den 6. november  

 1969.
 Poul Hartling.
