Skrivelse om Indsattes transportudgifter ved udgang (Til  

 kriminalforsorgens tjenestesteder) I § 34 og § 42 i bekendtgørelse af 4. marts 2002 om udgang til  

 indsatte er fastsat, at udgifter til rejse og ophold afholdes af den indsatte  

 i  

 forbindelse med udgang til de i kapitel 8 og kapitel 9 nævnte udgangsformer.  

 Det fremgår endvidere af disse bestemmelser, at der kan ydes tilskud til  

 dækning af rejseudgiften efter regler der fastsættes af Justitsministeriet,  

 Direktoratet for Kriminalforsorgen.
Endvidere er det i § 47 reguleret, hvilke økonomiske vilkår, der  

 kan fastsættes i forbindelse med frigangen.
Denne bestemmelse giver adgang  

 til  

 at pålægge den indsatte at afholde transportudgifterne af den ved frigangen  

 optjente løn.
 I cirkulæreskrivelse af 19. november 1999 om rabat på togrejser  

 med DSB samt om tilskud til de indsattes rejseudgifter er under punkt 7  

 fastsat, at indsatte i fængsler og arresthuse, der selv betaler for  

 rejseudgiften og benytter rejseboner udstedt af Kriminalforsorgen, højst skal  

 betale 30 kr. af billetudgiften til togbillet på Standard.
 Loftet over de indsattes egenbetaling er ikke ændret siden  

 september 1991, hvorimod de indsattes vederlag for beskæftigelse i den  

 mellemliggende periode er steget med 28 %.
 Direktoratet har derfor besluttet, at de indsattes egenbetaling  

 i cirkulæreskrivelse af 19. november 1999 om togrejser med DSB, pkt. 7 skal  

 reguleres i overensstemmelse med den stigning, der er sket inden for de  

 indsattes vederlag.
 Pr 1. september 2003 fastsættes loftet for de indsattes egenbetaling  

 til 38 kr.
Ændringen af cirkulæreskrivelsen vil blive optaget i  

 Kriminalforsorgens Cirkulæresamling i forbindelse med den igangværende  

 revision  

 af cirkulæresamlingen.
I den forbindelse vil der endvidere blive indført en  

 reguleringsbestemmelse, der sikrer en løbende regulering af egenbetalingen.
