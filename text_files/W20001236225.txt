Ca. en måned senere blev patienten henvist til sygehus 2. Her fandt  

 man en 12 x 8 cm hård, blåligrød, misfarvet  

  fremhævet vævsproces med sekretion af en grødet,  

 puslignende masse, som blev renset, og såret blev åbnet.
Da  

 såret og processen blev større, blev manden på ny  

 undersøgt, og såret blev skiftet.
Ca. halvanden måned  

 senere viste en vævsprøve, at manden havde hudkræft med  

 metastaser til det omkringliggende væv og til den underliggende knogle.  

 Manden blev henvist til et større hospital, hvor han fik amputeret  

 venstre arm.
Klage over mangelfuld undersøgelse af  

 byld på overarm Nævnet fandt, at behandlingen af en simpel byld på armens  

 inderside ikke skulle trække ud i måneder, uanset at patienten  

 led af sukkersyge, hvor der er en særlig tilbøjelighed til at  

 udvikle bylder.
Det var et skøn, hvornår lægerne skulle  

 overveje, hvorfor bylden ikke helede op, men tidspunktet ville almindeligvis  

 indtræde efter to til tre uger.
 Nævnet fandt, at lægerne på sygehus 1 efter en  

 behandlingsperiode på 2-3 uger burde have overvejet, om drænage  

 var utilstrækkelig eller have tænkt i differentialdiagnostiske  

 baner.
Nævnet lagde ved sin afgørelse blandt andet vægt  

 på, at lægerne på sygehus 1, efter at manden var blevet  

 røntgenundersøgt, ikke foretog yderligere undersøgelser,  

 herunder overvejede en biopsi.
Biopsien kunne være blevet foretaget i  

 lokalbedøvelse.
 Nævnet fandt videre, at lægerne på sygehus 2 ved deres  

 behandling af patienten havde udvist manglende omhu og samvittighedsfuldhed,  

 idet det ikke blev overvejet, om patienten havde en anden lidelse end en  

 byld.
 Nævnet lagde blandt andet vægt på, at der var tale om en  

 patient, der blev henvist for revision af en byld på armen efter et  

 forløb på mere end fire måneder uden opheling.
