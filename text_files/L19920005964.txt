 Den 24. marts 1992 undertegnedes i Panama en overenskomst mellem Danmark  

 og Panama om konsolidering af Panamas statsgaranterede gæld til Danmark.  

 Overenskomsten er i overensstemmelse med de retningslinier for  

 restrukturering af Panamas gæld (Agreed Minute of the Consolidation of the  

 Debt of the Republic of Panama), om hvilke der blev tilvejebragt enighed  

 under multilaterale forhandlinger, som fandt sted i Paris den 14. november  

 1990.
 Aftalen - der er den anden moratorieaftale med Panama - gælder krav, der  

 forfalder i konsolideringsperioden 1. november 1990 til 31. marts 1992.
Aftalen omfatter - udtrykt i dansk mønt - knapt 11 millioner DKK, der  

 udelukkende er afdrag og renter stammende fra den tidligere  

 gældsomlægningsaftale mellem Danmark og Panama af 1. juli 1986, jf.  

 Udenrigsministeriets bekendtgørelse nr. 85 af 15. september 1986, Lovtidende  

 C.
De i konsolideringsperioden forfaldne beløb skal afbetales i tidsrummet  

 15. januar 1997 til 15. juli 2001.
Moratorierenten indtil 31. oktober 1990 vil blive beregnet i henhold til  

 aftalen af 1. juli 1986. Fra 1. november 1990 til 15. januar 1992 er renten  

 aftalt til 7,6875% p.a. på USD og 10,50% p.a. på DKK.
Fra 16. januar 1992 er  

 renten på USD aftalt til LIBOR + 0,5%, idet bemærkes, at DKK beløbet pr. 15.  

 januar 1992 er denomineret til USD.
