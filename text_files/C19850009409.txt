(Til samtlige vurderingsråd,  

 kommunalbestyrelser og amtsskatteinspektorater) § 1.  For arbejdet ved 18. almindelige vurdering pr.  

 1. januar 1986 ydes der til vurderingsmændene et vederlag, som udgør 15,55  

 kr. i grundbeløb pr. 1. oktober 1984 og 0,31 kr. i procentregulering, i alt  

 15,86 kr. for hver foretagen vurdering af enfamilieshuse, sommerhuse og  

 ejerlejligheder til beboelse, hvortil der af statsskattedirektoratet er  

 udarbejdet forslag til ansættelse af ejendomsværdien.
For øvrige ejendomme  

 udgør vederlaget 18,31 kr. i grundbeløb pr. 1. oktober 1984 og 0,36 kr. i  

 procentregulering, i alt 18,67 kr.
Såfremt det til en vurderingsmand  

 beregnede grundbeløb overstiger 12.531,49 kr., må oplysning om  

 dyrtidstillæggets størrelse indhentes fra skattedepartementet.
 Stk. 2.  Det grundbeløb, der i alt efter stk. 1  

 tilkommer den enkelte vurderingsmand for vurderingsarbejdet, forhøjes med  

 dyrtidstillæg af følgende størrelse:
§ 2.  For vurdering af ejendomme, der alene anvendes  

 til beboelse, ejerlejligheder, sommerhuse, ubebyggede grunde under 2.000 kvm,  

 samt ejendomme tilhørende staten og kommunerne, ydes et øretillæg, som  

 beregnes af den af vurderingsrådet foretagne ansættelse.
Tillægget beregnes  

 med 1 øre pr. påbegyndt 1.000 kr. ud over 800.000 kr. i ansat værdi for en  

 ejendom.
Tillægget kan dog højst beregnes af en ansat værdi på 10 mill.kr.
Stk. 2.  For vurdering af andre end de i stk. 1 nævnte  

 ejendomme ydes et øretillæg, som beregnes af den af vurderingsrådet foretagne  

 ansættelse.
Tillægget beregnes med 3 øre pr. påbegyndt 1.000 kr. ud over  

 800.000 kr. i ansat værdi for en ejendom.
Tillægget kan dog højst beregnes af  

 en ansat værdi på 10 mill. kr.
 § 3.  I det omfang arbejdet udføres af stedfortrædere,  

 sker aflønning efter samme regler som for vurderingsmænd.
 § 4.  De i §§ 1-3 anførte bestemmelser om vederlagene  

 ved 18. almindelige vurdering til vurderingsmændene vil kun finde anvendelse  

 under forudsætning af, at forslaget til finanslov for finansåret 1986  

 vedtages uændret for så vidt angår udgifterne til 18. almindelige vurdering.
 § 5.  Vederlagenes størrelse som ændret med tillæg som  

 for finanslovhonorarer pr. 1. oktober 1985 vil blive meddelt senere.
