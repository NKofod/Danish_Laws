 1. Vedrørende tidspunktet for målebrevets udstedelse.
 Fra Skibsregistret foreligger det oplyst, at der i flere tilfælde dertil  

 er fremsendt anmeldelse af et fartøj til optagelse i skibsbygningsregistret  

 som skib under bygning, bilagt kopi af et for fartøjet udstedt målebrev.
 Et målebrev vil af Skibsregistret almindeligvis blive anset som bevis for,  

 at det pågældende fartøj er færdigbygget og sejlklart, hvorfor det ikke kan  

 optages i skibsbygningsregistret.
 Direktoratet skal derfor henlede opmærksomheden på, at målebrev først må  

 udstedes, når fartøjet er sejlklart.
 2. Vedrørende erklæringer om fartøjer under bygning.
 Med hensyn til fartøjer under bygning der begæres optaget i  

 Skibsregistret, skal der på registreringsanmeldelse vedrørende skib under  

 bygning foretages bekræftelse på, at de i anmeldelsen givne oplysninger om  

 fartøjet er rigtige, at bygningen af fartøjet er så vidt fremskredet, at  

 dette kan identificeres, og at fartøjet skønnes at ville få en bruttotonnage  

 på over 5.
Bemyndigede personer kan foretage en sådan attestation.
Blanket vedlægges.
 3. Vedrørende påmærkningsattest.
Når fartøjet er registreret, skal det påmærkes, og ejeren skal udfylde en  

 påmærkningsattest.
At indholdet hermed stemmer overens med den faktiske  

 påmærkning af fartøjet, skal bekræftes i attesten af en myndighedsperson  

 efter besigtigelse af fartøjet.
Bemyndigede personer kan foretage en sådan attestation.
Blanket med  

 vejledning, hvori forskriftsmæssig påmærkning er angivet, vedlægges.
VEJLEDNING S2 Blanketten udfyldes og indsendes til Skibsregistret, Postboks 1054, St.
Kongensgade 47,1, 1264 København K.
 Blanketten skal bruges, når et skib, der under bygning her i landet, skal  

 optages i skibsbygningsregistret (* 1).
Hvis den, der skal registreres som ejer af skibet, ikke allerede står i  

 skibsregistret, skal der også udfyldes og indsendes en  

 registreringsanmeldelse for rederi.
På bagsiden af denne vejledning står der  

 en fortegnelse over de blanketter, der anvendes ved registrering af rederier.  

 (R 1, R 2, R 3 og R 4).
I de særlige tilfælde, hvor skibets skrog er bygget på et værft, og skibet  

 nu bliver færdigbygget på et andet værft, skal der indsendes et bilbrev fra  

 det første værft for skroget (Skibsregistrets bilbrevsblanket B 1). Hvis  

 skroget er bygget i udlandet, er det ikke nødvendigt at bruge Skibsregistrets  

 bilbrevsblanket.
Underskrifternes ægthed, dateringens rigtighed og  

 underskrivernes myndighed skal bekræftes af notarius publicus, af en dansk  

 advokat eller af to vitterlighedsvidner.
Vitterlighedsvidnernes stilling og  

 bopæl (privat postadresse) skal angives.
Er skroget bygget i udlandet, skal underskrivernes ret til at underskrive  

 på værftets vegne bekræftes af den udenlandske notarius publicus.
Er skroget  

 bygget her i landet, skal der vedlægges bevis for, at underskriverne har ret  

 til at underskrive på værftets vegne (udskrift af aktieselskabs-registret  

 eller handelsregistret).
 I et bilbrev skal der stå, hvem der har bygget skibet (skroget), skibets  

 (skrogets) byggenummer ved værftet, til hvem og for hvis regning skibet  

 (skroget) er bygget, samt at ejendomsretten til skibet (skroget) er overgået  

 til bygherren.
Hvis skroget er indført fra udlandet, skal der vedlægges en attest fra den  

 udenlandske skibsregistreringsmyndighed.
Har skroget været optaget i et  

 udenlandsk skibsbygningsregister, skal der stå i attesten, at skroget er  

 udslettet af registret, samt hvem der var registreret som ejer af skroget på  

 udslettelsestidspunktet.
Hvis skroget ikke har været optaget i det  

 udenlandske skibsbygningsregister, skal der stå i attesten, at skroget ikke  

 er eller har været optaget i registret.
 Hvis skibets skrog er indført fra udlandet, skal bygherren skriftligt  

 meddele byggesummens størrelse i faktureret møntsort, og der skal indsendes  

 en fortoldningsbegæring for skroget.
 Bemærkninger til nogle af blankettens rubrikker.
 Rubrik a: Denne rubrik er forbeholdt Skibsregistret og udfyldes ikke.
 Rubrik c: Det er ikke nødvendigt at anføre et navn for skibet, men hvis  

 man ønsker at sikre et navn til skibet, skal navnet skrives her.
 Rubrik h: Hvis pladshensyn gør det nødvendigt, og hvis bygherren ikke i  

 forvejen står i Skibsregistret, kan man her nøjes med at skrive: »Se  

 vedlagte registreringsanmeldelse for rederi«.
Hvis bygherren i forvejen står i skibsregistret, skal rubrikken foruden  

 navn og hjemsted for bygherren altid indeholde oplysning om navn og  

 kendingsbogstaver for et af bygherrens skibe.
Er bygherren et  

 interessentskab, der ikke har et navn, udfyldes rubrikken således:  

 »Interessentskabet, der er registreret som ejer af ..... (skibets navn  

 og kendingsbogstaver)».
 Rubrik I: her oplyses nøje:
 Er skroget bygget af glasfiber el.lign., skal skroget være påmærket med  

 byggenummer ved værftet; at dette er tilfældet må udtrykkeligt anføres i  

 denne rubrik.
Rubrik n: Hvis værftet skal registreres som ejer af skibet under bygning,  

 må bygherren underskrive erklæringen i denne rubrik.
Er bygherren et selskab  

 eller et firma, skal der vedlægges bevis for, at underskriverne har ret til  

 at underskrive på selskabets eller firmaets vegne (udskrift af  

 aktieselskabs-registret eller handelsregistret).
Rubrik o: Hvis bygherren skal registreres som ejer af skibet under  

 bygning, må værftet underskrive erklæringen i denne rubrik.
Der skal  

 vedlægges bevis for, at underskriverne har ret til at underskrive på værftets  

 vegne (udskrift af aktieselskabs-registret eller handelsregistret).
 Rubrik p: Selskaber skal underskrive som ved salg og pantsætning af skib.
Oversigt over Skibsregistrets registreringsanmeldelser Registreringsanmeldelser for rederi.
 Formular R 1: Registreringsanmeldelse vedrørende enkeltmandsrederi.
 Formular R 2: Registreringsanmeldelse vedrørende partrederi.
 Formular R 3: Registreringsanmeldelse vedrørende aktieselskab,  

 anpartselskab, andet selskab med begrænset ansvar, forening eller stiftelse.
 Formular R 4: Registreringsanmeldelse vedrørende interessentskab eller  

 kommanditselskab.
 Formular R 5: Registreringsanmeldelse vedrørende ændringer i det til  

 Skibsregistret anmeldte for interessentskaber, kommanditselskaber, andre  

 selskaber, foreninger eller stiftelser.
 Registreringsanmeldelser for skib.
 Formular S 1: Registreringsanmeldelse vedrørende registreringspligtigt  

 skib.
 Formular S 2: Registreringsanmeldelse vedrørende skib under bygning.
 Formular S 3: Registreringsanmeldelse vedrørende  

 ikke-registreringspligtigt skib.
 Skibsregistret fører bl.a. registre for rederier samt skibe og skibe under  

 bygning.
 Når et rederi skal optages i rederiregistret, benyttes en R-anmeldelse.  

 Hvis rederiet senere erhverver flere skibe, indgives ikke på ny R-anmeldelse.
Når et skib skal optages i skibsregistret eller skibsbygningsregistret  

 eller overføres til skibsregistret fra skibsbygningsregistret, indgives en  

 S-anmeldelse.
Hvis skibet senere skifter ejer, indgives ikke på ny  

 S-anmeldelse.
 Formular R 1, R 2, R 3, R 4 og R 5 bruges også som nationalitetserklæring.
Registreringsanmeldelserne udleveres vederlagsfrit ved henvendelse til  

 Skibsregistret, St.
Kongensgade 47,1, 1264 København K., tlf. (01) 11 02 00,  

 eller uden for København til et distriktstoldkammer.
 Enhver ændring i de oplysninger, som er meddelt til skibregistret om skib  

 og rederi, skal anmeldes til skibsregistret inden 30 dage efter, at ændringen  

 er sket.
 Anmeldelse af forlis, ophugning eller salg til ikke-dansk ejer skal dog  

 ske straks.
Formular S 7. VEJLEDNING Bemærkninger til rubrik I og II: Skibets navn og hjemsted.
 Skibets navn og hjemsted skal være påmalet hækken, eller hvis dette ikke  

 kan lade sig gøre, på passende sted så nær hækken som muligt, navnet  

 ordentligvis over hjemstedet.
Hvis skibet er målt til en bruttotonnage af 20 tons eller derover, skal  

 navnet også være påmalet skibssiderne.
Dette gælder dog ikke for skibe, der  

 anvendes til fiskeri eller stenfiskeri og er forsynet med særlige  

 identitetsmærker.
Påmalingen skal ske med latinske bogstaver i lys farve på mørk bund eller  

 omvendt.
Består navnet af to eller flere ord, skal der mellem ordene være en  

 fri plads af mindst et bogstavs bredde.
Bogstaverne skal være af en sådan  

 størrelse og form, at de er let læselige.
Højden skal være mindst 8 cm og  

 stregens tykkelse mindst 1,2 cm.
 Bemærkninger til rubrik III b: Skibets kendingsbogstaver.
 Påmærkning.
 Skibets kendingsbogstaver skal på tydelig og uudslettelig måde være  

 påmærket skibet, enten indvendig i agterkanten af en luge, i maskincasingen  

 eller på andet iøjnefaldende sted indenfor skibets faste konstruktion.
 Udhugning.
 Er skibet udslettet af skibsregistret som solgt til udenlandsk køber,  

 eller hvis ejeren ikke længere opfylder de i sølovens § 1 fastsatte  

 nationalitetsbetingelser, skal de påmærkede kendingsbogstaver, der viser  

 skibets tilhørsforhold som dansk, udslettes.
 Bemærkninger til rubrik IV b: Påmærkning af skibets havnekendingsnummer.
 Boven.
Havnekendingsnummeret påmales iøjnefaldende og tydeligt begge sider af  

 boven, så vidt pladsen tillader det 8 a 10 cm under rælingen, med hvid  

 oliefarve på sort grund.
Størrelsen af hvert bogstav eller tal i  

 havnekendingsnummeret skal være følgende:
Skibe på 15 register-tons brutto og derover: Højden mindst 45 cm.
Stregens  

 tykkelse 6 cm.
Skibe af indtil 15 register-tons brutto: Højden 25 cm.
Stregens tykkelse 4  

 cm.
 Storsejlet.
 Havnekendingsnummeret påmales begge sider af skibets storsejl i oliefarve  

 umiddelbart over det sidste reb, således at det tydeligt kan ses.
 Nummeret males på hvide sejl med sort farve, på sorte sejl med hvid farve  

 og på sejl af mellemfarve efter registreringsmyndighedernes nærmere  

 bestemmelse med sort eller hvid farve.
 Havnekendingsnummeret på sejlene skal være en trediedel større end det,  

 der er påmalet boven.
 Skorstenen.
 På fiskerfartøjer med egentlig skorsten, der ikke er forsynet med  

 registreret skorstensmærke, skal havnekendingsnummeret påmales begge sider af  

 denne.
 Havnekendingsnummeret på skorstenen skal være af samme dimension som  

 foreskrevet for nummeret på boven.
 Bemærkninger til rubrik V b: Skibets stenfiskernummer.
 Skibets stenfiskernummer skal males på begge sider af skibets bov med  

 mindst 25 cm høje skrifttegn, hvide på sort bund eller omvendt.
 Bemærkninger til rubrik VI: Myndighedens attestation.
 Rigtigheden af de i attesten givne oplysninger, samt af at påmærkningen er  

 sket i overensstemmelse med de i vejledningen givne forskrifter, skal  

 bekræftes af statens skibstilsyn, et distriktstoldkammer, en dansk  

 udenrigsrepræsentation eller en dansk havnemyndighed.
 Oversigt over skibsregistrets anmeldelser vedrørende skib.
 Formular S 1: Registreringsanmeldelse vedrørende registreringspligtigt  

 skib.
 Formular S 2: Registreringsanmeldelse vedrørende skib under bygning.
 Formular S 3: Registreringsanmeldelse vedrørende  

 ikke-registreringspligtigt skib.
 Formular S 4: Anmeldelse vedrørende udslettelse af skib på grund af  

 overgang til ikke-dansk ejer.
 Formular S 5: Anmeldelse vedrørende udslettelse af skib på grund af  

 forlis.
 Formular S 6: Anmeldelse vedrørende udslettelse af skib på grund af  

 ophugning.
 Formular S 7: Attest vedrørende påmærkning (Skibsregistret).
Anmeldelserne udleveres vederlagsfrit ved henvendelse til Skibsregistret,  

 St.
Kongensgade 47,1, 1264 København K., tlf. (01) 11 02 00, eller uden for  

 København til et distriktstoldkammer.
 Enhver ændring i de oplysninger, som er meddelt til skibsregistret om skib  

 og rederi, skal anmeldes til skibsregistret inden 30 dage efter, at ændringen  

 er sket.
 Anmeldelse af forlis, ophugning eller salg til ikke-dansk ejer skal dog  

 ske straks.
 (* 1) se §§ 4 og 44, stk. 1 i lov nr. 93 af 29. marts 1957 om  

 skibsregistrering, som ændret ved lov nr. 206 af 24. maj 1972, og § 4 i  

 handelsministeriets bekendtgørelse nr. 624 af 22. december 1972.
