1. Indledning Højesteret har den 26. maj 1981 truffet afgørelse i en sag vedrørende bl.a  

 godskrivning af indeholdte A-skatter hos en direktør for et aktieselskab.
Sagen, der er refereret i UfR 1981, s. 473, vedrørte en direktør, der var  

 faktisk leder og havde den væsentligste økonomiske interesse i et  

 aktieselskab.
Det blev ikke under sagen fastslået, hvem der ejede  

 aktiekapitalen.
 I forbindelse med selskabets ophør som insolvent nægtede direktoratet - i  

 overensstemmelse med administrativ praksis - at anerkende den indeholdte  

 A-skat i lønudbetalinger til direktøren for restanceperioden frem til ophøret  

 som en skatteberigtigende disposition.
 I dommen fik direktoratet medhold i, at skattemyndighederne med rette  

 havde bortset fra de foretagne posteringer i selskabets regnskab af indeholdt  

 A-skat af lønnen til direktøren, med den begrundelse at direktøren på  

 indeholdelsestidspunktet måtte vide, at der ikke var midler til at dække  

 selskabets forpligtelser til indbetaling af A-skat, og at der heller ikke var  

 udsigt til, at selskabet senere ville kunne dække denne forpligtelse.
2. Nul-stilling Nul-stilling gennemføres ved, at skattevæsenet tilsidesætter den bogførte  

 A-skat med den virkning, at indkomstmodtageren ikke godskrives beløbet i  

 slutopgørelsen.
 Begrundelsen for at tilsidesætte en bogført A-skat er at undgå, at der  

 gennem indeholdelsesreglerne opnås en fyldestgørelse hos skattemyndighederne,  

 som ikke kan opnås i selskabet/boet.
3. Betingelser for nul-stilling 3.1 Den indeholdelsespligtige skal være en virksomhed med begrænset  

 ansvar, typisk et aktie- eller anpartsselskab.
 3.2 Virksomhedens insolvens skal være konstateret ved ophør, konkurs,  

 betalingsstandsning, akkord eller lignende.
 3.3 Den indeholdelsespligtige skal have restance af A-skat vedrørende  

 den/de periode(r), hvor der er sket bogføring af A-skat ved udbetaling af løn  

 til de under pkt. 3.4. nævnte personer.
3.4 Nul-stilling kan kun ske for den person, der har en væsentlig  

 økonomisk interesse i virksomheden, og som disponerer enerådende i  

 virksomhedens anliggender.
Dette gælder tilsvarende, hvor disse  

 forudsætninger samtidig opfyldes af flere personer, ligesom bogført A-skat  

 for de nævnte personers ægtefæller kan nul-stilles.
Det er ikke afgørende, om  

 de pågældende helt eller delvis ejer virksomhedens kapital.
 3.5 Nul-stilling forudsætter, at de pågældende i kraft af deres  

 tilknytning til virksomheden vidste eller burde vide, at der ikke var  

 økonomisk realitet bag de formelle indeholdelser, således at de bogførte  

 A-skatter ikke ville kunne afregnes.
 3.6 spørgsmål om nulstilling af en videre personkreds skal forelægges  

 statsskattekirektoratet.
4. Fremgangsmåden 4.1 Fastsættelse af den A-skat, der nul-stilles Udgangspunktet for fastsættelse af det beløb, der skal nulstilles, er  

 virksomhedens redegørelser for indeholdt A-skat.
Arbejdsgiverkommunen skal indhente oplysning om, hvorvidt der i de for  

 restanceperioden redegjorte månedlige tilsvar indgår bogført A-skat  

 vedrørende personer med den under pkt. 3.4. anførte tilknytning til  

 virksomheden.
Såfremt dette er tilfældet, skal nul-stilling gennemføres.
 4.2 Ændring af redegørelser m.v.
De redegjorte tilsvarsbeløb skal ved redegørelse fra  

 arbejdsgivermyngidheden (blanket A 149) reduceres med de nul-stillede beløb.  

 Disse beløb skal ikke medtages i boanmeldelser eller i en bødeberegning i  

 forbindelse med en eventuel indberetning af straffesag for overtrædelse af  

 kildeskattelovens § 74, stk. 1, nr. 2, jf.
SD-cirkulære 1980-45.
4.3 Oplysningssedler Den indkomstmodtager, hvis A-skat er nul-stillet, er principielt  

 skattepligtig af såvel det udbetalte nettobeløb som den bogførte A-skat.
På  

 oplysningssedlen (blanket S 74) skal det samlede beløb anføres som A-indkomst  

 under pkt. 13. Den nul-stillede A-skat må ikke indgå under pkt. 15.
4.4 Opkrævning Nul-stillede beløb skal altid reguleres over slutopgørelsen, og eventuelt  

 opkræves som restskat.
Beløbet må ikke opkræves efter kildeskattelovens § 68.
4.5 Opgørelse af den skattepligtige indkomst Det nul-stillede beløb kan af indkomstmodtageren anmeldes som en fordring  

 i et eventuelt bo.
 Indkomstmodtageren kan ved opgørelsen af sin skattepligtige indkomst  

 fradrage et eventuelt tab, hvis fordringen ikke opnår fuld dækning i boet.  

 Fradraget vil kunne opnås allerede for det indkomstår, nul-stillingen  

 vedrører, såfremt indkomstmodtageren over for ligningsmyndigheden  

 sandsynliggør størrelsen af sit tab.
4.6 Arbejdsgiverkommunen skal underrette indkomstmodtageren om  

 nul-stillingen og begrundelsen for denne.
Det skal over for  

 indkomstmodtageren oplyses, at afgørelsen om nul-stilling kan påklages til  

 statsskattedirektoratet.
 Indkomstmodtagerens slutligningskommune skal orienteres om nul-stillingen  

 ved fremsendelse af kopi af underretningen til indkomstmodtageren samt  

 eventuelle andre relevante oplysninger.
Statsskattedirektoratet, den. 4. juni 1982 Hans Westerberg / Birthe Holm Ingen.
