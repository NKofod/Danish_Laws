Skattefri spaltning i forlængelse af skattefri aktieombygning - tilladelse  

 med vilkår for at imødegå omgåelse af aktieavancebeskatningslovens § 11 Told- og  

 Skattestyrelsen blev anmodet om tilladelse til i umiddelbar forlængelse af en  

 skattefri aktieombytning, at ophørsspalte det nystiftede holdingselskab H1 i  

 medfør af fusionsskattelovens §§ 15 a og 15 b.
 H1 var ejet af  

 ægteparret M og F, og fungerede - som følge af den forudgående aktieombytning  

 -  

 som holdingselskab for et mellemliggende holdingselskab H2, der ejede de to  

 driftsselskaber D1 og D2.
Oprindelig anmodning Spaltningen af H1  

 agtedes oprindeligt gennemført derved, at selskabets aktiver og passiver blev  

 overdraget til tre nystiftede holdingselskaber, B1, B2 og MF.
I forbindelse  

 med  

 spaltningen ville B1 og B2 hver tildeles 20% af anparterne i H2, mens MF  

 ville  

 overdrages de resterende 60% samt øvrige aktiver og passiver.
Det var  

 herefter  

 tanken, at anparterne i B1 og B2 skulle overdrages til M og F´s 4 børn i  

 medfør  

 af aktieavancebeskatningslovens § 11.
 Told- og  

 Skattestyrelsen imødekom anmodningen om skattefri spaltning af H1, idet  

 Styrelsen dog samtidig gjorde opmærksom på, at idet B1 og B2 kun besad 20% af  

 anparterne i H2, ville selskaberne formentlig ikke efterfølgende kunne  

 successionsoverdrages til børnene, som følge af den såkaldte pengetanksregel  

 i  

 aktieavancebeskatningslovens § 11, stk. 1, nr. 4, jf. stk. 9.
Ny anmodning På baggrund af  

 ovennævnte ændrede repræsentanten anmodningen således, at spaltningen af H1 i  

 stedet gennemførtes til to nye holdingselskaber, B1 og MF.
 Fordelingen af  

 aktiver og passiver ville ske således, at B1 blev overdraget 40% af  

 anparterne  

 i H2, mens MF blev overdraget de resterende 60% samt øvrige aktiver og  

 passiver.
 I forlængelse af  

 spaltningen skulle anparterne i B1 overdrages til de 4 børn i medfør af  

 aktieavancebeskatningslovens § 11.
 Såvel den stedlige  

 told- og skatteregion, som Told- og Skattestyrelsen fandt, at anmodningen  

 kunne  

 imødekommes, med vilkår om, at børnene hver især ville opnå 15% af  

 stemmeværdien af H2, og dermed indirekte 15% af stemmerne i de underliggende  

 driftsselskaber, D1 og D2.
Derved var henset  

 til, at det af forarbejderne til aktieavancebeskatningslovens § 11 fremgår,  

 at  

 bestemmelsen er tiltænkt generationsskifte af  

  

 reelle erhvervsvirksomheder,  

  

 og  

 at succession således ikke bør være muligt, hvis der ikke er tale om en reel  

 erhvervsvirksomhed.
Kravet om, at overdragelse i medfør af  

 aktieavancebeskatningslovens § 11 skal udgøre mindst 15% af stemmerne,  

 afspejler  

 ønsket om, at succession alene skal være muligt ved  

  

 egentlige  

 generationsskifter,  

  

 jf. bemærkningerne til lov nr. 763 af 14. december  

 1988.
 Told- og  

 Skattestyrelsen udtalte i tilknytning hertil, at i en situation som den  

 foreliggende, hvor en skattefri spaltning muliggør omgåelse af de objektive  

 krav i aktieavancebeskatningslovens § 11, kan en anmodning herom kun  

 imødekommes, hvis der foreligger en fornøden forretningsmæssig begrundelse.
I den konkrete sag  

 var "fremtidigt generationsskifte" angivet som begrundelse for de  

 påtænkte transaktioner.
Rent terminologisk udgør  

 "generationsskifte"  

 jo traditionelt en forretningsmæssig begrundelse i fusionsskattelovens  

 forstand, jf.
TfS 1996.899 DEP, men under henvisning til EF-domstolens krav  

 om  

 konkrete afgørelser, jf. præmis 41 og 42 i Leur-Bloem (C 28/95) - og sagens  

 faktiske forhold i øvrigt - fandt Told- og Skattestyrelsen ikke, at det  

 angivne  

 generationsskifte formål kunne tillægges selvstændig betydning.
Derved var  

 navnlig henset til, at transaktionen medførte omgåelse af anden  

 skattelovgivning, at den ved transaktionen opnåede struktur kun ville  

 opretholdes  

 for en kortvarig periode, og at det reelt var tvivlsomt om  

 generationsskifteplanerne  

 nogensinde vil effektueres i relation til de underliggende driftsaktiviteter.
 Udfra en samlet  

 konkret vurdering var det Told- og Skattestyrelsens vurdering, at formålet  

 med  

 spaltningen af H1 bl.a. var at omgå såvel det objektive 15%-krav i  

 aktieavancebeskatningslovens § 11, som selve formålet hermed, og idet der  

 ikke  

 ansås at foreligge en fornøden forretningsmæssig begrundelse herfor, kunne  

 anmodningen om skattefri spaltning kun imødekommes på vilkår af, at hver af  

 børnene ville opnå 15% direkte eller indirekte stemmeret over anparterne i de  

 underliggende driftsselskaber, ved eventuel efterfølgende  

 successionsoverdragelse.
Told- og  

 Skattestyrelsen anførte afslutningsvis, at såfremt anparterne i B1 blev  

 overdraget til børnene i sameje - hvilket repræsentanten under  

 sagsbehandlingen  

 havde anført som en alternativ mulighed - ville efterfølgende ophør af dette  

 sameje (eksempelvis ved skattefri spaltning) formentlig udløse beskatning,  

 jf.
UfR 1983.318 H.
