 I henhold til § 17, stk. 2, i lov om folkebiblioteker m.v., jfr.  

 lovbekendtgørelse nr. 600 af 9. december 1975 som ændret ved lov nr. 242 af  

 8. juni 1983, fastsættes herved efter forhandling med ministeren for  

 kulturelle anliggender følgende bestemmelser:
I.
Formål og indretning § 1.  Skolebibliotekerne skal inden for folkeskolens  

 formål tjene skolens undervisning og bidrage til den enkelte elevs alsidige  

 udvikling ved at stille bøger og andet egnet materiale til rådighed for  

 undervisningen og fritiden, således at der ydes den nødvendige vejledning ved  

 materialernes benyttelse.
 § 2.  Ved hver selvstændig skole oprettes et  

 skolebibliotek.
 Stk. 2.  Ved skoler, der er henlagt under en anden  

 skoles ledelse, bør der normalt udstationeres depoter fra skolebiblioteket.
 Stk. 3.  Ved amtskommunale folkeskoler, hvor der ydes  

 specialundervisning i henhold til folkeskolelovens § 19, stk. 2, oprettes der  

 skolebiblioteker i det omfang, der er behov herfor.
 Stk. 4.  I kommuner med flere skolebiblioteker kan der  

 oprettes en fællessamling, hvorfra alle kommunens folkeskoler kan låne  

 materialer, klassesæt m.v.
 § 3.  Skolebiblioteket omfatter de af skolens  

 materialer, der katalogiseres efter et fælles system.
 Stk. 2.  I skolebiblioteket indgår efter skolens behov  

 blandt andet:
en håndbogssamling, en udlånssamling, klassesæt og en samling af pædagogisk litteratur og andre værker, der er nødvendige i  

 lærernes daglige arbejde.
 I disse samlinger kan foruden trykte materialer indgå audio-visuelle  

 materialer og andre biblioteksegnede materialer.
 Stk. 3.  Til skolebiblioteket kan knyttes et pædagogisk  

 værksted, hvor der kan ydes lærere teknisk bistand ved fremstillingen af egne  

 undervisningsmidler.
§ 4.  Skolebibliotekets materialebestand skal være  

 alsidigt sammensat.
Samlingerne af trykte materialer skal bestå af lødig fag-  

 og skønlitteratur, der er egnet til børn og unge.
Tilsvarende gælder for  

 andre materialer.
 § 5.  Skolebibliotekslokalerne skal med hensyn til  

 størrelse, beliggenhed, montering og øvrige udstyr svare til den pågældende  

 skoles behov.
II.
Skolebibliotekernes virksomhed § 6.  Skolenævnet godkender efter indstilling fra  

 lærerrådet anskaffelse af materialer til skolebiblioteket.
 § 7.  Materialer udstyres efter deres art med  

 indbinding, emballering eller opbevaringsmateriel.
 Stk. 2.  Materialerne klassificeres og katalogiseres  

 efter samme system, som anvendes af folkebibliotekerne.
 Stk. 3.  Kommunalbestyrelsen beslutter, hvorledes den  

 bibliotekstekniske klargøring finder sted.
§ 8.  Til supplering af skolebibliotekets egne  

 samlinger skal materialer søges fremskaffet ved lån fra fællessamlinger, jfr.  

 § 2, stk. 4, amtscentraler eller folkebiblioteker.
Kommunalstyrelsen afgør,  

 om forpligtelsen gælder i tilfælde, hvor en elev med henblik på  

 fritidslæsning ønsker at hjemlåne bøger m.v., som ikke findes i  

 skolebiblioteket.
 § 9.  Eleverne skal have adgang til under fornøden  

 vejledning at hjemlåne bøger fra skolebiblioteket.
§ 10.  Hjemlån af bøger m.v. noteres, så det fremgår,  

 hvornår og til hvem lånet har fundet sted.
Tilsvarende kan der efter nærmere  

 bestemmelser ske notering af andre udlån.
 § 11.  Eleverne skal indføres i biblioteks- og  

 materialekundskab, herunder orienteres om folkebibliotekets virksomhed.  

 Undervisningen bør tilrettelægges efter de forskellige klassetrins behov.
III.
Samarbejdet med folkebiblioteket § 12.  Skolebibliotekerne samarbejder med  

 folkebiblioteket bl.a. med henblik på gensidig information om  

 materialeanskaffelser og eventuel koordinering af materialevalget.  

 Kommunalbestyrelsen træffer nærmere beslutning om samarbejdets form og  

 indhold.
 Stk. 2.  Ved en fælles udlånssamling for  

 folkebiblioteket og skolebiblioteket må udlån formidlet af skolebiblioteket  

 kun omfatte materialer, der er godkendt af skolenævnet efter indstilling fra  

 lærerrådet, jfr. § 6.
IV.
Andre bestemmelser § 13.  Den daglige ledelse af skolebiblioteket  

 varetages af en skolebibliotekar under ansvar over for skolens leder.
Stk. 2.  Skolebibliotekaren, der tillige skal gøre  

 tjeneste som lærer ved vedkommende skole, udpeges af skolekommissionen - i  

 København skoledirektøren - efter indstilling fra skolens leder.
Tilsvarende  

 gælder med hensyn til en eventuel assisterende skolebibliotekar.  

 Skolelederens indstilling foretages på grundlag af internt opslag blandt  

 skolens lærere eller efter skolekommissionens bestemmelser efter opslag på  

 kommunens skoler. Ønskes hvervet besat i forbindelse med besættelse af en  

 ledig lærerstilling, kan det opslås ledigt sammen med denne.
Stk. 3.  Skolebibliotekarerne skal have gennemgået eller  

 forpligte sig til snarest muligt at gennemgå uddannelsen til skolebibliotekar  

 på Danmarks Lærerhøjskole.
Lærere, der har virket som skolebibliotekarer før  

 1. april 1965, er dog ikke forpligtet til at gennemgå uddannelsen.
§ 14.  I kommuner med flere skoler kan en af  

 skolebibliotekarerne efter de kommunale skolemyndigheders bestemmelse virke  

 som ledende skolebibliotekar og som sådan varetage funktioner med hensyn til  

 den fælles ledelse af kommunens skolebiblioteker.
Den ledende  

 skolebibliotekar udpeges af skolekommissionen efter opslag på kommunens  

 skoler.
I større kommuner kan den ledende skolebibliotekar ansættes i en  

 stilling som skolekonsulent for skolebiblioteksvirksomhed i henhold til  

 bestemmelserne om normering af tjenestemænd i folkeskolen.
Ved Københavns  

 kommunale skolevæsen ansættes en skolebiblioteksinspektør, der uden at være  

 skolebibliotekar fører tilsyn med kommunens skolebiblioteker.
 § 15.  I skoleplanen optages bestemmelser om:
 § 16.  I undervisningsplanen optages bestemmelser om:
 § 17.  Ministeren for kulturelle anliggender kan efter  

 forhandling med undervisningsministeren yde tilskud af dispositionssummen i  

 henhold til § 19 a i lov om folkebiblioteker m.v. til delvis dækning af  

 udgifter til udbygning af skolebiblioteker, hvis materialebestand og inventar  

 ligger væsentligt under den almindelige standard.
 § 18.  Bekendtgørelsen træder i kraft den 1. september  

 1984.
 Stk. 2.  Samtidig ophæves bekendtgørelse nr. 178 af 21.  

 maj 1965 om skolebiblioteker i folkeskolen, cirkulære nr. 11 af 26. januar  

 1966 om nedsættelse af skolebiblioteksudvalg, cirkulære nr. 91 af 14. april  

 1970 om anskaffelse af audio-visuelle hjælpemidler til skolebiblioteker i  

 folkeskolen og cirkulære nr. 190 af 3. september 1974 om tilskud til  

 anskaffelse af klassesæt til skolebiblioteker i folkeskolen.
