 Lovgrundlag: Rådets forordning nr. 3699/93 om kriterier og betingelser for  

 EF-strukturinterventioner inden for fiskeri, akvakultur m.m. og  

 bekendtgørelse nr. ....
1. FORMÅL MED TILSKUDSORDNINGEN Formålet med ordningen er, at forbedre fiskeflådens rentabilitet og  

 udnyttelse af råvarerne.
2. MÅLGRUPPE Tilskud ydes kun til fartøjsejere, der er registreret som erhvervsfiskere  

 i overensstemmelse med bestemmelserne i Saltvandsfiskerilovens § 3. I  

 tilfælde, hvor fartøjet er ejet af et selskab, er det en forudsætning for  

 behandling af ansøgningen, at selskabet er registreret af Ministeriet for  

 Fødevarer, Landbrug og Fiskeri som berettiget til at drive erhvervsmæssigt  

 fiskeri.
Kopi af Ministeriet for Fødevarer, Landbrug og Fiskeris godkendelse  

 skal vedlægges som bilag til ansøgningen.
3. TRANCHER Afgørelse af tilskudssager træffes hvert kvartal inden for fire trancher,  

 der udløber hhv. den 1. februar, 1. maj, 1. august og 1. november. Årets  

 bevilling opdeles tilsvarende.
På grund af den manglende vedtagelse af det  

 flerårige udviklingsprogram for fiskeflåden, overføres bevillingen for første  

 tranche til anden tranche.
Ansøgninger skal være Strukturdirektoratet i hænde  

 senest 4 uger før en tranches udløb for at kunne modtage afgørelse ved tranchens  

 udløb.
Tilskudsberettigede ansøgninger, der ikke modtager tilskud i forbindelse  

 med afslutning af en tranche, overføres til næste tranche, hvor de indgår på  

 lige fod med nye ansøgninger.
Prioritering inden for den enkelte tranche sker  

 således, at yngre fartøjer har fortrin frem for ældre fartøjer.
Overførsel  

 til næste tranche kan kun ske en gang.
Såfremt en ansøgning ikke opnår  

 tilsagn om tilskud i to på hinanden følgende trancher, gives afslag.
4. TILSKUDSBERETTIGEDE INVESTERINGER Der kan ydes tilskud til innovative, materielle investeringer, der gælder  

 følgende:
Investeringer, der er opført på den vedlagte positivliste, vil umiddelbart  

 kunne godkendes.
Andre investeringstyper vil blive individuelt vurderet.
Der  

 kan gives tilskud til projekteringsomkostninger, der er direkte relateret til  

 det konkrete projekt.
5. IKKE TILSKUDSBERETTIGEDE OMKOSTNINGER - brugt eller renoveret udstyr, - eget arbejde, - advokat/revisor, - finansieringsomkostninger.
 Der ydes ikke tilskud til investeringer i fartøjer, der har modtaget  

 tilskud til nybygning inden for de 5 år, der går forud for ansøgning om  

 tilskud til modernisering.
 Arbejdsomkostninger reduceres forholdsmæssigt i projekter, der indeholder  

 både tilskudsberettigede og ikke tilskudsberettigede investeringer.
 Tilbagekøbsværdi af brugt udstyr samt udbetalt forsikring i forbindelse  

 med havari fratrækkes tilskudsgrundlaget.
6. MINIMUMSINVESTERING Minimumsinvesteringen er, som det fremgår af tabel 1, afhængig af  

 fartøjets længde overalt:
Tabel 1 7. MAKSIMALE INVESTERINGSBELØB For alle fartøjer gælder, at den samlede tilskudsberettigede projektsum  

 fra den 1. januar 1997 frem til den 31. december 1999 ikke må overstige de  

 satser, der fremgår af tabel 2 og 3. Beløbene revideres årligt den 1. januar  

 efter den officielle ECU-kurs.
Satserne gælder for fartøjer på 15 år.
For fartøjer under 15 år forhøjes  

 satsen med 1,5% af basissatsen pr. år under 15 år.
For fartøjer over 15 år  

 nedsættes satsen med 1,5% af basissatsen pr. år over 15 år.
Tabel 2 Eksempler:
Et stålfartøj på 200 GT kan maksimalt afholde tilskudsberettigede  

 udgifter for kr. 974.194 + (kr. 13.207 x 200 GT) = Kr. 3.615.594 i alt.
Er  

 fartøjet f.eks. fra 1986 (11 år) lægges 6 % (4 år x 1,5 %) dvs. kr. 216.936  

 til ovennævnte beløb.
Maksimal tilskudsberettiget investeringssum bliver da  

 for fartøjet kr. 3.832.530 . Maksimalt tilskud er 30 % af dette beløb,  

 kr. 1.149.759.
Et træfartøj på 30 BRT kan maksimalt afholde tilskudsberettigede  

 udgifter for kr. 113.498 + (kr. 20.430 x 30 BRT) = Kr. 726.398 i alt.
Er  

 fartøjet f.eks. fra 1970 (27 år) fratrækkes 18 % (12 år x 1,5 %) dvs. kr.  

 130.752 ovennævnte beløb.
Maksimal tilskudsberettiget investeringssum bliver  

 da for fartøjet kr. 595.646 . Maksimalt tilskud er 30 % af dette  

 beløb, kr. 178.694.
8. KRAV TIL FARTØJET Der ydes kun tilskud til fartøjer, der er under 30 år gamle.
Dette gælder  

 dog ikke for investeringer, der foretages med henblik på at forbedre arbejds-  

 og sikkerhedsforholdene eller investeringer i udstyr til fiskerikontrol  

 ombord.
 Fartøjet skal på ansøgningstidspunktet være opført i Ministeriet for  

 Fødevarer, Landbrug og Fiskeris register over fartøjer i ansøgers navn.
9. TILSKUDSSATSER Til godkendte projekter ydes tilskud på 25% af de tilskudsberettigede  

 omkostninger fra Europa-Kommissionen og 5% fra Strukturdirektoratet .
 Mindst 60% af de tilskudsberettigede omkostninger skal finansieres af  

 private midler.
10. PÅBEGYNDELSE OG FÆRDIGGØRELSE AF PROJEKTET Projektet må først påbegyndes, når Strukturdirektoratet har modtaget  

 ansøgningen og bekræftet modtagelsen.
Såfremt ansøgningen er ufyldestgørende  

 udfyldt, returneres den, og projektet kan først påbegyndes, når  

 Strukturdirektoratet har bekræftet modtagelsen af en korrekt udfyldt  

 ansøgning.
Det er dog tilladt at indkøbe udstyr eller udbetale forskud til  

 leverandører.
Indkøbt udstyr må under ingen omstændigheder  

 installeres/monteres eller ibrugtages inden den officielle modtagelsesdato  

 (da ansøger har bevisbyrden, anbefales det denne, hvis der i projektet er  

 udbetalt forskud, eller hvis der indgår tidligt indkøbt udstyr, at den  

 stedlige fiskerikontrol skriftligt bekræfter overfor Strukturdirektoratet, at  

 projektet ikke er påbegyndt før den godkendte påbegyndelsesdato).
11. KRAV TIL DOKUMENTATION Alle leverandører, herunder underleverandører skal angives i ansøgningen.
 Ved totalentreprise skal tilbud indeholde en specifikation af prisen for  

 hvert arbejde.
12. PROJEKTÆNDRINGER Ændringer af projektet kan medføre, at tilskudsmuligheden bortfalder.
Alle  

 ændringer i projektets dformning, ejerforhold og leverandører mv. skal derfor  

 meddeles Strukturdirektoratet, og må ikke iværksættes, før godkendelse af  

 ændringen foreligger.
 Efter afgivelse af tilsagn om tilskud kan projektændringer ikke godkendes.
 Projektet skal afsluttes senest 1 år efter, at Strukturdirektoratet har  

 meddelt tilsagn om tilskud, og regnskab for projektet skal være  

 Strukturdirektoratet i hænde senest 6 måneder efter færdiggørelsen af  

 projektet.
13. ØVRIGE BETINGELSER - Alle moderniseringsarbejder skal udføres i en EU-medlemsstat.
- Fiskefartøjer, der har modtaget EU-tilskud til modernisering, må i et  

 tidsrum af 5 år regnet fra den dato moderniseringsarbejdet er afsluttet - ikke sælges uden for Fællesskabet, - ikke anvendes til andre formål end erhvervsfiskeri, - ikke ophøre med at fiske - og skal i første række drive fiskeri med henblik på forsyning af EUs  

 marked.
 Hvis ovennævnte betingelser ikke opfyldes, bortfalder tilskud helt eller  

 delvis og skal tilbagebetales.
14. INDSENDELSE AF ANSØGNING Ansøgningsformular kan rekvireres fra Strukturdirektoratet, Toldbodgade  

 29, 1953 København K., tlf.: 33 63 73 00 eller den stedlige fiskerikontrol.
 Ansøgning med bilag og samtlige tilbud stiles til Strukturdirektoratet og  

 indsendes i to eksemplarer til den stedlige fiskerikontrol.
 Skemaet skal underskrives af ansøger.
 15. KONTROLFORANSTALTNINGER MV.
a.
Ansøgere om støtte og tilskudsmodtagerne skal efter anmodning give  

 Strukturdirektoratet alle oplysninger, dokumenter, regnskaber mv. der kræves  

 for at godtgøre, at de af Strukturdirektoratet eller Europa-Kommissionen  

 fastsatte vilkår for tilsagn om eller udbetaling af tilskud er opfyldt.
b.
Strukturdirektoratet kan kræve ovennævnte oplysninger bekræftet af en  

 statsautoriseret eller registreret revisor.
c.
Ansøgere og tilskudsmodtagere skal på forlangende give  

 Strukturdirektoratet adgang til virksomheden, fartøjet mv. for at kontrollere  

 projekter, hvortil der ansøges om tilskud, eller som har modtaget tilskud.
d.
Såfremt der lægges hindringer i vejen for kontrollen, eller oplysninger  

 ikke gives på forlangende, afslås ansøgningen, og i de tilfælde, hvor  

 udbetaling af tilskud er sket, kan tilskuddet i sin helhed kræves  

 tilbagebetalt.
 Strukturdirektoratet og Europa-Kommissionen kan bestemme, at tilsagn om  

 tilskud helt eller delvis bortfalder, eller udbetalt tilskud helt eller  

 delvis skal tilbagebetales hvis:
 - Ansøger har givet urigtige eller vildledende oplysninger, eller har  

 fortiet oplysninger af betydning for afgørelsen om tilsagn om tilskud.
 - Projektet viser sig at lide af væsentlige tekniske fejl eller mangler.
 - De stillede betingelser for tilsagn eller udbetaling af tilskud ikke  

 opfyldes.
