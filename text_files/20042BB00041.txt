Fremsat den 30. marts 2005 af Anne‑Marie Meldgaard (S),  

 Lotte Bundsgaard  

 (S),  

 Morten  

 Bødskov  

 (S)  

 og Karen J.
Klint  

 (S) Forslag til folketingsbeslutning om  

 en videregående teologisk uddannelse i islam som akademisk grundlag for  

 varetagelse  

 af religiøs embedsvirksomhed i muslimske trossamfund Folketinget pålægger regeringen i løbet af 2005 at komme med  

 forslag til oprettelse af en særlig videregående teologisk uddannelse i islam  

 med henblik på at skabe et akademisk grundlag for varetagelse af særlige  

 religiøse embeder i muslimske trossamfund.
Uddannelsen skal gøre det muligt  

 for  

 herboende muslimer at få en uddannelse i islam, der både lever op til de  

 unges  

 forventninger om at tilegne sig og fortolke den teologiske viden om islam og  

 giver  

 dem bedre mulighed for at leve et religiøst orienteret liv uden at komme i  

 modstrid med et sekulariseret samfunds øvrige forhold.
Målet er, at  

 uddannelsen  

 skal være så teologisk velfunderet, at imamer og andre islamiske religiøse  

 ledere rekrutteres herfra.
Bemærkninger til forslaget Beslutningsforslaget er en  

 stort set uændret genfremsættelse af beslutningsforslag nr.
B 122  

 fra  

 folketingsåret 2004-05, 1. samling (se Folketingstidende 2004-05, 1.  

 samling, tillæg A side 4827 og 4829).
Forslaget følger endvidere den linje, som blev lagt i beslutningsforslag  

 nr.
B 180 fra folketingsåret 2003-2004, forslag til folketingsbeslutning om  

 et  

 særligt introduktionsprogram for udlændinge med religiøs embedsvirksomhed,  

 jf.  

 Folketingstidende 2003-04, forhandlingerne side 9347 og 11468, tillæg A side  

 7914 og 7916 og tillæg B side 1743.
 Forslaget skal ses i forlængelse af Socialdemokratiets  

 integrationsudspil »Ret og pligt til aktivt medborgerskab« (2003). Heri slår  

 Socialdemokratiet  

 fast, at Socialdemokratiet ønsker en vellykket integration for alle, der har  

 lovligt  

 ærinde og ophold i Danmark, ved at give dem et tilbud om at blive aktive  

 medborgere i det danske samfund på det eksisterende demokratiske grundlag.
Samtidig ønsker Socialdemokratiet, at religiøse forkyndere i  

 højere grad rekrutteres i Danmark og fungerer som formidlere af deres  

 religion  

 i en dansk kontekst og medvirker til integrationen.
Det kræver, at  

 uddannelsen  

 finder sted i Danmark og tager udgangspunkt i en dansk akademisk tradition.
Danmark har i de seneste år oplevet en værdimæssig opsplitning.
Grupper  

 af etniske minoriteter bibeholder  eller styrker oven i købet  i  

 enkelte  

 tilfælde et værdisæt, som ikke er i overensstemmelse med vestlige,  

 demokratiske  

 værdier.
Disse grupper har søgt fællesskab i deres religion, et fællesskab,  

 hvor de islamiske forkyndere i enkelte tilfælde har bidraget til den  

 kulturelle  

 opsplitning af Danmark.
Socialdemokratiet ønsker ikke, at grupper, som ikke  

 respekterer demokratiske værdier, skal have frit spil.
For at støtte de  

 kræfter,  

 der vil den gode integration, er Socialdemokratiet overbevist om at der skal  

 gives nye uddannelsesmæssige muligheder for at tilegne sig en teologisk viden  

 om islam.
Socialdemokratiet har længe været opmærksomt på denne kulturmæssige  

 opsplitning, som også var et af omdrejningspunkterne for  

 integrationsudspillet »Ret  

 og pligt til aktivt medborgerskab« fra 2003. Socialdemokratiet ønsker ikke at  

 assimilere herboende muslimer med anden kulturel baggrund end dansk kultur,  

 men  

 demokrati, frihed og lighed er grundlæggende værdier i det danske samfund,  

 som  

 skal respekteres.
Derfor er det vigtigt, at de islamiske forkyndere formår at  

 tolke islam ind i en vestlig kontekst, hvor netop disse værdier er gældende.  

 En  

 videregående dansk teologisk uddannelse som akademisk grundlag for islamiske  

 forkyndere vil gøre det muligt for de religiøse forkyndere at formidle islam  

 som en sekulariseret religion og styrke integrationen.
Forkynderne kan dermed  

 bedre hjælpe unge muslimske indvandre til en tilværelse, hvor religion og  

 samfundsliv  

 harmonerer.
Ifølge de islamiske  

 religiøse forkyndere, der virker i dag, er der store forskelle både på deres  

 uddannelse  

 og på deres rolle som forkyndere.
Nogle har en ret begrænset uddannelse og  

 funktion, hvor deres primære rolle som forkyndere er at lede fredagsbønnen.  

 Disse indgår sjældent i en dybere rådgivning af de enkelte familier, men de  

 medvirker naturligvis ved det, der sker under hele handlingen om fredagen.
Andre har uddannelser fra  

 andre lande og har et dybere indblik i selve forkyndelsen af islam og dens  

 betydning for de enkelte personer.
Kun få har en universitetsuddannelse i  

 islam, og der findes i dagens Danmark ikke nogen videregående teologisk  

 uddannelse i islam.
 Forslaget skal også ses i relation til »Regeringens vision og  

 strategier for bedre integration«, juni 2003, hvoraf det fremgår:
»Initiativ 56:  

 Regeringen vil opfordre trossamfundene i Danmark til at drøfte med de  

 relevante  

 universiteter, om det danske samfund i højere grad selv bør søge at  

 imødekomme  

 efterspørgslen efter kvalificerede præster i de større trossamfund her i  

 landet.
Formålet kunne blandt andet være at undgå, at menigheder vejledes af  

 ukvalificerede præster eller præster med ringe kendskab til det danske  

 samfund.« Det er Socialdemokratiets  

 holdning, at en uddannelse, der tager afsæt i dansk akademisk tradition, vil  

 bidrage til, at islamiske trossamfund fremover vejledes af teologisk  

 velkvalificerede imamer med kendskab til det danske samfund.
 På baggrund af initiativ 56  

 og positive tilkendegivelser i medierne fra forhenværende  

 integrationsminister  

 Bertel Haarder forventer Socialdemokraterne, at regeringen vil medvirke til  

 at  

 anvise finansiering af forslaget.
Skriftlig fremsættelse Anne-Marie Meldgaard  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en videregående teologisk uddannelse i islam som  

 akademisk grundlag for varetagelse af religiøs embedsvirksomhed i muslimske  

 trossamfund.
(Beslutningsforslag nr.
B 41).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
