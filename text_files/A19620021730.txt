 VI FREDERIK DEN NIENDE, Af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt: Folketinget har vedtaget og Vi ved  

 Vort samtykke stadfæstet følgende lov:
§ 1.  Erhvervsarkivet er statens erhvervshistoriske  

 arkiv.
Det overtager ved stiftelsen den selvejende institution  

 Erhvervsarkivet.
 Stk. 2.  Arkivets opgave er at modtage arkivalier fra  

 erhvervslivets organisationer og virksomheder og fra enkeltpersoner med  

 tilknytning til det økonomiske liv, at stille sådanne arkivalier til rådighed  

 for den historiske forskning og selvstændigt at gennemføre  

 forskningsarbejder.
 Stk. 3.  Ministeren for kulturelle anliggender  

 bemyndiges til at fastsætte nærmere bestemmelser om erhvervsarkivets  

 virksomhed.
§ 2.  Erhvervsarkivet ledes af en bestyrelse,  

 bestående af rigsarkivaren samt af 2 repræsentanter for erhvervslivet og 2  

 repræsentanter for universiteterne.
De 4 sidstnævnte udnævnes af ministeren  

 for kulturelle anliggender for 3 år ad gangen.
Ministeren kan efter  

 indstilling fra bestyrelsen supplere den med yderligere 2 medlemmer.
Stk. 2.  Den daglige ledelse af arkivet, varetages af en  

 overarkivar, der tillige har ansvaret for forskningsarbejdet.
Han deltager i  

 bestyrelsens møder, men har ikke stemmeret.
 § 3.  De for arkivets etablering og drift nødvendige  

 statsbevillinger bevilges ved finanslov eller tillægsbevillingslov.
 Stk. 2.  Til løsning af særlige opgaver og til forøgelse  

 af forskningsfondets kapital, jfr. § 4, kan arkivet søge tilvejebragt midler  

 fra kommuner, organisationer og private.
§ 4.  Den kapital, der ved ovetagelsen ejes af den  

 selvejende institution Erhvervsarkivet, danner grundkapitalen i en fond,  

 »Erhvervsarkivets forskningsfond«, som anvendes til fremme af  

 erhvervshistorisk forskning i tilknytning til arkivet.
For fonden udarbejdes  

 en fundats, som forsynes med kgl. konfirmation ad mandatum gennem ministeriet  

 for kulturelle anliggender.
 § 5.  Denne lov træder i kraft den 1. oktober 1962.
 Givet på Christiansborg Slot, den 16.  

 juni 1962.
 Under Vor Kongelige Hånd og Segl.
 Frederik R.
/Jul.
Bomholt.
