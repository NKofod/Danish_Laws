 Bekendtgørelse om behandlingen af krav fra dømte og  

 varetægtsarrestanter om erstatning i anledning af uforskyldte indgreb under  

 fuldbyrdelse af straf m.v.
 I medfør af § 109 i lov om fuldbyrdelse af straf m.v., jf.  

 lovbekendtgørelse nr. 207 af 18. marts 2005 og § 776, 1. pkt., i lov om  

 rettens  

 pleje, jf. lovbekendtgørelse nr. 910 af 27. september 2005, fastsættes:
 § 1.  

  

 Afgørelse af krav om erstatning i anledning af uforskyldte indgreb under  

 fuldbyrdelse af straf m.v. træffes efter reglerne i straffuldbyrdelseslovens  

 §§  

 106-107 af Justitsministeriet, Direktoratet for Kriminalforsorgen.
Stk. 2.  

  

 Krav om  

 erstatning, som fremsættes over for en af kriminalforsorgens institutioner  

 eller afdelinger, skal hurtigst muligt sendes videre til Justitsministeriet,  

 Direktoratet for Kriminalforsorgen.
Institutionen eller afdelingen fremsender  

 samtidig de sagsakter m.v. om det pågældende indgreb, som de er i besiddelse  

 af.
 Stk. 3.  

  

 Skal der  

 foretages fradrag i straffetiden som nævnt i straffuldbyrdelseslovens § 18,  

 stk. 3, kan afgørelse om erstatningens størrelse først træffes, når  

 omberegningen af straffetiden er foretaget i overensstemmelse med  

 strafberegningsbekendtgørelsens § 7.
 § 2.  

  

 Spørgsmål om erstatning til varetægtsarrestanter i anledning af strafferetlig  

 forfølgning behandles efter retsplejelovens kapitel 93 a.
 Stk. 2.  

  

 Alle spørgsmål  

 om erstatning til varetægtsarrestanter, jf. stk. 1, forelægges  

 Justitsministeriet, Direktoratet for Kriminalforsorgen, til videre  

 foranstaltning.
 § 3.  

  

 Bekendtgørelsen træder i kraft dagen efter offentliggørelsen i Lovtidende.
 Stk. 2.  

  

 Bekendtgørelse  

 nr. 498 af 17. juni 2005 om behandlingen af krav fra dømte om erstatning i  

 anledning af uforskyldte indgreb under fuldbyrdelse af straf m.v. ophæves.
