Resumé  



  

 En nabo klagede over at en kommune havde givet tilladelse til at lave en  

 tilbygning til et sommerhus.
Sagen havde været behandlet i kommunens udvalg  

 for  

 teknik og miljø, og et af udvalgets medlemmer der var fætter til ejeren af  

 sommerhuset, havde deltaget i behandlingen af sagen.
Medlemmet havde desuden  

 lejlighedsvis brugt sommerhuset i forbindelse med helligdage mv.
Statsamtet mente at udvalgsmedlemmet var inhabil og derfor ikke  

 burde have deltaget i sagens behandling.
Statsamtet mente dog ikke at  

 afgørelsen var ugyldig.
Ombudsmanden udtalte at han var enig med statsamtet i at  

 udvalgsmedlemmet var inhabil.
Ombudsmanden udtalte imidlertid at statsamtet  

 inden det traf afgørelse, burde have søgt at fremskaffe nærmere oplysninger  

 om  

 udvalgsmedlemmets rolle under drøftelserne i udvalget.
Selv om medlemmets stemme ikke havde været udslaggivende og han  

 ikke var formand for udvalget, kunne det ikke udelukkes at han havde haft en  

 afgørende indflydelse på beslutningen.
Sommerhusejeren havde haft mulighed  

 for  

 at få kendskab til at fætteren medvirkede ved sagens behandling, og det kunne  

 derfor ikke tillægges afgørende betydning at der var tale om en for ejeren  

 begunstigende forvaltningsakt.
Inhabiliteten måtte føre til at afgørelsen var  

 ugyldig, og det havde været rigtigst om statsamtet havde annulleret  

 afgørelsen.  

 Da spørgsmålet dog ikke var aldeles utvivlsomt, formulerede ombudsmanden ikke  

 sin opfattelse som en kritik, men henstillede at statsamtet genoptog sagen.  

 (J.nr. 1999-2065-160).
Tilladelse til tilbygning på sommerhus.
Inhabilitet Det fremgik af sagen at  

 Otterup Kommunes udvalg for teknik og miljø den 16. juni 1997 tiltrådte en  

 indstilling fra teknisk forvaltning om at give As nabo, N, dispensation  

 til at  

 udføre en tilbygning til sommerhuset på ejendommen matr.nr. (...), X-by.
I brev af 21. juni 1997  

 klagede A til Fyns Statsamt.
A anførte bl.a. at det tilladte høje byggeri mod  

 stranden ville afskære As udsigt.
 Kommunen gav byggetilladelse  

 den 14. august 1997, og A klagede ligeledes over denne.
A sendte i brev af 20.  

 januar 1998 yderligere bemærkninger til statsamtet.
A anførte bl.a. følgende:
 Med min klage af 29. august  

 1997 fulgte brev af 21. s.m. fra (T), han har oplyst mig om, at det daværende  

 kommunalbestyrelsesmedlem, som jeg forstod, ( ) hr. (M), har rettet  

 henvendelse  

 til ham bl.a. i forbindelse med nærværende sag, og påvirket ham til at  

 tilbagekalde sin protest af 21. august mod byggeriet, idet (N) forinden havde  

 rettet henvendelse til (T) og bl.a. sagt, at han derfra havde fået at vide,  

 at  

 kommunens byggetilladelse ikke vil blive tilbagekaldt uanset protesten.
Det beskæmmende er,  det  

 pågældende kommunalbestyrelsesmedlem er i familie med (N), vistnok en fætter  

 i  

 et nært venskabsforhold, i al fald ses de i sommerhuset sammen  at  

 dette  

 kommunalbestyrelsesmedlem er med i det udvalg, der gav dispensation og  

 meddelte  

 byggetilladelse. I brev af 23. april 1998 til  

 statsamtet udtalte Otterup Kommune bl.a. følgende:
 Det skal i den forbindelse  

 oplyses, at man efter en drøftelse med kommunalbestyrelsesmedlem (M) må  

 konstatere, at pågældende medlem har deltaget i ovennævnte sagsbehandling om  

 dispensation selv om han er i familie (fætter) med ansøgeren og lejlighedsvis  

 har anvendt dennes sommerhus.
(M) forklarer, at han på  

 intet tidspunkt har følt sig inhabil i den aktuelle sag, idet sagen er  

 afgjort  

 på samme måde som tilsvarende dispensationsansøgninger  jf. ( ). A kommenterede kommunens  

 udtalelse i brev af 12. maj 1998. A anførte bl.a. at A i 1993 fik afslag på  

 en  

 ansøgning om dispensation til en tilbygning til sit eget hus, og at det  

 nævnte  

 kommunalbestyrelsesmedlem havde været med til at give afslaget.
A bestred  

 derfor at sagen om As nabos dispensation var afgjort på samme måde som  

 tilsvarende sager.
 I statsamtets udtalelse af  

 24. juli 1998 til A var bl.a. anført følgende:
 Efter det oplyste om (M)s  

 slægtskab med Deres nabo og om, at (M) benytter Deres nabos sommerhus, er  

 statsamtet af den opfattelse, at (M) har en sådan interesse i  

 dispensationssagen, at han har været inhabil og derfor ikke burde have  

 deltaget  

 i sagens behandling i Udvalget for Teknik og Miljø.
Statsamtet finder dog, at  

 afgørelsen ikke er ugyldig på grund af (M)s inhabilitet.
Der er herved  

 lagt  

 vægt på, at (M)s stemme ikke har været udslaggivende for sagens udfald  

 i  

 Udvalget for Teknik og Miljø, at udvalget traf beslutning om at tiltræde  

 forvaltningens indstilling, samt at Deres nabo ved kommunens meddelelse af  

 byggetilladelse har modtaget en begunstigende forvaltningsakt. Herefter klagede A til mig.  

 Jeg sendte klagen videre til statsamtet med henblik på at statsamtet gav A en  

 uddybende begrundelse.
I brev af 15. oktober 1998  

 skrev statsamtet til A at udvalget for teknik og miljø på tidspunktet for  

 sagens behandling i udvalget bestod af 5 medlemmer.
Da alle medlemmerne  

 stemte  

 for at meddele dispensationen, havde Ms stemme ikke været udslaggivende  

 for  

 sagens udfald.
 I brev af 6. juli 1999  

 klagede A atter til mig.
Efter udlån og gennemgang af  

 sagens akter bad jeg kommunen og statsamtet om en udtalelse vedrørende  

 inhabilitetsspørgsmålet.
Jeg henviste i den forbindelse til Østre Landsrets  

 dom  

 af 25. januar 1999, optrykt i Ugeskrift for Retsvæsen 1999, s. 689ff.
 I brev af 21. september 2000  

 til statsamtet udtalte kommunen bl.a. følgende:
 Østre Landsrets dom er  

 afsagt den 25. januar 1999 og er på mange måder interessant læsning og man  

 kan  

 derfor ikke udelukke, at afgørelsen i Teknisk Udvalg om  

 dispensationsansøgningen kan medføre ugyldighed af beslutningen, men det skal  

 dog understreges, at udvalgets afgørelse ligger forud for den af Østre  

 Landsret  

 afsagte dom og at hele habilitetsproblematikken igennem de seneste år har  

 været  

 udsat for en markant glidning, hvilket også bør indgå i overvejelserne om  

 gyldigheden af den trufne beslutning.
Det er derfor, at Otterup  

 Kommune vil overlade det til Tilsynsrådet at træffe afgørelse i sagen. Statsamtet udtalte i brev af  

 11. oktober 2000 bl.a. følgende:
Østre Landsrets dom giver  

 ikke statsamtet anledning til at ændre sin opfattelse, at udvalgets afgørelse  

 ikke er ugyldig.
Der er herved, ud over sagernes forskellighed, lagt vægt på,  

 at det omtalte medlem ikke var formand for udvalget, hvorfor en afgørende  

 påvirkning af de øvrige medlemmer ikke er så nærliggende som i dommen fra  

 Østre  

 Landsret.
Endvidere må fremhæves, at der er tale om en begunstigende  

 forvaltningsakt. I brev af 1. november 2000  

 kommenterede A ovennævnte udtalelser.
A fastholdt at inhabiliteten måtte  

 bevirke ugyldighed.
Jeg gav ved brev af 1.  

 november 2001 As nabo, N, lejlighed til at fremkomme med eventuelle  

 bemærkninger til sagen.
Ns advokat anførte i brev af 30. november 2001  

 bl.a.  

 følgende:
 Det bestrides, at der på  

 nogen måde i denne sag er tale om inhabilitet, og/eller at en eventuel  

 inhabilitet har retsvirkninger i form af f.eks. ugyldighed i forhold til  

 forvaltningsakten.
 Parterne ser hinanden ved  

 sjældne lejligheder,  2-3 gange om året.
 Der er ikke tale om, at (M)  

 har lejet, lejer eller på anden måde disponerer over min klients sommerhus.
 Det skal i den forbindelse  

 oplyses, at (M) har eget sommerhus i (X)-by, hvilket ligger få kilometer fra  

 sommerhuset i nærværende sag, ligesom det skal oplyses, (M) privat bor i ( ),  

 hvilket er cirka 3 kilometer fra nærværende sommerhus beliggenhed.
Endelig skal jeg tilføje, at  

 en eventuel inhabilitet hos dette pågældende medlem ikke har været  

 udslagsgivende for beslutningen i Udvalget for Teknik og Miljø, herunder at  

 udvalget alene vedtog en indstilling fra forvaltningen om tilladelse om  

 tilbygning, ligesom pågældende medlem ikke har beklædt formandsposten, og  

 derved  

 eventuelt have udøvet påvirkning af øvrige udvalgsmedlemmer. Ombudsmandens udtalelse Jeg er enig med statsamtet i at (M) var inhabil ved behandlingen af  

 sagen om dispensation til Deres nabo (N), jf. forvaltningslovens § 3, stk. 1,  

 nr. 2 og 5. Spørgsmålet er herefter om afgørelsen som følge af inhabiliteten  

 må anses for ugyldig.
Forvaltningslovens § 3, stk. 3, fastsætter at den der er inhabil i forhold  

 til en sag, ikke må træffe afgørelse, deltage i afgørelsen eller i øvrigt  

 medvirke ved behandlingen af den pågældende sag.
Baggrunden for denne regel  

 er et grundlæggende krav om saglig forvaltning.
Ud fra et ønske om at undgå  

 mistanke om at en myndighedsperson lader sig påvirke af personlige eller  

 andre uvedkommende interesser i sagen, er det således fastsat at man ikke må  

 medvirke ved behandlingen af sager som man har en vis personlig interesse i.
 Der er ikke i forvaltningsloven eller andre bestemmelser taget stilling til  

 hvornår en afgørelse må anses for ugyldig som følge af inhabilitet.  

 Spørgsmålet må derfor besvares på grundlag af  

 almindelige forvaltningsretlige synspunkter om hvorvidt retlige mangler  

 medfører ugyldighed.
 I den foreliggende sag er der tale om speciel inhabilitet, dvs. inhabilitet i  

 forhold til den konkrete sag.
I den forvaltningsretlige teori og praksis antages det at speciel inhabilitet  

 er en væsentlig mangel der som hovedregel må medføre ugyldighed.
Dette gælder  

 også når der er tale om en begunstigende afgørelse.
Jeg henviser til Jens  

 Garde, Carl Aage Nørgaard og Karsten Revsbech, Forvaltningsret,  

 Sagsbehandling, 5. udgave (2001), s. 337f, Steen Rønsholdt, Forvaltningsret  

  retssikkerhed, proces, sagsbehandling (2001), s. 249ff, John Vogter,  

 Forvaltningsloven med kommentarer, 3. udgave (1999), s. 152ff, og Hans  

 Gammeltoft-Hansen mfl., Forvaltningsret (1994), s. 192ff.
 Dette udgangspunkt modificeres dog i visse tilfælde hvor det kan fastslås at  

 inhabiliteten ikke har haft konkret indflydelse på den materielle afgørelses  

 indhold.
 Om afgørelser truffet af et  

 kollegialt organ er bl.a. følgende anført i John Vogter, Forvaltningsloven  

 med  

 kommentarer, 3. udgave (1999), s. 153:
Hvor en afgørelse er  

 truffet af et kollegialt organ, og den inhabiles stemme ikke har været  

 udslagsgivende, kan der, navnlig i tilfælde, hvor andre omstændigheder  

 samtidig  

 taler for ikke at betragte afgørelsen som ugyldig  f.eks. hvis der er  

 tale om  

 en begunstigende forvaltningsakt, som adressaten gennem længere tid har  

 indrettet sig på  være grund til at anlægge en konkret  

 væsentlighedsvurdering. Statsamtet har lagt vægt på at (M)s stemme  

 ikke var udslaggivende, og at han ikke var formand for udvalget, hvorfor en  

 afgørende påvirkning af de øvrige medlemmer ikke var så nærliggende som i den  

 omtalte dom fra Østre Landsret.
Endvidere har statsamtet lagt vægt på at der  

 var tale om en begunstigende forvaltningsakt.
Den nævnte dom vedrørte en  

 sag hvor en kommune udstedte påbud om fjernelse af forurenet kompost fra en  

 landbrugsejendom.
Formanden for teknisk udvalg havde haft et langvarigt  

 intimt  

 forhold til påbudsadressatens hustru.
Selv om der ikke forelå konkrete  

 oplysninger om at formandens deltagelse i sagsbehandlingen havde medført at  

 afgørelsen var blevet påvirket af uvedkommende hensyn, fandtes hans forhold  

 til  

 partens hustru at være egnet til at vække en sådan tvivl om hans upartiskhed  

 at  

 han ansås for inhabil.
Afgørelsen blev herefter kendt ugyldig.
I den omtalte sag var  

 formandens stemme heller ikke udslaggivende.
Der er ingen retspraksis om  

 betydningen af inhabilitet hos et menigt medlem af et kollegialt organ.
Det  

 kan  

 ikke afvises at en formands indflydelse på udfaldet af en sag hyppigt vil  

 være  

 større end et menigt medlems.
Heraf kan dog ikke udledes at et menigt medlems  

 inhabilitet er uden betydning.
Det må efter min opfattelse kræve at der er  

 rimelig sikkerhed for at en afgørende påvirkning fra det inhabile medlem i  

 forbindelse med den forudgående drøftelse i udvalget kan udelukkes.
Der er ikke i den  

 foreliggende sag oplysninger om (M)s rolle under drøftelserne af sagen  

 i  

 udvalget.
På baggrund af oplysningerne i sagen om hans slægtskab med Deres  

 nabo  

 og hans benyttelse af sommerhuset samt oplysningerne om at han skulle have  

 påvirket en anden klager til at tilbagekalde dennes klage, mener jeg  i  

 mangel  

 af oplysninger om det modsatte  ikke at det kan udelukkes at han har  

 haft en  

 afgørende indflydelse på beslutningen.
Det er i denne forbindelse ikke  

 afgørende at udvalget fulgte forvaltningens indstilling.
Den ovenfor omtalte  

 landsretsdom angik en bebyrdende forvaltningsakt.
I den foreliggende sag har  

 statsamtet anført at der er tale om en begunstigende forvaltningsakt.
Som nævnt ovenfor antages  

 det i den forvaltningsretlige teori at speciel inhabilitet som udgangspunkt  

 må  

 føre til ugyldighed også ved begunstigende forvaltningsakter.
Det skyldes det  

 specielle forhold at der ved inhabilitetsspørgsmål som oftest ikke er noget  

 særligt hensyn at tage til den der opnår begunstigelsen, når han selv eller  

 ham  

 nærtstående personer har truffet afgørelsen eller medvirket til den og  

 adressaten har haft mulighed for at få kendskab til dette forhold, jf.
Jens  

 Garde, Carl Aage Nørgaard og Karsten Revsbech, Forvaltningsret,  

 Sagsbehandling,  

 5. udgave (2001), s. 337.
Der er ikke i sagen  

 oplysninger om hvorvidt Deres nabo vidste at hans fætter var medlem af  

 udvalget  

 der traf beslutning i sagen.
Det fremgår heller ikke om statsamtet har gjort  

 sig overvejelser herom.
På det foreliggende grundlag, og da oplysningerne om  

 medlemskab af de kommunale udvalg er offentligt tilgængelige, og Deres nabo  

 har  

 bopæl i Otterup Kommune også om vinteren, finder jeg det ubetænkeligt at  

 lægge  

 til grund at Deres nabo i hvert fald har haft mulighed for at få kendskab  

 hertil.
Jeg må desuden anse det for overvejende sandsynligt at han har været  

 vidende om forholdet.
 På denne baggrund mener jeg  

 ikke at det kan tillægges afgørende betydning at der var tale om en  

 begunstigende forvaltningsakt.
 Sammenfattende er det min  

 opfattelse at inhabiliteten har skabt en sådan usikkerhed om afgørelsens  

 saglighed at det af retssikkerhedsmæssige grunde må føre til at afgørelsen  

 anses for ugyldig.
Jeg ville derfor have anset  

 det for rigtigst om statsamtet havde annulleret kommunens dispensation.
Jeg  

 har  

 gjort statsamtet og kommunen bekendt med min opfattelse.
 Da ugyldighedsspørgsmålet   

 i mangel af udtrykkelige lovregler og klart vejledende domspraksis  vel  

 ikke  

 kan anses for aldeles utvivlsomt, har jeg ikke fuldt tilstrækkeligt grundlag  

 for at formulere min opfattelse som en kritik.
 Det er imidlertid min  

 opfattelse at statsamtet inden det traf afgørelse, burde have søgt at  

 fremskaffe nærmere oplysninger om (M)s rolle under drøftelserne af  

 sagen i  

 udvalget.
