 Under henvisning til hr. dommerens skrivelse af 2. februar 1949 angående  

 forståelsen af justitsministeriets cirkulære nr. 175 af 21. maj 1909 skal man  

 meddele, at den i cirkulærets sidste stykke givne forskrift om, at der bør  

 ske en bemærkning til skifteprotokollen om enhver indtægt, som tilflyder et  

 bo, eller om ethvert aktiv, der afgives til et bo uden at være optaget i en  

 registereringsforretning, ikke medfører, at der behøver at ske tilførsel til  

 protokollen om indtægter af allerede registrerede aktiver.
