Vejledning om lægers forpligtelser i forbindelse med  

  

 samtykke til transplantation fra afdøde personer (Til landets sygehuse) 1. Indledning Ved lov nr. 402 af 13. juni 1990 om ligsyn, obduktion og  

 transplantation m.v., som ændret ved lov nr. 432 af 29. maj 2001, er der i  

 § 14 fastsat regler for samtykke til transplantation fra afdøde  

 personer.
 § 14  

  

 har  

 følgende ordlyd:
 »Fra en person, der er død på eller som død er indbragt til  

 et sygehus eller lignende institution, kan væv og andet biologisk materiale  

 udtages til behandling af sygdom eller legemsskade hos et andet menneske  

 efter  

 reglerne i stk. 2-4.
Stk. 2.  

  

 Indgrebet  

 må foretages, såfremt afdøde efter sit fyldte 18. år skriftligt har truffet  

 bestemmelse herom.
Det samme gælder, hvis personen mundtligt har udtalt sig  

 for  

 et sådant indgreb.
Pårørende til afdøde kan ikke modsætte sig indgrebet, hvis  

 afdøde skriftligt har truffet bestemmelse herom, medmindre afdøde har  

 bestemt,  

 at beslutningen er givet under forudsætning af de pårørendes accept.
Stk. 3.  

  

 Udenfor de  

 i stk. 2 nævnte tilfælde må indgrebet kun foretages, såfremt der ikke  

 foreligger nogen tilkendegivelse fra afdøde imod indgrebet, og afdødes  

 nærmeste  

 giver samtykke til indgrebet.
Efterlader afdøde sig ingen nærmeste, må  

 indgrebet ikke foretages.
Stk. 4.  

  

 Er afdøde  

 under 18 år, må indgrebet kun foretages, såfremt forældremyndighedens  

 indehaver  

 har givet samtykke til indgrebet.« 1.1 Folder Sundhedsstyrelsen har udarbejdet folderen Organdonor   

 Tag stilling sammen med dine nærmeste, der indeholder Donorkort og  

 tilmeldingsblanket til Donorregisteret, og folderen Til pårørende om  

 hjernedød  

 og organdonation. 2. Formålet med vejledningen Vejledningens formål er at orientere lægerne om reglernes  

 indhold og betydning og om de forpligtelser, der påhviler lægerne i  

 forbindelse  

 med, at der skal foreligge samtykke til transplantation (organdonation) fra  

 afdøde personer.
3. Fremgangsmåden vedrørende samtykke I det følgende beskrives den fremgangsmåde vedrørende  

 samtykke til organdonation, der skal følges, når døden er konstateret eller  

 er  

 nært forestående, og der er taget stilling til, at transplantation kan blive  

 aktuel.
3.1 Tilkendegivelse fra afdøde Transplantationsindgreb må foretages, hvis afdøde efter sit  

 fyldte 18. år skriftligt har givet sit samtykke til organdonation eller  

 mundtligt har udtalt sig for et sådant indgreb, og afdødes tilkendegivelse i  

 øvrigt ikke kan anses for tilbagekaldt eller ugyldig.
3.1.1 Donorregisteret på Rigshospitalet I alle tilfælde, hvor transplantation kan blive aktuel, skal  

 lægen først undersøge, om der er registreret en tilkendegivelse vedrørende  

 organdonation i Donorregisteret.
 På Rigshospitalet er der oprettet et centralt donorregister  

 (Donorregisteret), hvor den enkelte borger har mulighed for skriftligt at  

 tilkendegive sin beslutning vedrørende organdonation i forbindelse med  

 transplantation.
 En tilmelding til registeret kan bestå i:
a)  

 	  

    

 Tilladelse til at  

 bruge alle organer til transplantation, b)  

 	  

    

 tilladelse til at  

 bruge et eller flere angivne organer til transplantation, eller c)  

 	  

    

 forbud mod at bruge  

 organer til transplantation.
3.1.2 Donorkort Foreligger der ikke tilmelding til Donorregisteret, skal  

 det herefter undersøges, om afdøde er i besiddelse af et Donorkort.
 Donorkort er en skriftlig tilkendegivelse, som kan benyttes  

 til at give samtykke til eller nedlægge forbud mod at bruge organer til  

 transplantation.
Donorkort er beregnet til at bære på sig.
Det kan benyttes i  

 stedet for en registrering i Donorregisteret eller som et supplement til  

 denne.
 Tilkendegivelsen på Donorkortet kan bestå i:
a)  

 	  

    

 Tilladelse til at  

 bruge alle organer til transplantation, b)  

 	  

    

 tilladelse til at  

 bruge et eller flere angivne organer til transplantation, eller c)  

 	  

    

 forbud mod at bruge  

 organer til transplantation.
3.1.3 Anden skriftlig tilkendegivelse Såfremt afdøde ikke har tilkendegivet sin beslutning  

 vedrørende organdonation i forbindelse med transplantation ved tilmelding til  

 Donorregisteret eller ved udfyldelse af Donorkort, skal det undersøges om  

 afdøde efter sit fyldte 18. år ved anden skriftlig tilkendegivelse har givet  

 samtykke til eller nedlagt forbud mod, at organer kan benyttes i forbindelse  

 med transplantation.
3.1.4 Skriftlig tilladelse fra afdøde under  

 forudsætning af de nærmeste pårørendes accept Hvis der foreligger en skriftlig tilladelse fra afdøde til  

 Donorregisteret, på Donorkort eller på anden måde, kan afdøde samtidigt have  

 bestemt, at tilladelsen er givet under forudsætning af de nærmeste pårørendes  

 accept, jf. punkt  

  

 3.2  

                                                                         .
 Tidligere tilmeldinger til Donorregisteret og tilladelser  

 afgivet på Donorkort, der ikke gav mulighed for at afkrydse felt vedrørende  

 nærmeste pårørendes accept, og som ikke er fornyet, registreres og tolkes,  

 som  

 om nærmeste pårørende skal have mulighed for at modsætte sig indgrebet.
3.1.5 Tilkendegivelse i øvrigt fra afdøde Foreligger der ikke en skriftlig tilkendegivelse fra afdøde  

 vedrørende samtykke til eller forbud mod, at organer kan benyttes i  

 forbindelse  

 med transplantation, skal det undersøges, om personen mundtligt har  

 tilkendegivet sin holdning til organdonation.
Det vil normalt være afdødes  

 nærmeste pårørende, der oplyser om en sådan tilkendegivelse.
3.2 Samtykke fra afdødes nærmeste pårørende Foreligger der ikke skriftlig eller mundtlig tilkendegivelse  

 fra afdøde vedrørende samtykke til eller forbud mod, at organer kan benyttes  

 i  

 forbindelse med transplantation, eller der i øvrigt må antages at være tvivl  

 om  

 afdødes vilje, må transplantation kun foretages, såfremt afdødes nærmeste  

 pårørende har givet samtykke til indgrebet.
 Det samme gælder, hvis afdøde har givet sin tilladelse til  

 organdonation under forudsætning af de nærmeste pårørendes accept.
3.2.1 Udtrykkeligt samtykke Et samtykke fra den eller de nærmeste pårørende til  

 organdonation fra en afdød skal foreligge som en udtrykkelig (direkte)  

 tilkendegivelse om tilladelse til indgrebet.
3.2.1.1 Informeret samtykke Et samtykke fra afdødes nærmeste pårørende til organdonation  

 skal baseres på information fra en læge om:
a)  

 	  

    

 At døden er indtrådt  

 eller er nært forestående, b)  

 	  

    

 at der er mulighed  

 for organdonation, c)  

 	  

    

 hvilket væv og andet  

 biologisk materiale (organer), der påtænkes udtaget med henblik på  

 gennemførelse af transplantation, og d)  

 	  

    

 at de nærmeste  

 pårørende har adgang til at tilkendegive, enten at de modsætter sig  

 indgrebet,  

 eller at de ikke ønsker at tage stilling, med den virkning, at indgrebet ikke  

 må foretages.
3.2.2 De nærmeste pårørende Ved afdødes nærmeste pårørende forstås først og fremmest  

 afdødes samlevende ægtefælle eller samlever, slægtninge i lige linie og alt  

 efter de konkrete forhold søskende.
Også adoptivbørn og plejebørn vil som  

 hovedregel være omfattet.
Efter omstændighederne, navnlig hvor afdøde ikke  

 har  

 efterladt sig ægtefælle, samlever eller børn, vil slægtninge, som afdøde var  

 nært knyttet til eller nært besvogret med, være at anse som afdødes nærmeste  

 pårørende.
 Det er tilstrækkeligt, at der er givet samtykke fra en af de  

 personer, der i det konkrete tilfælde må henregnes til afdødes nærmeste  

 pårørende.
 Det skal dog understreges, at der ikke foreligger samtykke  

 til organdonation i forbindelse med transplantation, såfremt blot en af de  

 personer, der hører til kredsen af afdødes nærmeste pårørende, har udtalt sig  

 imod indgrebet eller har tilbagekaldt sit samtykke, inden indgrebet er  

 foretaget.
3.3 Ingen tilkendegivelse fra afdøde og ingen  

 nærmeste pårørende Foreligger der ikke en tilkendegivelse fra afdøde, og  

 efterlader afdøde sig ingen nærmeste pårørende, må transplantationsindgreb  

 ikke  

 foretages.
4. Afdøde under 18 år Er afdøde under 18 år, må transplantationsindgreb kun  

 foretages, såfremt forældremyndighedens indehaver har givet udtrykkeligt  

 samtykke til indgrebet.
5. Journalføring Det skal af patientjournalen fremgå, hvem der har givet  

 samtykke til organdonation og i hvilken form, ligesom der skal føres  

 nøjagtige  

 optegnelser vedrørende informationen af de nærmeste pårørende.
 Der skal fremgå, hvad der er givet samtykke til, og hvilken  

 læge, der har indhentet samtykke fra afdødes nærmeste pårørende.
6. Ansvar Ansvaret for, at betingelserne i lovens § 14 er  

 opfyldt, påhviler den læge, der er ansvarlig for transplantationsindgrebet,  

 jf.  

 lov om ligsyn, obduktion og transplantation m.v. § 15, stk. 1,  

 hvorefter indgreb efter lovens § 14 kun må foretages af læger, der er  

 ansat på sygehuse eller lignende institutioner, og som Sundhedsstyrelsen har  

 godkendt dertil.
7. Ophævelse Vejledningen ophæver Sundhedsstyrelsens vejledning nr. 116  

 af 25. juni 1990 om lægers forpligtelser i forbindelse med samtykke til  

 transplantation fra afdøde personer.
