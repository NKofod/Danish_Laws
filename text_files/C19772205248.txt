Opbygning og varighed Uddannelsens mål Lærlingen skal i læretiden opnå erhvervskompetence som våbenmekaniker i  

 overensstemmelse med nedenstående uddannelsesregler og den for teknisk skole  

 fastsatte kursusplan.
Uddannelsens tilrettelægning Uddannelsen på virksomheden tilrettelægges således, at lærlingen  

 beskæftiges ved og opnår praktiske færdigheder i de arbejdsdiscipliner, der  

 er nævnt under uddannelsesreglerne.
Teknisk skole Den faglige del af undervisningen på teknisk skole omfatter praktik og  

 teori med hovedvægten lagt på brug af håndværktøj, spåntagende maskiner,  

 måleudstyr og andet værkstedsudstyr.
 Pensum er opdelt således:
 Trin 1 (forskole) - varighed 12 uger.
 Skruestiksarbejde, drejning, fræsning, måling, slibning af håndværktøj,  

 drejestål og bor, hærdning samt øvelser i demontage og montage.
 Trin 2 - varighed 9 uger (brancherettet undervisning).
 Drejning, fræsning, boring, gevindskæring, rivning, slibning af bor og  

 drejestål, montage,elektronik samt punktsvejsning og hårdlodning.
 Trin 3 - varighed 9 uger (brancherettet undervisning).
 Drejning, fræsning, boring, gevindskæring, rivning, slibning af bor og  

 drejestål, montage, el- og pneumatisk styringsteknik, måle- og kontrolteknik  

 samt gassvejsning og el-svejsning.
 Undervisningen på teknisk skole omfatter endvidere arbejderbeskyttelse og  

 sikkerhed på arbejdspladsen samt undervisning i almene fag.
Uddannelsesregler Fastsat af Lærlingerådet i henhold til § 24, stk. 5, i lov nr. 261 af 2.  

 oktober 1956 om lærlingeforhold.
Uddannelsen hos læremesteren skal omfatte reparation, montering og  

 afprøvning af håndskydevåben.
Fremstilling af reservedele.
 Følgende arbejdsområder skal indgå i uddannelsen:
- drejning, herunder gevindskæring - fræsning - montering, tilpasning, afprøvning, justering, skrabning, rivning,  

 smedning, hærdning, fjedervikling, skæftning, metalfarvning,  

 autogensvejsning, blød- og hårdlodning samt slibning af håndværktøj - skruestiksarbejde, herunder opmærkning og tilpasning - pleje og vedligeholdelse af værktøj g værktøjsmaskiner.
Ønskeligt supplement til virksomhedsuddannelsen - rundslibning, planslibning samt el-svejsning.
 I øvrigt beskæftigelse ved andet på virksomheden forekommende fagligt og  

 for oplæringen værdifuldt arbejde.
 Lærlingerådet, den 25. september 1977.
N.C.
Bitsch.
/M.
Bülow-Ludvigsen.
