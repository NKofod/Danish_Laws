 I medfør af § 73 d og § 7, stk. 4, i lov om social bistand, jf.  

 lovbekendtgørelse nr. 1024 af 13. december 1994, som ændret ved lov nr. 1123  

 af 21. december 1994 og senest ændret ved lov nr. 86 af 8. februar 1995 ,  

 fastsættes herved følgende regler om betaling for deltagelse i klubtilbud og  

 andre socialpædagogiske fritidstilbud til større børn og unge:
Betaling for deltagelse i klubtilbud og  

 andre socialpædagogiske fritidstilbud efter bistandslovens § 73 a.
§ 1.  Der kan i klubber og andre socialpædagogiske  

 fritidstilbud som kontingent højst opkræves 20 pct. af udgifterne ved driften  

 af det enkelte tilbud eller af de gennemsnitlige udgifter ved driften af  

 samme type af tilbud i kommunen.
For private klubordninger, jf.  

 bistandslovens § 73 b, stk. 1, 3. pkt., beregnes kontingentet dog på grundlag  

 af udgifterne ved driften af den enkelte ordning.
Udgifterne opgøres incl.  

 merværdiafgift.
Stk. 2.  Kommunalbestyrelsen fastsætter kontingentet for  

 et regnskabsår ad gangen på grundlag af tilbuddenes budgetter.
Ved  

 fastsættelse af kontingentet ses der bort fra ejendomsudgifter og udgifter  

 til husleje og vedligeholdelse.
Der ses desuden bort fra udgifter til  

 rådgivning, vejledning og hjælpeforanstaltninger, jf. lov om social bistand  

 §§ 28 og 33, med tilknytning til tilbuddene.
 Stk. 3.  Kommunalbestyrelsen kan beslutte, at der ud  

 over kontingentet betales op til halvdelen af udgifter til materialer til  

 hobbyvirksomhed og op til den fulde udgift til forplejning.
 § 2.  Kommunalbestyrelsen kan ved fastsættelse af  

 betalingen efter § 1, stk. 1, beslutte:
 Stk. 2.  Kommunalbestyrelsen kan beslutte, at det  

 enkelte tilbud selv træffer beslutning om anvendelse af særlige indtægter,  

 der tilgår tilbuddet.
Søskenderabat § 3.  Kommunalbestyrelsen kan beslutte at yde  

 søskenderabat på kontingentet, jf. § 1, stk. 1, til børn og unge optaget i  

 klubtilbud og andre socialpædagogiske fritidstilbud efter reglerne i  

 bekendtgørelse nr. 348 af 31. maj 1995 om betaling for ophold i dagtilbud for  

 børn.
Hel eller delvis fritagelse for betaling  

 (økonomisk og socialpædagogisk friplads) § 4.  Kommunalbestyrelsen træffer afgørelse om hel  

 eller delvis fritagelse for betalingen, jf. § 1, stk. 1 og 3, når forældrene  

 godtgør, at deres aktuelle indtægter ligger inden for nedennævnte beløb:
 Er der mere end et barn under 18 år i hjemmet, forhøjes indtægtsgrænserne  

 med 7.000 kr. for hvert barn ud over det første.
 Stk. 2.  Kommunalbestyrelsen kan i enkelttilfælde, hvor  

 der ikke kan ske hel eller delvis fritagelse for betaling efter stk. 1, men  

 hvor deltagelse i klubtilbud eller andre socialpædagogiske fritidstilbud må  

 anses som særlig påkrævet af sociale eller pædagogiske grunde, træffe  

 afgørelse om hel eller delvis fritagelse for betalingen, jf. § 1, stk. 1 og  

 3, såfremt betalingsspørgsmålet vanskeliggør barnets eller den unges  

 optagelse eller forbliven i tilbuddet.
§ 5.  Den aktuelle indtægt består af Stk. 2.  50 pct. af summen af negativ netto  

 kapitalindkomst og ligningsmæssige fradrag fradrages i det omfang, den  

 overstiger et bundfradrag på 5.000 kr. i den i stk. 1, 1) opgjorte indkomst.  

 Procenten nedsættes til 25 pct. pr. 1. januar 1996, og denne mulighed for  

 fradrag bortfalder helt pr. 1. januar 1997.
Stk. 3.  Hvis den faktiske indtægt, som forældrene har  

 til rådighed, er væsentlig større eller mindre end den aktuelle indtægt, som  

 beregnet efter stk. 1 og 2, træffer kommunalbestyrelsen afgørelse efter en  

 samlet vurdering af familiens økonomiske og sociale forhold.
Studielån  

 betragtes ikke som en del af indtægten.
§ 6.  Bor barnet eller den unge sammen med begge  

 forældre, lægges den samlede indtægt til grund.
Bor barnet eller den unge kun  

 sammen med den ene af forældrene, men denne er gift eller lever i et  

 ægteskabslignende forhold med en anden person, sker der ligeledes  

 sammenlægning af indtægterne.
Bor et barn af ikke-samlevende forældre med  

 fælles forældremyndighed lige meget hos begge forældre, fastsættes betalingen  

 på grundlag af husstandsindkomsten hos den af forældrene, på hvis adresse  

 barnet eller den unge er tilmeldt folkeregistret.
Barnets eller den unges  

 egne indtægter er uden indflydelse på betalingen.
 § 7.  Hel eller delvis fritagelse for betaling får  

 virkning fra begyndelsen af den måned, der følger efter datoen for  

 ansøgningen, eller ved nyoptagelse fra datoen for optagelse i tilbuddet.
 § 8.  Kommunalbestyrelsen giver forældrene  

 underretning om, på hvilket indtægtsgrundlag der helt eller delvist er  

 fritaget for betaling, samt om reglerne i stk. 2 og 3.
 Stk. 2.  Forældrene har pligt til at underrette  

 kommunalbestyrelsen om varige ændringer i årets løb i indtægter eller andre  

 forhold, der har betydning for retten til hel eller delvis fritagelse for  

 betaling.
Stk. 3.  En indtægtsfremgang på under 20 pct. giver i  

 almindelighed ikke anledning til en regulering af betalingen.
I øvrigt kan  

 betalingen reguleres med tilbagevirkende kraft fra det tidspunkt, da  

 forældrenes forhold har ændret sig.
 § 9.  Det påhviler lederen af det enkelte tilbud at  

 give forældrene og barnet eller den unge vejledning om mulighederne for hel  

 eller delvis fritagelse for betaling.
 Opkrævning af betaling, satsregulering m.v.
 § 10.  Betalingen for ophold i klubtilbud og andre  

 socialpædagogiske fritidstilbud opkræves af kommunalbestyrelsen i den  

 kommune, hvor tilbuddet er beliggende, efter det pågældende tilbuds takster.  

 Kommunalbestyrelsen kan træffe aftale med tilbuddet om, at dette kan modtage  

 betalingen på kommunens vegne.
 § 11.  Kommunalbestyrelsen kan beslutte, at forældre  

 med børn eller unge i klubtilbud og andre socialpædagogiske fritidstilbud  

 skal betale et gebyr, når betalingen for deltagelsen først sker efter sidste  

 rettidige betalingsdato.
 Stk. 2.  Gebyret opkræves af kommunalbestyrelsen, som  

 kan træffe aftale med tilbuddet om, at dette kan modtage gebyret på kommunens  

 vegne.
§ 12.  Forældrene og barnet eller den unge skal have  

 meddelelse om betalingens størrelse senest 1 måned før en ændring i  

 kontingentet.
Der skal endvidere gives meddelelse om reglerne for betaling af  

 gebyr ved ikke-rettidig betaling.
§ 13.  De indtægtsgrænser, der er nævnt i § 4,  

 reguleres en gang årligt pr. 1. januar med 2,0 pct. tillagt eller fratrukket  

 en tilpasningsprocent for det pågældende finansår, jf. lov om en  

 satsreguleringsprocent, afhængig af om den tilgrundliggende lønudvikling for  

 beregning af tilpasningsprocenten er højere eller lavere end 2,0 pct.
De  

 efter regulering fremkomne indtægtsgrænser afrundes til nærmeste kronebeløb,  

 der er deleligt med 100. Regulering foretages første gang pr. 1. januar 1996.
 Stk. 2.  Socialministeren bekendtgør størrelsen af de  

 regulerede indtægtsgrænser.
Klageadgang § 14.  Kommunalbestyrelsens afgørelser efter § 4, samt  

 afgørelser for så vidt angår betingelserne for at modtage søskenderabat,  

 såfremt kommunalbestyrelsen har besluttet at indføre søskenderabat, jf. § 3,  

 kan indbringes for Det Sociale Ankenævn.
Det Sociale Ankenævns afgørelse er  

 endelig.
Den Sociale Ankestyrelse kan dog optage en sag til behandling, når  

 Ankestyrelsen skønner, at sagen er af principiel eller generel betydning, jf.  

 bistandslovens § 15, stk. 3.
Ikrafttrædelsesbestemmelser § 15.  Bekendtgørelsen træder i kraft den 1. juli  

 1995.
