Klage  

 over manglende undersøgelse af tidlig gravid kvinde med smerter i maven Nævnet fandt grundlag for kritik af de vagtlæger, der  

 ikke iværksatte undersøgelse af patienten, men anbefalede at se tiden an,  

 idet  

 at en graviditet uden for livmoderhulen (ekstrauterin graviditet) næsten  

 altid  

 viser sig i løbet af graviditetens første tre måneder.
Tilstanden kan være  

 farlig og indimellem livstruende.
Det er derfor vigtigt at tænke på denne  

 mulighed hos tidligt gravide, der henvender sig med nyopståede smerter i  

 maven.  

 Derudover kan en række andre symptomer optræde med vekslende hyppighed  

 (blødning, kvalme, opkastninger og påvirket almentilstand).
Nævnet oplyste videre, at en graviditet uden for  

 livmoderen ikke ses så hyppigt, og der er andre tilstande som kan give  

 mavesmerter.
Nogle af disse, herunder maveforkølelse, influenza og andre  

 virusinfektioner, muskel- og ledgener, kan være fredelige og uden  

 behandlingsbehov, mens andre tilstande som for eksempel blindtarmsbetændelse  

 også er farlig og behandlingskrævende.
Derfor bør gravide med nyopståede  

 mavesmerter tilbydes en lægelig vurdering, idet en telefonisk vurdering ofte  

 vil være forbundet med uacceptabel stor usikkerhed.
Kortvarig observation kan  

 dog være acceptabel.
