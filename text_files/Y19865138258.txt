 Udtalt at en tidligere lovligt opsat bom ikke bliver ulovlig fordi  

 vejen inddrages under bestemmelserne i lovens afsnit III, men kommunen kan  

 kræve den fjernet med hjemmel i § 44, stk. 1.
 I brev af 12. november 1986 har forvaltningen anmodet om oplysning om,  

 hvorvidt en i 1967 lovligt etableret bom på en privat fællesvej bliver  

 ulovlig i forbindelse med kommunalbestyrelsens beslutning om, at vejene i  

 området skal administreres efter bestemmelserne i privatvejslovens afsnit  

 III.
Det fremgår af sagen, at bommen er opsat på den private fællesvej S vej, der er beliggende i et  

 sommerhusområde, at kommunen den 25. september 1978 har besluttet, at de private  

 fællesveje i sommerhusområderne skal være omfattet af bestemmelserne i  

 privatvejslovens afsnit III, og at der ikke foreligger tilladelse fra kommunalbestyrelsen til at etablere  

 bommen.
Ministeriet kan oplyse, at vejmyndighedens beslutning om, at private  

 fællesveje skal administreres efter bestemmelser i privatvejslovens afsnit  

 III, ikke kan medføre, at tidligere lovligt etablerede forhold bliver  

 ulovlige.
Beslutningen kan således ikke medføre, at den tidligere lovligt  

 etablerede bom nu anses for ulovlig.
Bommen kan derfor ikke kræves fjernet  

 alene under henvisning til, at tilladelse ikke er givet.
 Da formålet med bestemmelserne i privatvejslovens § 44, stk. 1 og 3, er,  

 at give vejmyndigheden mulighed for at bestemme, om en privat fællesvej skal  

 være åben for almen trafik, kan vejmyndigheden med fornødent samtykke fra  

 politiet bestemme, at bommen skal fjernes ved vejmyndighedens foranstaltning  

 og regning.
 Offentliggjort i VEJLOVE udgivet af DAFOLO.
