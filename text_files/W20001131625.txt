Kendelse fra Pressenævnet i sag nr.  

 44/2000 Borgmesteren i Rønde Kommune,  Vilfred  Friborg  

  Hansen, har klaget til Pressenævnet over nogle artikler bragt i Ekstra  

 Bladet den 16. og den 24. marts 2000, idet han mener, at god presseskik er  

 tilsidesat.
 Af artiklen med overskriften "Sætter syg kvinde i  

 fængsel", der blev bragt den 16. marts 2000 fremgår bl.a.,  

 at:
"Du skal i fængsel Da  Birgit  Rasmussen i mellemtiden ikke havde mulighed  

 for at betale dagbøderne, som nu er på i alt 10.000 kr., fik hun  

 9. marts et nyt brev fra Rønde Kommune med forstærket trussel om  

 at komme bag tremmer:
"De får den sidste mulighed for at betale  

 restancen.
Såfremt beløbet ikke bliver indbetalt til  

 inkassokontoret senest onsdag den 22. marts 2000, vil sagen uden yderligere  

 varsel blive fremsendt til Politimesteren i Århus med henblik på  

 afsoning." Brevet er underskrevet af pantefoged  Connie  

  Mikkelsen, som i øvrigt ikke længere hilser, når hun  

 møder  Birgit  Rasmussen henne i Brugsen." Af artiklen med overskriften "Syg kvinde besejrer  

 pantefoged", der blev bragt den 24. marts 2000 fremgår bl.a.,  

 at:
 "Røndes pantefoged anmeldt for magtmisbrug og  

 trussel om frihedsberøvelse.
Den syge, 58-årige  Birgit  Rasmussen vandt i  

 går en eklatant sejr over systemet.
Og Rønde Kommunes  

 pantefoged   Connie  Mikkelsen fik en ordentlig dukkert.
Det er helt fantastisk.
Jeg ved slet ikke, hvilket ben jeg  

 skal stå på.
Nu slipper jeg da for at komme i fængsel,  

 jubler  Birgit  Rasmussen.
 Hun modtog nemlig i går et brev fra pantefogeden,  

 hvori denne med et pennestrøg annullerer hele sagen, dropper sit krav  

 om pålagte dagbøder på 10.000 kr. og ligeledes dropper  

 enhver trussel om fængselsstraf til den syge kvinde.
Al ære til  Johnny I sin nød henvendte ægteparret   Rasmussen  

 sig nemlig til den ludfattige  Johnny  Lauritsen i Århus, der under  

 navnet Peace and Joy er kendt for at hjælpe fattige folk, der kommer i  

 klemme i systemet.   Johnny har samtidig netop startet partiet "i-gruppen"  

 for at hjælpe samfundets svageste.  Johnny tog affære og pudsede  

 Ekstra Bladet på sagen:
Al ære til  Johnny.
Det er hans skyld at jeg nu ikke  

 ryger i fængsel, siger en jublende glad  Birgit i dag.
 Men  Johnny stopper ikke, fordi myndighederne nu har  

 annulleret sagen og droppet alle trusler om dagbøder og  

 fængsel:
Så let skal den pantefoged sku ikke slippe.
Jeg har  

 i dag på vegne af  Birgit  Rasmussen anmeldt hende til politiet i  

 Århus for magtmisbrug og frihedsberøvelse efter straffelovens  

 paragraf 150, subsidiært 155 forklarer  Johnny, der har sat sig  

 grundigt ind i paragrafferne.
Det er jo ikke ligefrem selskabstømmere, vi taler  

 om.
Det er en stakkels familie, som  Connie  Mikkelsen og Told og Skat i den  

 grad har været på nakken af.  Birgit og  Erik nægter jo  

 ikke at betale, de kan ikke betale, mener  Johnny.
 I sin politianmeldelse skriver han:
"Jeg mener at  Connie  Mikkelsen har misbrugt stillingen  

 som pantefoged ved fremsættelsen af truslen om frihedsberøvelse,  

 vel vidende at der ikke er nogen mulighed for frihedsberøvelse i  

 nærværende sag.  Connie  Mikkelsen har forsøgt at tvinge  

  Birgit  Rasmussen til at indbetale beløbet på trods af positiv  

 viden om umuligheden heri.  Connie  Mikkelsen har endvidere krænket  

  Birgit  Rasmussens ret, idet den fremsatte trussel har karakter af en  

 fredskrænkelse, idet den har fremkaldt frygt for frihed og  

 velfærd." Over for Ekstra Bladet uddyber  Johnny  sin  

 anmeldelse:
Birgit har været helt ude i torvene over truslerne.  

 De kunne have givet sig udslag i selvmord, mord på pantefogeden eller  

 bankrøveri.
Den slags skal systemet simpelthen ikke slippe af sted  

 med." Under overskriften "Gemmer sig bag tavshedspligt"  

 bragte bladet samme dag følgende artikel, hvoraf det fremgår,  

 at:
 "Ekstra Bladet forsøgte i går forgæves  

 at få Rønde Kommunes pantefoged  Connie  Mikkelsen til at svare  

 på, hvorfor  Birgit  Rasmussen pludselig får eftergivet sine  

 dagbøder på 10.000 kr.   og hvorfor hun ikke længere skal  

 i fængsel for sin forbrydelse:
Jeg har slet ingen udtalelser i sagen overhovedet.
Jeg har  

 også tavshedspligt, så jeg har slet intet at kommentere, svarer  

 pantefogeden.
Jeg ville ellers gerne vide, hvorfor I har foretaget en  

 total kovending i sagen og nu har droppet alle anklager? Ja, men jeg vil ikke udtale mig i sagen.
Har du dårlig samvittighed over din behandling af  

  Birgit  Rasmussen? Du behøver ikke at stille mig flere  

 spørgsmål, for jeg udtaler mig ikke, og jeg har  

 tavshedspligt.
Det passer jo ikke.
Du må gerne udtale dig,  

 når  Birgit  Rasmussen jo selv har givet tilladelse til det og gerne Nej, erkender pantefogeden, men der er ikke noget at  

 gøre.
Jeg vil ikke udtale mig Det syntes jeg er en arrogant holdning over for  

 borgerne, når de selv gerne ser, du udtaler dig? Det vil jeg ikke udtale mig om.
Hvis borgerne vil mig  

 noget, så er de velkomne til at kontakte mig, slutter Rønde  

 Kommunes pantefoged samtalen." Klageren har anført, at det er i strid med god  

 presseskik at hænge en almindelig kommunal medarbejder ud med navns  

 nævnelse i en sag som den foreliggende, der så åbenlyst  

 drejer sig om, at vedkommende udfører det arbejde, hun er ansat til.  

 Reglerne er indrettet således, at hvis en borger ikke indleverer sin  

 selvangivelse, så kan ligningsafdelingen fastsætte  

 dagbøder, og hvis borgeren fortsat ikke indleverer selvangivelsen,  

 bliver pantefogeden bedt om at inddrive bøderne.
I sidste ende kan  

 bøderne sendes til opkrævning hos politiet, hvilket eventuelt  

 kan medføre afsoning.
Der kan helt undtagelsesvist ske  

 udsættelse af kravet eller opgivelse af dele af kravet om  

 bødebetaling, hvilket er sket i denne sag.
Afgørelsen herom er  

 truffet af ligningsmyndighederne og ikke af pantefogeden.
Rønde  

 Kommunes pantefoged har således blot udført det arbejde, hun er  

 ansat til og har fulgt gældende lovgivning og procedurer på  

 området fuldstændig korrekt.
Klageren har endvidere anført, at for almindelige  

 kommunalt ansatte medarbejdere kan det være en meget ubehagelig og  

 måske endda traumatisk oplevelse at blive hængt offentligt ud  

 på denne måde.
Rønde Kommunes pantefoged har således  

 følt sig meget berørt over artiklerne, selvom hun ved, at hun i  

 denne sag alene har gjort, hvad hun og alle andre pantefogeder er ansat til  

 at gøre i sådanne sager.
 Klageren har herudover anført, at journalisten ved  

 sin henvendelse til pantefogeden opfordrede hende til at udtale sig om den  

 konkrete sag med  Birgit  Rasmussen og ikke til at udtale sig om de generelle  

 regler på området, hvilket også kan udledes af artiklen med  

 overskriften "Gemmer sig bag tavshedspligt". Pantefogeden måtte derfor  

 henholde sig til, at hun har tavshedspligt.
 Klageren har endvidere anført, at han er enig i, at  

 offentligt ansatte er ansvarlige for deres afgørelser, men at han  

 finder det urimeligt, at en offentlig ansat ved navns nævnelse skal  

 tåle, at dennes sagsbehandling af konkrete personsager skal  

 foregå i dagspressen.
 Klageren har tillige anført, at gældende  

 regler for inddrivelse af selvangivelser er fulgt i sagen, og at bladets  

 antagelse, om at det skyldes bladets omtale af sagen den 16. marts 2000, at  

 man efterfølgende dropper kravet om dagbøder og afsoning,  

 må stå for bladets egen regning, og klageren kan på grund  

 af reglerne om tavshedspligt ikke kommentere dette yderligere.
 Endelig har klageren anført, at det forhold, at en  

 3. person har indgivet politianmeldelse mod pantefogeden, ikke berettiger  

 bladet til at nævne pantefogedens navn Tværtimod må dette  

 medføre, at pantefogedens navn ikke nævnes, for bladet ved ikke  

 om politianmeldelsen rent faktisk er indgivet, og hvad den i givet fald vil  

 føre til.
Indklagede har anført, at man netop har fulgt  

 reglerne for god presseskik, idet den pantefoged, man har kritiseret i  

 bladet, har fået forelagt kritikken og har haft lejlighed til at udtale  

 sig, hvilket hun dog ikke har ønsket.
Pantefogeden kunne sagtens have  

 redegjort for de regler, hun mener at have fulgt uden at komme ind på  

 detaljer i den konkrete sag.
Indklagede har endvidere anført, at omtalen af  

 pantefogedens navn samt citaterne fra hendes breve følger almindelig  

 journalistisk praksis, ligesom artiklerne omstændeligt redegør  

 for sagens omstændigheder.
En offentligt ansat er naturligvis ansvarlig  

 for sine breve til borgerne og for sine afgørelser på samme  

 måde, som f.eks. en dommer og Pressenævnet er det, og offentligt  

 ansatte kan ikke gøre krav på at gemme sig bag et anonymt  

 kommunekontor.
 Indklagede anfører herudover, at pantefogeden og  

 hendes kommunale bagland har et problem, idet man først søger  

 at inddrive et udestående tilgodehavende med trussel om  

 frihedsberøvelse og dernæst annullerer truslen, hvilket skete  

 efter at Ekstra Bladets havde bragt den første artikel om sagen.  

 Indklagede mener således, at det er relevant at spørge, om  

 pantefogeden har fulgt reglerne under begge sine modsatrettede  

 afgørelser.
Endelig anfører indklagede, at politianmeldelsen  

 mod pantefogeden berettiger, at hendes navn nævnes i artiklen.
Hvis  

 offentligt ansatte vinder hævd på at kunne optræde anonymt,  

 gøres offentlige instanser til ansigtsløse autoriteter, som  

 borgerne vanskeligt kan forsvare sig imod, hvilket vil stride mod  

 demokratiets idé.
 I sagens behandling har følgende  

 nævnsmedlemmer deltaget: Per Sørensen, Finn Rowold, Tage Clausen  

 og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet på det foreliggende grundlag ikke har kompetence til at  

 tage stilling til, om   Birgit  Rasmussens sag er blevet behandlet i  

 overensstemmelse med gældende lovgivning.
I artiklerne gengives en navngiven persons anmeldelse af  

 pantefogeden til politiet for magtmisbrug, og artiklerne nævner  

 samtidig pantefogedens navn.
Af artiklen med overskriften "Gemmer sig bag  

 tavshedspligt", fremgår det, at bladet har givet pantefogeden mulighed  

 for at kommentere sagen, men at hun under henvisning til sin tavshedspligt  

 ikke har ønsket at udtale sig.
 Personer, der i kraft af deres stilling har kompetence til  

 at træffe afgørelser, der kan få vidtgående  

 konsekvenser for borgerne, må tåle, at deres afgørelser og  

 embedsførelse i øvrigt bliver kritisk omtalt i medierne, og at  

 deres navne vil kunne blive nævnt i forbindelse hermed.  

 Pressenævnet finder ikke, at nævnelsen af klagers navn er sket  

 på en måde, der indebærer, at god presseskik er  

 tilsidesat.
 Afsagt den 21. juni 2000.
