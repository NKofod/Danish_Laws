 Ved cirkulæreskrivelse af 24. april 1979 om udarbejdelse af  

 standardregulativer for kirkekorsangere meddelte ministeriet, at de  

 dagældende løn- og ansættelsesvilkår for kirkekorsangere ikke gyldigt kunne  

 ændres ved aftale mellem menighedsråd og korsangere, forinden generelle  

 bestemmelser om løn- og ansættelsesvilkår var fastsat.
På grund af konstaterede betydelige forskelle i korenes ansættelsesform,  

 lønniveau og sammensætning er det på nuværende tidspunkt ikke praktisk muligt  

 at fastsætte sådanne generelle regler.
Herved er også taget i betragtning, at  

 faste aflønningsformer kan gøre det vanskeligere at praktisere det frivillige  

 korarbejde, som trives mange steder.
Således foranlediget skal man meddele, at ovennævnte  cirkulærskrivelse af  

 24. april 1979 herved ophæves.
Der skal fortsat udfærdiges regulativ ved  

 ansættelse af kirkekorsangere i overensstemmelse med bestemmelserne i  

 kirkeministeriets cirkulære af 15. september 1981 om udfærdigelse af  

 regulativ for de ved kirker og kirkegårde ansatte.
Regulativ skal ikke  

 udfærdiges for medlemmer af frivillige kirkekor.
 Som vejledende retningslinier for, hvorledes aflønning af kormedlemmer kan  

 ske, har det til bedømmelse af kirkekorsangeres løn- og ansættelsesvilkår  

 nedsatte udvalg overfor ministeriet udtalt, at man finder det mest  

 hensigtsmæssigt, at aflønning sker med en kombination af fast honorar  

 (fastsat på grundlag af årlige antal faste gudtjenester, koncerter m.v. som  

 kirkekorsangerne er pligtig til at medvirke ved) og vederlag pr. tjeneste for  

 andre tjenester.
 Fastsættelse og regulering af honorar kan finde sted efter tabel 11 i  

 kirkeministeriets cirkulære om regulering af kirkefunktionærers lønninger  

 m.v., der normalt udsendes i april og oktober hvert år.
 Man skal anmode provstiudvalgene om senest 1. oktober 1985 at gøre  

 indberetning om, hvilke honorarordninger, der til den tid er gældende for  

 kirkekorsangere i provstiet.
 Blanket til sådan indberetning vil til sin tid blive fremsendt herfra.
 Denne skrivelse bedes omdelt til provstiudvalg og menighedsråd ved kirker,  

 hvor der er kirkekor.
 P.M.V.
 E.B.
