 Under 17. januar 1961 er der i Warszawa indgået følgende  

 luftfartsoverenskomst mellem Danmark og Polen:
 OVERENSKOMST mellem den kongelige danske regering og den polske  

 folkerepubliks regering angående civil luftfart.
 OVERENSKOMST mellem den kongelige danske regering og den polske  

 folkerepubliks regering angående civil luftfart.
 Den kongelige danske regering og den polske folkerepubliks regering, i det  

 efterfølgende benævnt de kontraherende parter, der ønsker at fastsætte regler  

 for de gensidige forbindelser på den civile luftsfarts område og at fremme  

 udviklingen af lufttrafikken mellem de to lande, er blevet enige om følgende  

 bestemmelser:
 Artikel I.
De to kontraherende parter gensidigt tilstår hinanden de rettigheder, som  

 er nødvendige for de udpegede luftfartsselskabers oprettelse og drift af  

 luftruter.
Disse rettigheder og ruter er nærmere angivet i bilaget til  

 nærværende overenskomst.
 Artikel II.
 1. De i bilaget til nærværende overenskomst angivne  

 luftruter kan åbnes, så snart den kontraherende part, som de i artikel I  

 omhandlede rettigheder er tilstået, har udpeget et luftfartsselskab hertil,  

 og så snart den kontraherende part, som tilstår disse rettigheder, har  

 meddelt selskabet behørig driftstilladelse.
2. Med forbehold af bestemmelserne i nærværende  

 artikels afsnit 4 skal hver af de kontraherende parter uopholdeligt meddele  

 det af den anden kontraherende part udpegede luftfartsselskab den nødvendige  

 driftstilladelse; 3. Den ene kontraherende parts luftfartsmyndighed kan,  

 forinden den tillader det af den anden kontraherende part udpegede  

 luftfartsselskab at åbne de i bilaget til nærværende overenskomst angivne  

 luftruter, pålægge dette selskab at godtgøre, at det er i stand til at  

 opfylde de betingelser, der er foreskrevet i dens gældende sædvanlige love og  

 bestemmelser for drift af internationale luftruter.
 4. Hver kontraherende part forbeholder sig ret til at  

 nægte eller tilbagekalde en driftstilladelse til et af den anden  

 kontraherende part udpeget luftfartsselskab, såfremt dette ikke har  

 godtgjort, at en overvejende del af ejendomsretten til og den effektive  

 kontrol med dette selskab indehaves af den anden kontraherende stat eller af  

 fysiske eller juridiske personer i denne, eller såfremt selskabet ikke  

 efterkommer de i artikel X omhandlede love og bestemmelser, eller såfremt  

 betingelserne for driften af de i bilaget til nærværende overenskomst angivne  

 luftruter ikke er fastsat i overensstemmelse med bestemmelserne i artikel IV.  

 Medmindre tilbagekaldelse af tilladelsen er nødvendig for at hindre nye  

 overtrædelser, må denne ret først udøves efter forhandling med den anden  

 kontraherende part.
 Artikel III.
Hver af de kontraherende parter foreskriver de flyveveje, der skal følges  

 over dens territorium af luftfartøjer fra det selskab, der af den anden  

 kontraherende part er udpeget til at drive de i bilaget til nærværende  

 overenskomst nævnte ruter.
De flyveveje, som luftfartøjerne skal følge,  

 fastlægges så vidt muligt under hensyntagen til flyvningens økonomi og  

 trafiksikkerheden.
 Artikel IV.
 Alle Spørgsmål af kommerciel art, bl.a. bestemmelser vedrørende  

 afregninger og om jordtjenesten samt om fastsættelse af fartplaner og  

 takster, skal afgøres ved særlige aftaler mellem de udpegede  

 luftfartsselskaber.
 Disse aftaler skal i påkommende tilfælde forelægges de to kontraherende  

 parters kompetente luftfartsmyndigheder til godkendelse.
 Artikel V.
 Afgifter og andre gebyrer for benyttelsen af de på hver kontraherende  

 parts territorium beliggende lufthavne samt disses installationer og tekniske  

 hjælpemidler skal opkræves i overensstemmelse med de officielt fastsatte  

 takster og tariffer.
 Artikel VI.
 1. Luftfartøjer, som udfører flyvninger i  

 overensstemmelse med artikel I i nærværende overenskomst, samt brændstof,  

 smøreolie, reservedele, normalt udstyr og forråd, der forefindes om bord i  

 disse luftfartøjer, er såvel ved ankomst til den anden kontraherende parts  

 territorium som ved afgang fra dette territorium fritaget for ind- og  

 udførselsafgifter samt andre afgifter og gebyrer, selv om ovennævnte effekter  

 anvendes eller forbruges under flyvning over det omhandlede territorium,  

 herfra dog undtaget sådanne tilfælde, hvor de er blevet overdraget til  

 trediemand på den anden kontraherende parts territorium.
2. Reservedele, brændstof og smøreolie, som er  

 nødvendige for de i henhold til artikel I i nærværende overenskomst foretagne  

 flyvningers gennemførelse og sikkerhed, samt værktøj til komplettering af  

 luftfartøjets udstyr, er ved indførsel på den anden kontraherende parts  

 territorium fritaget for indførselsafgifter og andre afgifter og gebyrer,  

 uden dog at kunne overdrages til tredjemand på dette territorium.
Ved  

 udførsel fra den anden kontraherende parts territorium er ovennævnte  

 genstande og materiel fritaget for udførselsafgifter og andre afgifter og  

 gebyrer.
Brændstof, smøreolie og reservedele kan af hvert af de udpegede  

 luftfartsselskaber oplagres i de lufthavne, som beflyves af disse i henhold  

 til bilaget til nærværende overenskomst.
 3. De ovenfor omhandlede effekter, som befinder sig på  

 den anden kontraherende parts territorium, skal underkastes toldeftersyn.
 4. Reservedele, brændstof, smøreolie og værktøj, der  

 er indtaget på den anden kontraherende parts territorium med henblik på  

 reparationer eller fortsættelse af flyvninger, som udføres i henhold til  

 bestemmelserne i nærværende overenskomsts artikel I, såvel som forråd om bord  

 (herunder fødevarer, drikkevarer, tobak) bestemt til forbrug om bord i  

 luftfartøjerne under flyvninger, som udføres i henhold til bestemmelserne i  

 nærværende overenskomsts artikel I, kan eksporteres og skal være fritaget for  

 udførselsafgifter.
 Artikel VII.
1. De takster, som skal anvendes af de udpegede  

 luftfartsselskaber, skal for så vidt angår de i bilaget til nærværende  

 overenskomst angivne luftruter fastsættes ved indbyrdes aftale.
Så vidt  

 muligt skal denne aftale træffes i overensstemmelse med den fremgangsmåde for  

 fastsættelse af takster, som er fastlagt af den internationale sammenslutning  

 af luftfartsselskaber (IATA).
 2. I overensstemmelse med bestemmelserne i artikel IV  

 skal alle således fastsatte takster forelægges de to kontraherende parters  

 luftfartsmyndigheder til godkendelse.
 Artikel VIII.
Luftfartøjer tilhørende de udpegede luftfartsselskaber skal under flyvning  

 over den anden kontraherende parts territorium være udstyret med deres lands  

 for international flyvning fastsatte nationalitets- og registreringsmærker og  

 være forsynet med registreringsbeviser, luftdygtighedsbeviser og en licens  

 for luftfartøjets radiostation.
Desuden skal hver kontraherende parts  

 kompetente organer udstede de dokumenter, hvormed deres i international  

 trafik anvendte luftfartøjer yderligere skal være forsynet, samt underrette  

 den anden kontraherende parts kompetente organer herom.
Chefpiloterne og de  

 øvrige besætningsmedlemmer skal være i besiddelse af de foreskrevne  

 certifikater.
 Artikel IX.
 Med henblik på driften af de i bilaget til nærværende overenskomst angivne  

 luftruter skal hver af de kontraherende parter anerkende gyldigheden af  

 duelighedsbeviser og certifikater for statsborgere i den anden kontraherende  

 stat, såvel som luftdygtighedsbeviser udstedt eller godkendt af denne stat.
 Artikel X.
 1. Hver kontraherende parts love og bestemmelser  

 vedrørende ankomst til, ophold på og afgang fra dens territorium, for så vidt  

 angår luftfartøjer anvendt i international lufttrafik, eller vedrørende disse  

 luftfartøjers drift og flyvning over dens territorium finder ligeledes  

 anvendelse på luftfartøjer tilhørende det af den anden kontraherende part  

 udpegede luftfartsselskab.
 2. Hver kontraherende parts love og bestemmelser  

 vedrørende de med luftfartøjer befordrede passagerers, besætningers og varers  

 ankomst til, ophold på og afgang fra dens territorium finder anvendelse på  

 passagerer, besætninger og gods taget om bord på de luftfartøjer, der  

 benyttes af det af den anden kontraherende part udpegede luftfartsselskab.  

 Foranstående gælder især forskrifter vedrørende indførsel, udførsel,  

 indvandring, told og sanitære foranstaltninger.
3. Passagerer, der rejser i transit gennem en  

 kontraherende parts territorium, skal underkastes forenklet kontrol.
Bagage  

 og gods er fritaget for toldafgifter, indførselsafgifter og andre  

 indenlandske afgifter og gebyrer, hvis transiteringen sker direkte.
 Artikel XI.
Såfremt et luftfartøj tilhørende den ene kontraherende part nødlander,  

 havarerer eller forulykker på den anden kontraherende part, på hvis  

 territorium nævnte hændelse er indtruffet, straks underrette den anden  

 kontraherende part herom, træffe de fornødne foranstaltninger med henblik på  

 en undersøgelse af årsagerne til hændelsen og på begæring af den anden  

 kontraherende part tilstå repræsentanter for denne kontraherende part fri  

 adgang til dens territorium for som observatører at overvære undersøgelsen.  

 Den skal ligeledes straks iværksætte foranstaltninger til at hjælpe besætning  

 og passagerer, der er blevet ofre for ulykken, samt til at sikre beskyttelsen  

 af post, bagage og gods, som forefindes ombord i luftfartøjet.
Den  

 kontraherende part, der forestår undersøgelsen, skal underrette den anden  

 kontraherende part om resultaterne heraf.
 Artikel XII.
De af de kontraherende parter udpegede luftfartsselskaber har ret til på  

 den anden kontraherende parts territorium at opretholde det til driften af de  

 i nærværende overenskomsts artikel I nævnte luftruter fornødne tekniske og  

 erhvervsmæssige personel.
Antallet af de i dette øjemed beskæftigede personer  

 fastsættes ved aftale mellem de to kontraherende parters  

 luftfartsmyndigheder.
 Artikel XIII.
I nærværende overenskomst og dens bilag betyder for kongeriget Danmarks vedkommende: ministeriet for offentlige arbejder  

 eller ethvert organ, der er bemyndiget til at udøve de funktioner, som for  

 nærværende henhører under dette ministeriums område; for den polske folkerepubliks vedkommende: kommunikationsministeriet eller  

 ethvert organ, der er bemyndiget til at udøve de funktioner, som for  

 nærværende henhører under dette ministeriums område.
 Artikel XIV.
1. Hver kontraherende part kan til enhver tid foreslå  

 den anden kontraherende part en ændring, som den finder det ønskeligt at  

 foretage i nærværende overenskomst.
En drøftelse mellem de kontraherende  

 parter angående den foreslåede ændring skal påbegyndes inden for en frist af  

 tres dage at regne fra den ene kontraherende parts fremsættelse af  

 anmodningen.
 2. Såfremt den enen af de kontraherende parter finder  

 det ønskeligt at ændre bilaget til nærværende overenskomst, kan de to  

 kontraherende parters luftfartsmyndigheder træffe aftale om at foretage en  

 sådan ændring.
 3. Enhver ændring af nærværende overenskomst eller  

 dens bilag i overensstemmelse med afsnit 1 og 2 i nærværende artikel træder i  

 kraft, når den er blevet bekræftet ved en noteveksling mellem de  

 kontraherende parter.
 Artikel XV.
 I det nære samarbejdes ånd skal de kontraherende parters  

 luftfartsmyndigheder fra tid til anden rådføre sig med hinanden for at sikre,  

 at de i nærværende overenskomst og dens bilag opstillede principper anvendes  

 og efterkommes på tilfredsstillende måde.
 Artikel XVI.
Enhver tvist angående fortolkningen eller anvendelsen af nærværende  

 overenskomst eller dens bilag skal afgøres ved direkte forhandlinger mellem  

 de kompetente luftfartsmyndigheder.
I tilfælde af resultatløse forhandlinger  

 skal tvisten afgøres mellem de kontraherende parter.
 Artikel XVII.
Nærværende overenskomst skal godkendes i overensstemmelse med de  

 forfatningsmæssige bestemmelser i hvert af de to lande og træde i kraft på  

 datoen for den udveksling af noter, der bekræfter, at disse bestemmelser er  

 opfyldt.
Bestemmelserne i nærværende overenskomst finder midlertidig  

 anvendelse fra datoen for overenskomstens undertegnelse.
 Artikel XVIII.
Nærværende overenskomst forbliver i kraft på ubestemt tid.
Hver af de  

 kontraherende parter kan til enhver tid opsige den ved skriftlig meddelelse  

 til den anden kontraherende part.
I så fald ophører overenskomsten tolv  

 måneder efter datoen for den anden kontraherende parts modtagelse af  

 meddelelsen.
 Til bekræftelse heraf har undertegnede, som er behørigt bemyndiget dertil,  

 underskrevet nærværende overenskomst.
 Udfærdiget i Warszawa den 17. januar 1961 i to eksemplarer på fransk.
For den kongelige danske regering Paul Fischer.
For den polske folkerepubliks regering Jan Rustecki.
 BILAG.
 A.
De luftfartsselskaber, der er udpeget af de kontraherende parter, har på  

 den anden kontraherende parts territorium ret til overflyvning og til teknisk  

 mellemlanding; de kan desuden benytte de lufthavne og de øvrige  

 luftfartshjælpemidler, som den internationale trafik disponerer over.
De har  

 endvidere på den anden kontraherende parts territorium ret til i  

 international trafik at optage og afsætte passagerer, post og gods på de i  

 nærværende overenskomst indeholdte vilkår, med undtagelse af enhver ret til  

 cabotage på dette territorium.
 B.
 De udpegede luftfartsselskaber skal have ret til at drive følgende  

 luftruter:
 Danske luftruter:
 Polske luftruter:
 Mellemlandingspladserne mellem de to kontraherende parters territorier  

 fastsættes ved indbyrdes aftale mellem de respektive luftfartsmyndigheder.
 Luftfartsselskabet eller luftfartsselskaberne, der er udpeget til at drive  

 de ovennævnte luftruter, kan undlade at beflyve de omhandlede  

 mellemlandingspladser.
 Samtidig med overenskomstens undertegnelse er der udvekslet følgende  

 noter:
 Warszawa, den 17. januar 1961.
Hr. minister, Under henvisning til den under 17. januar 1961 mellem den kongelige danske  

 regering og den polske folkerepubliks regering undertegnede overenskomst  

 angående civil luftfart har jeg den ære at meddele Dem, at den danske  

 regering i overensstemmelse med artikel II i nævnte overenskomst har udpeget  

 Det Danske Luftfartsselskab (DDL) til at drive de i bilaget til denne  

 overenskomst angivne ruter.
 Jeg har samtidig den ære at bekræfte, at de to delegationer under  

 drøftelserne vedrørende indgåelsen af ovennævnte overenskomst er blevet enige  

 om følgende:
 Modtag hr. minister, udtrykket for min udmærkede højagtelse.
 Paul Fischer.
Hans Excellence hr.
Jan Rustecki.
Viceminister i den polske folkerepubliks kommunikationsministerium, Warszawa.
 Warszawa, den 17. januar 1961.
Hr. ambassadør, Under henvisning til den under 17. januar 1961 mellem den polske  

 folkerepubliks regering og den kongelige danske regering undertegnede  

 overenskomst angående civil luftfart har jeg den ære at meddele Dem, at den  

 polske regering i overensstemmelse med artikel II i nævnte overenskomst har  

 udpeget Polskie Linie Lotnicze »Lot« til at drive de i bilaget til  

 denne overenskomst angivne ruter.
 Jeg har samtidig den ære at bekræfte, at de to delegationer under  

 drøftelse vedrørende indgåelsen af ovennævnte overenskomst er blevet enige om  

 følgende:
 Jan Rustecki.
Hans Excellence hr.
Paul Henning Fischer, Kongeriget Danmarks Ambassadør, Warszawa.
 Den i overenskomstens artikel XVII forudsete noteudveksling har fundet  

 sted i København den 21. april 1961, hvorefter overenskomsten er trådt  

 endeligt i kraft den nævnte dato.
 Udenrigsministeriet, den 6. juli 1961.
J.O.
Krag.
