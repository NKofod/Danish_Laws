Cirkulære om indretning af ældre- og handicapegnede boliger, jf. lov  

 om byfornyelse og boligforbedring Indledning Folketinget har vedtaget lov nr. 379 af 10. juni 1987 om ændring af lov om  

 boligbyggeri, lov om indeksregulerede realkreditlån, lov om  

 realkreditinstitutter, lov om byfornyelse og boligforbedring, lov om  

 individuel boligstøtte og lov om ejerlejligheder (følgelovgivning til lov om  

 boliger for ældre og personer med handicap). Ved lovændringen er der i lov om  

 byfornyelse og boligforbedring indføjet en ny bestemmelse i § 3, stk. 3,  

 hvorefter boligministeren kan fastsætte normer samt regler for normernes  

 anvendelse med henblik på at gøre lejligheder egnede for ældre og personer  

 med handicap.
 Loven trådte i kraft den 1. juli 1987 og er nu indføjet i  

 Boligministeriets lovbekendtgørelse nr. 501 af 21. juli 1987.
Bestemmelserne i byfornyelseslovens § 3, stk. 1, danner overgrænsen for,  

 hvilke foranstaltninger, der kan udføres for at gøre en lejlighed  

 tidssvarende som led i byfornyelse og boligforbedring.
Efter stk. 2 kan  

 boligministeren fastsætte, at yderligere normer skal søges opfyldt for at  

 gøre lejligheden tidssvarende, men disse normer må ligge indenfor, hvad  

 byggelovgivningen foreskriver for almindeligt nyt boligbyggeri.
 Lovens § 3, stk. 3, giver nu mulighed for, at ældre- og handicapegnede  

 foranstaltninger kan indgå i en byfornyelses~ eller  

 boligforbedringsbeslutning enten for en hel beboelsesejendom eller for en  

 eller flere boliger, således at foranstaltningerne finansieres med støtte  

 efter byfornyelsesloven.
Bestemmelsen indebærer, at foranstaltningerne kan udføres, uanset om  

 ejendommen er i privat eje eller er overtaget af kommunen.
Som omtalt i  

 Boligstyrelsens cirkulære af 11. maj 1983 om byfornyelsesbeslutningers  

 indhold, pkt. 6, kan der derimod ikke ydes støtte til istandsættelse af  

 kommunal institutionsbebyggelse, herunder plejehjem eller anden bebyggelse,  

 hvor det offentlige har en ikke uvæsentlig indflydelse på driften.
Det er  

 tillige en betingelse for istandsættelse efter byfornyelseslovens § 3, at  

 ejendommen er utidssvarende.
 I henhold til byfornyelseslovens § 3, stk. 3, har Boligstyrelsen i  

 bekendtgørelse nr. 644 af 1. oktober 1987 om indretning af ældre~ og  

 handicapegnede boliger fastsat bestemmelser om, dels hvilke krav, der stilles  

 til bygninger, som med hjemmel i byfornyelsesloven skal kunne indrettes til  

 bolig for ældre og personer med handicap, dels de foranstaltninger, der kan  

 udføres for at gøre lejligheder egnede for disse personer.
 I dette cirkulære redegøres for de i bekendtgørelsen fastsatte  

 bestemmelser.
Foranstaltninger efter § 1 Efter bekendtgørelsens § 1, kan kommunalbestyrelsen uanset bygningens  

 beskaffenhed og beliggenhed i forbindelse med istandsættelse efter  

 byfornyelsesloven tillige søge foretaget mindre ændringer i den enkelte  

 bolig, således at boligen gøres egnet for ældre og personer med handicap.
 De foranstaltninger, der kan udføres efter § 1, omfatter:
- foranstaltninger, der ikke medfører ekstra udgifter, men som kan  

 opfyldes ved at vælge gennemarbejdede løsninger, kombineret med egnede  

 materialer og komponenter og - foranstaltninger, der medfører begrænsede ekstraudgifter, som f.eks.  

 opsætning af håndgreb og håndlister, udskiftning af belægninger og dørgreb,  

 fjernelse af dørtrin o.lign., mindre ændringer af køkkeninventar og  

 sanitetsudstyr samt forberedelse af kaldeanlæg.
Foranstaltninger efter § 2 »Særligt egnede« bygninger Mens foranstaltningerne, som kan udføres efter bekendtgørelsens § 1, kan  

 udføres i et stort antal lejligheder, forudsætter udførelsen af  

 foranstaltninger efter § 2, at bygningen helt eller delvis er særligt egnet  

 til indretning af ældreegnede boliger.
Merudgiften ved foranstaltningernes  

 udførelse må stå i et rimeligt forhold til forøgelsen af ejendommens leje- og  

 brugsværdi, og antallet af lejligheder, der omfattes af foranstaltningerne.  

 Merudgiften må desuden ses i lyset af bygningens restlevetid og af, om  

 bygningen efter forbedringen overvejende vil blive beboet af ældre og  

 personer med handicap.
 Der stilles i bekendtgørelsen krav om, at kommunalbestyrelsen vurderer  

 bygningens beskaffenhed og beliggenhed som værende særligt egnet som bolig  

 for ældre.
 For så vidt angår bygningens beskaffenhed må som minimum kræves, at  

 denne har et sådant niveau, at den eller de istandsatte boliger indeholder  

 eget køkken, varmt vand, bad og toilet samt tidssvarende opvarmning.
 Kommunalbestyrelsen må med hensyn til boligernes areal være opmærksom på  

 reglerne for beregning af boligstøtte, jf. kap. 4 a i lovbekendtgørelse nr.  

 670 af 23. september 1986 om individuel boligstøtte.
 Vedrørende krav til bygningens beliggenhed må der lægges vægt på,  

 at bygningen ligger i et kvarter, hvor indkøbsmuligheder og kollektiv  

 trafikbetjening er til stede indenfor en overkommelig afstand, ligesom  

 parkeringsmulighed bør forefindes umiddelbart ved bygningens indgang.
 De foranstaltninger, der kan søges udført i en eller flere boliger i de  

 særligt egnede bygninger, er nævnt i bekendtgørelsens § 2, nr. 1-5. Til  

 belysning af disse foranstaltninger kan nævnes:
Nr. 1. Adgangsforhold Bestemmelsen giver mulighed for at etablere tilfredsstillende  

 adgangsforhold for gangbesværede og kørestolsbrugere, således at særligt  

 egnede boliger vil kunne indrettes til ældreegnede boliger.
 Udgangspunktet er, at gangbesværede og kørestolsbrugere ubesværet skal  

 kunne komme til og fra boligerne, hvilket stiller krav til adgangsforholdene.  

 Der kan således blive tale om at etablere ramper, elevator, trappelift og  

 fast, jævn og skridsikker belægning ved indgangsdøren til bygningen.
 Nr. 2. Dørlysninger, gangarealer m.v .
 Såfremt en bolig ønskes gjort kørestolsegnet, bør samtlige døre i boligen  

 have en fri åbning på ca. 80 cm. (9 M).
 I det omfang bygningen eller de enkelte boliger ikke samtidig sikres  

 tilfredsstillende adangsforhold som nævnt i bekendtgørelsens § 2, nr. 1, samt  

 cirkulærets bemærkninger hertil, er der næppe grundlag for ombygning efter  

 denne bestemmelse.
Nr. 3. Boligens udformning Bestemmelsen giver mulighed for ombygning af køkkener, wc/baderum og  

 opholdsrum i en eller flere boliger, således at disse som helhed kan anvendes  

 af kørestolsbrugere.
 I det omfang bygningen eller de enkelte boliger ikke samtidig sikres  

 tilfredsstillende adgangsforhold som nævnt i bekendtgørelsens § 2, nr. 1 og 2  

 samt cirkulærets bemærkninger hertil, er der næppe grundlag for ombygning  

 efter denne bestemmelse.
Nr. 4. Altan Såfremt der ikke til ejendommen findes tilfredsstillende opholds- og  

 friarealer for ældre og personer med handicap, vil der være mulighed for  

 etablering af altan.
 Ved vurderingen af om eksisterende opholds- og friarealer kan anses for  

 tilfredsstillende, må der lægges vægt på, om gangbesværede og  

 kørestolsbrugere vil være i stand til at benytte disse.
 Følgende forhold er her af betydning:
- adgangsforholdene fra boligen til opholds- og friarealerne - niveauforskelle - belægning - møblering (borde, bænke, hvilepladser) - toiletmulighed Nr. 5. Fælles boligareal En del af ejendommens bebyggede areal kan indrettes som fælles boligareal  

 for flere ældreegnede boliger.
Der stilles ikke særlige krav til, hvilke funktioner de fælles  

 boligarealer skal tjene.
Det vil således være op til kommunalbestyrelsen i  

 samarbejde med rådgiverne for ombygningen, at afgøre størrelse, placering  

 samt hvilke behov, fællesarealet skal kunne opfylde.
Vetoret Opmærksomheden henledes på, at byfornyelseslovens bestemmelser om såvel  

 ejeres som lejeres ret til at nedlægge veto mod visse foranstaltninger, også  

 omfatter ældreegnede foranstaltninger i henhold til Boligstyrelsens  

 bekendtgørelse nr. 644 af 1. oktober 1987 om indretning af ældre- og  

 handicapegnede boliger.
Fortrinsret I henhold til byfornyelseslovens § 3, stk. 4, kan kommunalbestyrelsen  

 bestemme, at ældre og personer med handicap har fortrinsret til lejligheder,  

 hvor der er gennemført ældreegnede foranstaltninger.
Fortrinsretten følger ejendommen uanset overdragelse eller tvangsauktion  

 og sikres ved tinglyst deklaration.
Kommunalbestyrelsen tilkendegiver, hvilke  

 lejligheder der ønskes omfattet af fortrinsretten, men der er ikke tale om,  

 at kommunalbestyrelsen har anvisningsret.
Selv om der gennemføres ældreegnede  

 foranstaltninger i en ejendom, bibeholdes den eksisterende adgang for  

 tidligere beboere til at vende tilbage til ejendommen, efter at  

 byfornyelsesarbejderne er gennemført.
 Beboerne i ejendommen skal, allerede inden fraflytningen har fundet sted,  

 tilkendegive, om de ønsker at udnytte fortrinsretten til at vende tilbage.  

 Såfremt en beboer ikke har ønsket at udnytte fortrinsretten er  

 tilkendegivelsen bindende for beboeren.
Anden offentlig støtte Der er ikke mulighed for til samme ombygningsprojekt at yde støtte såvel  

 efter lov om byfornyelse og boligforbedring som efter lov om boliger for  

 ældre og personer med handicap.
Oplysningspligt I henhold til byfornyelseslovens § 85, stk. 2, jf. lovbekendtgørelse nr.  

 501 af 21. juli 1987, skal man anmode kommunalbestyrelsen om at indsende  

 oplysning til Boligstyrelsen om foranstaltninger, der gennemføres i henhold  

 til bekendtgørelsens § 2.
