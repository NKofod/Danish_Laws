Vejledning om adgang og deltagerstøtte  

 ved deltagelse i arbejdsmarkedsuddannelser I.
Indledning Dette er en vejledning til bekendtgørelse nr. 944  

 af 16. december 1998 om adgang og deltagerstøtte ved deltagelse i  

 arbejdsmarkedsuddannelser.
Bekendtgørelsen har hjemmel i lov om  

 arbejdsmarkedsuddannelser, jf. lovbekendtgørelse nr. 5 af 4. januar  

 1999.
 Bekendtgørelsen afløser den tidligere  

 bekendtgørelse nr. 623 af 28. juni 1996, som ændret ved  

 bekendtgørelse nr. 1119 af 13. december 1996 og nr. 484 af 10. juni  

 1997.
 Bekendtgørelsen adskiller sig på en  

 række punkter fra de regler, der gjaldt før 1. januar 1999, for  

 så vidt angår adgang og deltagerstøtte.
 De vigtigste ændringer vedrører  

 følgende:
 1. Ledige i dagpengeperioden har ret til 6 ugers selvvalgt  

 uddannelse.
 Som noget nyt har ledige dagpengeberettigede i  

 dagpengeperioden kun ret til 6 ugers selvvalgt uddannelse, jf.  

 bekendtgørelsens § 9. Den ledige kan ved deltagelse i  

 arbejdsmarkedsuddannelse modtage kursusgodtgørelse, dog  

 fratrækkes perioder, der er anvendt til uddannelse som ledig efter lov  

 om orlov i den 6 ugers periode, hvori der er mulighed for at deltage i  

 arbejdsmarkedsuddannelse, jf. bekendtgørelsens § 43.
 2. Ikke godtgørelse til alle deltagere i  

 arbejdsmarkedsuddannelser.
Som noget nyt har ikke alle deltagere i  

 arbejdsmarkedsuddannelser ret til at modtage kursusgodtgørelse.
Retten  

 til kursusgodtgørelse er bortfaldet for kontanthjælpsmodtagere  

 og ledige dagpengeberettigede, bortset fra ledige på 6 ugers selvvalgt  

 uddannelse , jf. bekendtgørelsens §§ 9-11 og §§ 18-19.
 3. Unge, der skal aktiveres (ungeindsatsen) efter lov om en aktiv  

 arbejdsmarkedspolitik.
 Unge, ledige under 25 år, der som led i aktivering  

 efter § 32 a i lov om en aktiv arbejdsmarkedspolitik deltager i  

 særligt udviklet og tilrettelagt sammenhængende  

 uddannelsesforløb kan ikke modtage kursusgodtgørelse, men vil  

 modtage uddannelsesgodtgørelse efter reglerne i lov om en aktiv  

 arbejdsmarkedspolitik.
 Andre unge under 25 år, der ikke er omfattet af  

 denne særlige »ungeaktiveringsindsats«, følger de almindelige  

 regler om godtgørelse.
 4. Ikke befordringstilskud og tilskud til kost og logi til  

 kontanthjælpsmodtagere.
 Som noget nyt er retten til befordringstilskud og tilskud  

 til kost og logi bortfaldet for kontanthjælpsmodtagere.
 Alle andre deltagere i arbejdsmarkedsuddannelser, herunder  

 deltagere, der modtager uddannelsesgodtgørelse under kurset, er  

 berettiget til at modtage befordringstilskud og tilskud til kost og logi  

 efter reglerne i lov om arbejdsmarkedsuddannelser, jf.  

 bekendtgørelsens kapitel 8 og 9. Der kan ikke samtidig modtages  

 befordringsgodtgørelse efter reglerne i lov om en aktiv  

 arbejdsmarkedspolitik.
 5. Ansøgningsskema skal attesteres af a-kassen for at få  

 adgang.
 En ledig, der er medlem af en arbejdsløshedskasse,  

 skal have adgangsskemaet attesteret i sin arbejdsløshedskasse for at  

 få adgang til en arbejdsmarkedsuddannelse, jf. bekendtgørelsens  

 § 17, stk. 2.
 A-kassen skal attestere, hvorvidt den ledige befinder sig  

 i dagpengeperioden eller aktivperioden og om den ledige helt eller delvist  

 har forbrugt af retten til 6 ugers selvvalgt uddannelse.
 Det skal understreges, at følgende regler fortsat  

 er gældende:
1. Krav om rådighed under deltagelse i en  

 arbejdsmarkedsuddannelse Ledige dagpengeberettigede skal i perioder, hvori der  

 udbetales kursusgodtgørelse, være tilmeldt Arbejdsformidlingen  

 og stå til rådighed for arbejdsmarkedet under deltagelse i en  

 arbejdsmarkedsuddannelse.
Undtaget fra rådighed er dog ledige, der er  

 omfattet af aktivering efter § 32 a i lov om en aktiv  

 arbejdsmarkedspolitik.
Afslag på formidlet arbejde uden gyldig grund  

 betragtes som selvforskyldt ledighed, jf. bestemmelserne i  

 bekendtgørelsens §§ 44-46.
2. Perioder med godtgørelse medregnes i dagpengeperioder Deltagelse i en arbejdsmarkedsuddannelse betragtes ikke  

 længere som "død periode". For ledige er perioder,  

 hvori der udbetales godtgørelse siden den 1. januar 1996 blevet  

 medregnet i ydelsesperioden ved ledighed efter § 55 i lov om  

 arbejdsløshedsforsikring m.v.
II.
Bemærkninger til bekendtgørelsens  

 enkelte paragraffer Til § 1 Generelle adgangskrav Til § 1, stk. 1.
 Her opregnes målgruppen, der har adgang til  

 arbejdsmarkedsuddannelser efter lovens § 3, nr. 1-4. Målgruppen  

 omfatter: ufaglærte personer, personer der har en erhvervsuddannelse  

 eller et uddannelsesniveau svarende til erhvervsuddannelserne  

 (faglærte), arbejdsledere, hvis uddannelsesniveau kan sidestilles med  

 ufaglærtes og erhvervsuddannedes, samt laboranter, der er omfattet af  

 Undervisningsministeriets bekendtgørelse om laborantuddannelsen,  

 merkonomer, teknonomer og datanomer samt endelig videregående  

 teknikere, der er omfattet af Undervisningsministeriets lov om  

 videregående teknikeruddannelser m.v. eller lov om korte  

 videregående uddannelser, når arbejdsministeren har bestemt, at  

 uddannelsen kan sidestilles med de videregående teknikeres.  

 Målgruppen omfatter endvidere selvstændige erhvervsdrivende, hvis  

 uddannelsesniveau kan sidestilles med ovennævnte grupper.
Målgruppen omfatter kortvarigt uddannede, når  

 bortses fra bekendtgørelsens § 1, stk. 1, nr. 4 og 7. Det er  

 uden betydning om uddannelsen er offentlig eller privat.
Det afgørende  

 er, - bortset fra laboranter , merkonomer, teknonomer, datanomer og  

 videregående teknikere   at uddannelsen i niveau og længde ikke  

 overstiger niveauet og længden af erhvervsuddannelserne samt at  

 uddannelsen ikke har et gymnasialt adgangskrav, se dog bemærkningerne  

 til § 1, stk. 6.
Til § 1, stk. 1, nr. 3 Bestemmelsen er medtaget bl.a. for at tydeliggøre,  

 at kommunalt- eller etatsuddannede er omfattet af målgruppen for  

 arbejdsmarkedsuddannelserne.
F. eks. er uddannelse som portør, politi-  

 eller togbetjent omfattet af bestemmelsen.
Til § 1, stk. 1, nr. 4 Hospitalslaboranter er ikke omfattet af bestemmelsen, jf.  

 § 1, stk. 2.
Til § 1, stk. 1, nr. 5 Det er en adgangsbetingelse, at arbejdslederens  

 uddannelsesniveau ikke overstiger erhvervsuddannelsesniveauet, at den  

 pågældende fungerer som foresat for ufaglærte eller  

 faglærte og at arbejdslederfunktionen er den pågældendes  

 hovedbeskæftigelsesfunktion, jf. § 1, stk. 4.
 En videregående tekniker, der fungerer som  

 arbejdsleder vil ikke have adgang efter denne bestemmelse, men vil kunne  

 få adgang efter § 1, stk. 1, nr. 4, hvis adgangsbetingelserne  

 i øvrigt er opfyldte.
Til § 1, stk. 1, nr. 6 Selvstændige erhvervsdrivende, der udøver  

 deres selvstændige virksomhed som hovedbeskæftigelse kan få  

 adgang, hvis deres uddannelsesniveau ikke overstiger videregående  

 teknikeres.
 Med hensyn til begrebet selvstændig virksomhed samt  

 ophør hermed henvises til de regler, der gælder inden for  

 arbejdsløshedsforsikringen.
 Personer, som er medlemmer af en anerkendt  

 arbejdsløshedskasse for selvstændige erhvervsdrivende, anses som  

 udgangspunkt at udøve selvstændig erhvervsvirksomhed.
Til § 1, stk. 1, nr. 7 Bestemmelsen muliggør, at personer med en  

 højere eller videregående uddannelse kan få adgang til en  

 arbejdsmarkedsuddannelse.
I bedømmelsen af, om en given uddannelse er  

 højere eller videregående, indgår alene danske uddannelser  

 og uddannelser erhvervet i Danmark.
 Det er en betingelse for at få adgang, at personen  

 ikke har haft beskæftigelse inden for sit uddannelsesområde i de  

 sidste 5 år forud for starten af den arbejdsmarkedsuddannelse, hvortil  

 der ønskes adgang.
Til § 1, stk. 2 Bestemmelsen præciserer, at alene de laboranter, der  

 er omfattet af bekendtgørelsen om laborantuddannelsen tilhører  

 målgruppen.
Hospitalslaboranter tilhører derfor ikke  

 målgruppen for arbejdsmarkedsuddannelserne.
Til § 1, stk. 5 Bestemmelsen gælder for danske uddannelser og  

 uddannelser erhvervet i Danmark.
Det er uden betydning, om uddannelsen er  

 privat eller offentlig finansieret.
Det afgørende er, om uddannelsen i  

 niveau og længde maksimalt svarer til erhvervsuddannelserne og at der  

 til uddannelsen ikke er et gymnasialt adgangskrav.
 F.eks. vil en person, der har taget en privat finansieret  

 lægesekretæruddannelse, have en uddannelse, der i niveau og  

 længde maksimalt svarer til erhvervsuddannelserne.
 Omvendt vil en person, der har taget en uddannelse som  

 pædagog ikke være omfattet af bestemmelsen, idet uddannelsen  

 overstiger niveauet og længden for erhvervsuddannelserne.
Personer, der efter afsluttet erhvervsuddannelse har taget  

 overbygningskurser, som f.eks.
Dansk Kommunalkursus DK 1 og 2 eller  

 Forvaltningshøjskolens grundkurser FG I og II, anses ikke at have et  

 uddannelsesniveau, der overstiger erhvervsuddannelsens.
Derimod har en person, der har taget  

 Forvaltningshøjskolens skatterevisoruddannelse, en uddannelse der i  

 niveau og længde overstiger erhvervsuddannelserne.
Tilsvarende er en  

 registreret revisor heller ikke omfattet af bestemmelsen, idet personen for  

 at blive optaget i revisorregisteret skal have gennemført en  

 uddannelse, der har et gymnasialt adgangskrav.
Til § 1, stk. 6 Bestemmelsen fastslår, at hvis den nye tilsvarende  

 uddannelse ikke forudsætter som adgangskrav, at ansøgeren har  

 bestået en gymnasial uddannelse, har en person med den gamle uddannelse  

 adgang til arbejdsmarkedsuddannelserne.
Det er uden betydning, om den nye  

 tilsvarende uddannelse overstiger niveauet og længden af  

 erhvervsuddannelserne.
For eksempel har pressefotografer adgang til  

 arbejdsmarkedsuddannelserne.
Den tidligere uddannelse til pressefotograf er  

 afløst af mediejournalistuddannelsen.
Det er ikke et adgangskrav til  

 mediejournalistuddannelsen, at man har bestået en gymnasial uddannelse,  

 men mediejournalistuddannelsen har et niveau og en længde, der  

 overstiger erhvervsuddannelserne.
Til §§ 2-3 Aldersbetingelser Til § 2, stk. 2, nr. 1 En uddannelse, der kan sidestilles med  

 erhvervsuddannelse Til uddannelser, der kan sidestilles med  

 erhvervsuddannelser efter lov om erhvervsuddannelser henregnes danske  

 uddannelser og uddannelser erhvervet i Danmark, som i niveau og længde  

 maksimalt svarer til niveauet og længden af erhvervsuddannelserne.
Det  

 er en betingelse, at der ikke er et gymnasialt adgangskrav til  

 uddannelsen.
Til § 2, stk. 2, nr. 2 Jobrotation Omfattet af jobrotationsordninger efter lov om en aktiv  

 arbejdsmarkedspolitik kan være personer i beskæftigelse, som  

 midlertidigt er fraværende fra arbejdspladsen og ledige, der  

 afløser en beskæftiget.
Til § 2, stk. 2, nr. 3 Krav i anden lovgivning Det er en forudsætning for at kunne fravige  

 alderskravet på de 20 år, at kravet om uddannelse er hjemlet i  

 anden lovgivning og at denne uddannelse kun kan erhverves inden for  

 arbejdsmarkedsuddannelsernes område.
F. eks. stilles der fra 1. januar 1997 i lov om  

 levnedsmidler m.m. krav om, at uddannelse i levnedsmiddelhygiejne er  

 obligatorisk for personer over 18 år, der er beskæftiget i  

 bestemte virksomheder.
Denne uddannelse etableres som en  

 arbejdsmarkedsuddannelse.
 Personer, der er under anden uddannelse, har ikke adgang  

 til den obligatoriske uddannelse i levnedsmiddelhygiejne, jf. § 4,  

 stk. 1, nr. 2.
Til § 3 Uddannelsesstedet kan alene fravige alderskravet i  

 særlige tilfælde og da på baggrund af en konkret vurdering  

 af hver enkelt ansøger.
Særlige tilfælde kan f.eks.  

 være en erklæring fra en arbejdsgiver, som ønsker den  

 pågældendes deltagelse i et bestemt kursus, f.eks. et  

 certifikatkursus i gaffeltruckfører, kranfører,  

 traktorfører eller andet.
 Særlige grunde kan være en deltager under 20  

 år, som deltager i en erhvervsgrunduddannelse (EGU).
 Til § 4 Sygdom og under anden uddannelse m.m.
Til § 4 Bestemmelsen opregner i hvilke situationer bestemte  

 persongrupper ikke har adgang til en arbejdsmarkedsuddannelse.
Bestemmelsen  

 bygger på det grundlag, at deltagelse i en arbejdsmarkedsuddannelse  

 forudsætter, at den pågældende normalt kan påtage sig  

 et arbejde inden for branchen/faget på sædvanlige løn- og  

 arbejdsvilkår.
Bestemmelsen er i det væsentligste en  

 videreførelse af den hidtidige praksis.
 Dog er den tidligere bestemmelse, hvorefter der kunne  

 gives dispensation til personer, der var fraværende fra  

 arbejdsmarkedet, ophævet.
Til § 4, stk. 1, nr. 1 I vurderingen af om en person er i stand til at  

 påtage sig arbejde, kan indgå lægelige udtalelser eller  

 anden dokumentation eller erklæring, der viser, at den  

 pågældende ikke er i stand til at påtage sig et arbejde  

 på sædvanlige løn- og arbejdsvilkår eller på  

 særlige vilkår efter gældende regler herom for revalidender  

 og andre.
Revalidender, kan få adgang til en  

 arbejdsmarkedsuddannelse, når de befinder sig i den afsluttende del af  

 revalideringsprocessen i henhold til en fastlagt erhvervsplan, jf. lov om en  

 aktiv socialpolitik.
En revalideringsperiode anses som afsluttende, når  

 personen befinder sig i den sidste tredjedel af revalideringsperioden og  

 når arbejdsmarkedsuddannelserne benyttes som afslutning på  

 revalideringsperioden med henblik på endelig udslusning til  

 arbejdsmarkedet.
Personer, der er ansat på særlige løn-  

 og arbejdsvilkår er ligeledes omfattet af bestemmelsen.
Det  

 gælder f.eks. personer ansat i beskyttet beskæftigelse, fleksjob  

 eller skånejob.
 Det er en forudsætning, at revalidender og andre  

 personer i øvrigt opfylder bekendtgørelsens  

 adgangsbestemmelser, herunder adgangskravene til den konkrete uddannelse.
Til § 4, stk. 1, nr. 2 Bestemmelsen omfatter alle personer, som er under  

 uddannelse, herunder deltagere i erhvervsuddannelser eller i højere  

 eller videregående uddannelse, deltagere i den frie ungdomsuddannelse  

 samt personer, som er under uddannelse til landmand ("det grønne  

 bevis").
 Personer, der deltager i en erhvervsgrunduddannelse (EGU)  

 har dog adgang, når personen opfylder de generelle adgangsbetingelser i  

 øvrigt.
 Personer anses for at have afbrudt en uddannelse,  

 når der foreligger dokumentation herfor fra uddannelsesstedet.
 En person betragtes som værende under  

 erhvervsuddannelse, hvis vedkommende er på et skoleophold og/eller er i  

 et praktikophold i henhold til en uddannelsesaftale i tilknytning til  

 uddannelsen.
En person betragtes som værende under uddannelse til  

 faglært landmand, når personen er på skole eller i praktik,  

 jf. personens uddannelsesaftale.
Personen betragtes som værende under  

 uddannelse til det grønne bevis, når personen deltager i  

 skoleuddannelsen.
 Personer, der har orlov fra en uddannelse, anses for at  

 være under uddannelse medmindre de hører ind under  

 undtagelsesbestemmelsen i § 4, stk. 2.
Til § 4, stk. 2 Følgende AMU-kontraktuddannelser er p.t. omfattet  

 af bestemmelsen: betonmager, glasmager, glassliber, stilladsopstiller,  

 vaskeriassistent og vejasfaltør.
Alle disse uddannelser er  

 ordinære, centralt godkendte sammenhængende  

 uddannelsesforløb.
Til §§ 5-7 Generelle adgangskrav til alle  

 uddannelser Til § 5, stk.1 Bestemmelsen fastslår, at kun personer, der har fast  

 bopæl eller beskæftigelse i Danmark, har adgang til  

 arbejdsmarkedsuddannelserne.
Der er ikke længere særlige krav til  

 udenlandske statsborgere.
Bestemmelsen er hermed bragt i overensstemmelse med  

 lov nr. 459 af 12. juni 1996 om forbud mod forskelsbehandling på  

 arbejdsmarkedet m.v.
Til § 5, stk.2 Efter bestemmelsen kan grønlændere og  

 færinger som hidtil få adgang, hvis de i øvrigt opfylder  

 adgangskravene i §§ 1-16.
Til § 6 Efter en konkret vurdering træffer uddannelsesstedet  

 afgørelse om, hvorvidt en ansøger deltager i flere uddannelser  

 end nødvendigt af erhvervsmæssige årsager.
Vurderingen  

 skal lægge vægt på, om ansøgerens  

 uddannelsesønske udgør en naturlig helhed inden for givne  

 uddannelsesstrukturer og ansøgerens muligheder for at opnå  

 beskæftigelse på kortere sigt set på baggrund af  

 ansøgerens uddannelsesniveau.
Til §§ 9-10 Ledige i dagpengeperioden Til § 9 Bestemmelsen fastslår, at ledige, der er berettigede  

 til at modtage arbejdsløshedsdagpenge og befinder sig i  

 dagpengeperioden, har ret til selvvalgt uddannelse i op til 6 uger.
 Det er en betingelse for at få adgang efter  

 bestemmelsen, at vedkommende både er dagpengeberettiget og befinder sig  

 i dagpengeperioden.
En person er ikke dagpengeberettiget, når  

 vedkommende har karantæne fra arbejdsløshedskassen eller ikke  

 har optjent dagpengeret eller er omfattet af reglerne om overskydende timer i  

 arbejdsløshedsforsikringslovgivningen.
Disse personer har adgang til  

 arbejdsmarkedsuddannelserne uden forbrug af 6 ugers selvvalgt uddannelse,  

 når de i øvrigt opfylder bekendtgørelsens  

 adgangsbestemmelser.
Se også bemærkninger til § 18,  

 stk. 1 om godtgørelse.
Til § 10 Bestemmelsen gælder alene for dagpengeberettigede  

 ledige i dagpengeperioden.
 Individuel kompetenceafklaring kan ikke indgå i  

 uddannelsesforløbene.
Til § 11 Ledige i dagpengeperioden og ledige i  

 aktivperioden Til § 11 For de ledige i dagpengeperioden er det en betingelse for  

 at få adgang, at de har opbrugt retten til 6 ugers selvvalgt uddannelse  

 efter § 9.
Til § 12 Ledige dagpengeberettigede Til § 12 Bestemmelsen fastslår, at ledige, der er berettiget  

 til arbejdsløshedsdagpenge, skal være tilmeldt AF for at  

 få adgang.
Jobtræning og puljejob Personer, som er i jobtræning eller ansat i puljejob  

 efter lov om en aktiv arbejdsmarkedspolitik anses for at være ledige  

 under jobtræningsperioden eller puljebeskæftigelsen.
 Ledige, som har uddannelsesorlov, anses ligeledes for at  

 være ledige i orlovsperioden.
Ledig eller beskæftiget Personer, der f.eks. afslutter et arbejdsforhold om  

 fredagen og tilmelder sig et kursus om mandagen med start samme dag, anses  

 ligeledes for at være ledige.
 I følge arbejdsløshedsforsikringens  

 bekendtgørelse og vejledning om beskæftigelseskrav,  

 dagpengeperiode og aktivperiode betragtes dog en person, der er medlem  

 af en arbejdsløshedskasse og som starter på uddannelse i  

 umiddelbar forlængelse af et ansættelsesforholds ophør,  

 hvis aftale om deltagelse i uddannelse er indgået før  

medlemmet blev afskediget, som beskæftiget.
 Eksempel: Medlemmet bliver afskediget den 30. marts 1999  

 til fratrædelse fredag den 30. april 1999. Den 19. april 1999 bliver  

 medlemmet optaget på et AMU-kursus med start mandag den 3. maj 1999.  

 Medlemmet anses for at være ledig den 3. maj, hvor uddannelsen  

 påbegyndes.
Når en person, der er opsagt fra sin stilling,  

 deltager i en arbejdsmarkedsuddannelse i opsigelsesperioden, anses personen  

 for at være beskæftiget, når uddannelsen ligger  

 inden for opsigelsesperioden.
D.v.s. personen starter og afslutter  

 uddannelsen inden for opsigelsesperioden.
 Hvis uddannelsen strækker sig ud over  

 opsigelsesperioden, anses personen for beskæftiget, hvis  

 adgangsskemaet er indleveret og modtaget på uddannelsesstedet,  

 før personen blev opsagt eller sagde op.
 Omvendt anses personen for ledig, når  

 uddannelsen strækker sig ud over opsigelsesperioden og personen har  

 indleveret adgangsskemaet til uddannelsesstedet efter personen er opsagt  

 eller selv har sagt op.
 Et deltidsbeskæftiget medlem af en  

 arbejdsløshedskasse anses ikke for ledig i henseende til adgang til  

 arbejdsmarkedsuddannelser.
Til § 18 Generel bestemmelse Til § 18, stk. 1 Bestemmelsen fastslår, at personer, der opfylder  

 adgangskravene har ret til godtgørelse, når der foreligger et  

 tab af arbejdsindtægt eller arbejdsmulighed, cfr, dog undtagelserne i  

 § 19, stk. 1.
 Personer på en erhvervsgrunduddannelse (EGU), hvori  

 der indgår arbejdsmarkedsuddannelser, har ikke ret til  

 godtgørelse, idet der ikke foreligger et tab af indtægt eller  

 arbejdsmulighed.
Godkendt uddannelse Det er en forudsætning for udbetaling af  

 godtgørelse, at uddannelsen afholdes efter en godkendt  

 uddannelsesplan, at uddannelsesstedet er godkendt til at udbyde den  

 pågældende uddannelse og at der til uddannelsen fuldt ud ydes  

 tilskud (taksttilskud) af bevillingerne til arbejdsmarkedsuddannelserne, som  

 de fremgår af finansloven.
Tab af arbejdsmulighed Personer, der på grund af deltagelse i uddannelse  

 mister muligheden for at påtage sig et arbejde, kan i visse situationer  

 få ret til godtgørelse.
Det er en betingelse for at få ret  

 til godtgørelse, at den ledige ikke er kontanthjælpsmodtager,  

 ikke er omfattet af aktivering i henhold til lov om en aktiv socialpolitik,  

 eller ikke er berettiget til at modtage arbejdsløshedsdagpenge.
 F. eks. kan en ledig, der er tilmeldt Arbejdsformidlingen  

 som arbejdssøgende, få ret til godtgørelse for tab af  

 arbejdsmulighed, når personen ikke har ret til dagpenge eller  

 kontanthjælp og selv om personen i øvrigt ikke kan siges at lide  

 indtægtstab som følge af deltagelse i uddannelsen.
Afholdelsesformer Efter kapitel 8 i Arbejdsmarkedsstyrelsens  

 bekendtgørelse nr. 622 af 28. juni 1996 om  

 arbejdsmarkedsuddannelsernes indhold og opbygning m.v. kan  

 arbejdsmarkedsuddannelserne afholdes som heltids- og deltidsundervisning i  

 dagtimerne, som aftenundervisning, som week-end-undervisning, som  

 undervisning opsplittet over enkelte dage eller som en kombination heraf.
 I uddannelsesplanen for kompetencegivende uddannelse og  

 centrale, sammenhængende uddannelsesforløb kan det være  

 bestemt, at en eller flere af ovennævnte afholdelsesformer ikke skal  

 anvendes.
 På decentrale, sammenhængende  

 uddannelsesforløb kan uddannelsesstedet i særlige tilfælde  

 afholde den kompetencegivende uddannelse opsplittet eller som  

 deltidsundervisning ud over hvad der måtte være bestemt i den  

 konkrete uddannelsesplan, jf. § 41, stk. 2 i ovennævnte  

 bekendtgørelse.
Ved alle afholdelsesformer kan der ved deltagelse i en  

 arbejdsmarkedsuddannelse ydes godtgørelse, hvis der foreligger et  

 dokumenteret indtægtstab eller tab af arbejdsmulighed.
Personer, der  

 deltager i aften- eller week-end-undervisning og udfører deres  

 sædvanlige beskæftigelse om dagen eller i løbet af ugen,  

 vil normalt ikke lide tab af indtægt eller arbejdsmulighed.
Kompenserende fridage Der kan ikke ydes godtgørelse på  

 kompenserende fridage ( f.eks. afspadsering, opsparede fridage), da  

 ansøgeren i så fald ikke kan siges at lide tab af indtægt  

 eller tab af arbejdsmulighed.
Til § 18, stk. 2 Som beskæftiget lønmodtager anses personer,  

 der er i et ansættelsesforhold, hvor der foreligger en aftale mellem en  

 arbejdsgiver og en arbejdstager om løn- og  

 ansættelsesvilkår.
Der kræves ikke, at den ugentlige  

 beskæftigelse skal overstige et bestemt antal arbejdstimer, jf.  

 også bemærkningerne til § 12.
 Indtægtstab for selvstændige erhvervsdrivende  

 beregnes på grundlag af det ugentlige antal arbejdstimer, hvori den  

 selvstændige virksomhed sædvanligvis udøves.
Til § 19 Ledige Til § 19 Bestemmelsen indeholder særlige regler for ledige  

 kontanthjælpsmodtagere og dagpengeberettigede ledige.
Til § 19, stk. 1 Ledige kontanthjælpsmodtagere og dagpengeberettigede  

 ledige har ikke ret til godtgørelse, bortset fra dagpengeberettigede  

 ledige, der befinder sig i dagpengeperioden og som er omfattet af  

 § 19, stk. 2.
 Ledige ikke-dagpengeberettigede, der f.eks. ansættes  

 i jobtræning, har ikke ret til at modtage godtgørelse, når  

 de deltager i arbejdsmarkedsuddannelse som led i aktivering i henhold til lov  

 om aktiv socialpolitik.
Til § 19, stk. 2 Bestemmelsen fastslår, at ledige dagpengeberettigede  

 i dagpengeperioden har ret til godtgørelse i op til 6 uger, når  

 de har fået adgang efter § 9, har tab af arbejdsmulighed efter  

 § 18 og ikke har opbrugt deres godtgørelsesrettigheder efter  

 § 43.
 Til § 22 Førtidspensionister m.m.
Til § 22 Førtidspensionister og personer på  

 overgangsydelse, efterløn, delefterløn eller delpension skal  

 dokumentere et indtægtstab eller tab af arbejdsmulighed for at  

 være berettiget til godtgørelse.
Til §§ 24-25 Godtgørelse Til §24, stk. 1 Godtgørelsen beregnes pr. undervisningsuge, men kan  

 pr. dag maksimalt udbetales med 1/5 af det højeste ugentlige  

 dagpengebeløb.
Til § 25 Udgangspunktet er en 37 timers arbejdsuge.
Hvis en person  

 udfører sin beskæftigelse samtidig med deltagelse i en  

 uddannelse, skal der ske reduktion i godtgørelsen svarende til det  

 antal timer, hvori beskæftigelsen udføres.
Indtægtstabet  

 beregnes for beskæftigedes vedkommende på baggrund af det  

 faktiske, ugentlige antal arbejdstimer.
Tab af arbejdsmulighed beregnes  

 på baggrund af en 37 timers uge.
1. Eksempel.
En person deltager i heltidsundervisning og  

 udfører hver dag 2 timers beskæftigelse.
Personen arbejder  

 normalt 37 timer om ugen.
 Da personen udfører 2 timers beskæftigelse  

 hver dag, har personen ikke tab af indtægt eller arbejdsmulighed for  

 disse timer, hvorfor godtgørelsen skal reduceres med 2 timer dagligt.  

 37-10 = 27 timers godtgørelse pr. uge.
2. Eksempel.
En person deltager i heltidsundervisning og  

 udfører hver dag 2 timers beskæftigelse.
Personen arbejder  

 normalt 50 timer om ugen.
Personen har derfor et tab af indtægt eller  

 arbejdsmulighed på 40 timer om ugen.
Imidlertid kan der maksimalt  

 udbetales godtgørelse for 37 timer, hvorfor personen har ret til  

 godtgørelse for 37 timer.
Tilsvarende gælder for en person, der  

 udøver sin selvstændige virksomhed som hovedbeskæftigelse  

 med 50 timer om ugen og under uddannelsen udfører sin  

 selvstændige virksomhed med 10 timer om ugen.
3. Eksempel.
En person deltager i heltidsundervisning og  

 udfører hver dag 2 timers beskæftigelse.
Personen arbejder  

 normalt 20 timer om ugen og er ikke tilmeldt Arbejdsformidlingen som  

 arbejdssøgende.
Der skal ske en reduktion af godtgørelsen med det  

 antal timer, hvori beskæftigelsen udføres.
Personen har ikke tab  

 af arbejdsmulighed, fordi vedkommende ikke er tilmeldt Arbejdsformidlingen  

 som arbejdssøgende.
Personen har derfor ret til 20 - 10 = 10 timers  

 godtgørelse pr. uge.
4. Eksempel.
En person deltager i heltidsundervisning og  

 udfører sin beskæftigelse med 16 timer i weekenden, som normalt.  

 Personen er iøvrigt fuldtidsarbejdssøgende.
 Med udgangspunkt i en 37 timers arbejdsuge må  

 personen anses for at have tab af arbejdsmulighed som følge af  

 kursusdeltagelsen i 37-16 = 21 timer om ugen og har dermed ret til  

 godtgørelse for 21 timer pr. uge.
5. Eksempel.
En person har 30 timers beskæftigelse  

 om ugen fordelt på 3 forskellige arbejdspladser og er tilmeldt  

 Arbejdsformidlingen som fuldtidsarbejdssøgende.
Under uddannelsen  

 udfører personen sit ene arbejde med 2 timer pr. dag; i alt 10 timer  

 pr. uge.
Personen har tab af indtægt og/eller arbejdsmulighed  

 i henholdsvis 20 timer fra lønarbejdet (30-10) og 7 timer som  

 arbejdssøgende (37-30); i alt 27 timer.
Personen har derfor ret til  

 godtgørelse for 27 timer.
6. Eksempel.
En person har 30 timers beskæftigelse  

 om ugen fordelt på 3 forskellige arbejdspladser og er tilmeldt  

 Arbejdsformidlingen som fuldtidsarbejdssøgende.
Samtidig med at  

 personen deltager i heltidsundervisning udfører personen sit ene  

 arbejde 2 timer pr. dag og arbejder 10 timer i weekenden for de to andre  

 arbejdspladser; i alt arbejder personen 20 timer om ugen under kurset.
Personen har tab af indtægt for 10 timer fra  

 lønarbejdet (30-20) og tab af arbejdsmulighed for 7 timer som  

 arbejdssøgende (37-30); i alt 17 timer.
Personen har derfor ret til  

 godtgørelse for 17 timer pr. uge.
7. Eksempel.
En person har 30 timers beskæftigelse  

 om ugen og udøver selvstændig virksomhed med 10 timer om ugen.  

 Personen deltager i heltidsundervisning og udøver sin  

 selvstændige virksomhed under uddannelsen.
Personen er i øvrigt  

 tilmeldt Arbejdsformidlingen som fuldtidsarbejdssøgende.
Personen er  

 arbejdssøgende med 7 timer om ugen og arbejder herudover i alt 40  

 timer om ugen; 30 timers lønarbejde og 10 timers selvstændig  

 virksomhed.
Personen har tab af indtægt fra lønarbejdet  

 på 30 timer og tab af arbejdsmulighed på 7 timer som  

 arbejdssøgende.
Personen har derfor ret til godtgørelse for 37  

 timer pr. uge.
8. Eksempel.
En person har 30 timers beskæftigelse  

 om ugen og udøver selvstændig virksomhed med 15 timer om ugen.  

 Personen deltager i heltidsundervisning og udøver sin  

 selvstændige virksomhed under uddannelsen.
Personen er ikke tilmeldt  

 Arbejdsformidlingen som arbejdssøgende.
Personen arbejder i alt 45  

 timer om ugen; 30 timers lønarbejde og 15 timers selvstændig  

 virksomhed.
Personen har tab af indtægt fra lønarbejdet  

 på 30 timer.
Personen har derfor ret til godtgørelse for 30  

 timer pr. uge.
Til §§ 26-27 Fælles bestemmelser Til §26, stk. 1 Hvis en deltager afbryder undervisningen udbetales  

 godtgørelse for det hele antal lektioner/timer, personen har deltaget  

 i undervisningen.
Der udbetales ikke godtgørelse for de  

 efterfølgende minutter i en eventuel påbegyndt lektion/time.
Til § 26, stk. 2 Bestemmelsen sigter alene på de situationer, hvor en  

 uddannelse afbrydes af uforudsete årsager, som må tilskrives  

 uddannelsesstedets forhold.
Til §26, stk. 3 og 4 Bestemmelsen i stk. 4 gælder kun for ferie, der  

 afholdes i forbindelse med uddannelsesstedets ferielukning.
Deltagere, som hæver opsparet  

 feriegodtgørelse skal have disse beløb fratrukket i  

 godtgørelsen.
Der fratrækkes time for time og ikke krone for  

 krone.
Til § 26, stk. 6 Bestemmelsen omfatter alene deltagere, som før  

 uddannelsens start var ledige og dagpengeberettigede i henhold til  

 arbejdsløshedsforsikringens regler.
Ledige medlemmer af en arbejdsløshedskasse, som  

 ikke er berettigede til dagpenge og ledige, som er  

 kontanthjælpsmodtagere eller uden indkomstgrundlag forud for deltagelse  

 i uddannelsen, er ikke omfattet af bestemmelsen.
Ligeledes er  

 beskæftigede ikke omfattet af bestemmelsen, da disse anses for at  

 være omfattet af deres sædvanlige ansættelsesforhold de  

 dage, hvor de ikke deltager i uddannelse.
Til § 26, stk. 7 Deltageren underskriver en tro og love erklæring om  

 at fraværet skyldes deltagelse i jobsamtale,  

 lægeundersøgelse eller indkaldelse til session, og vil herefter  

 få udbetalt godtgørelse for den pågældende dag, hvis  

 deltageren iøvrigt er berettiget hertil.
Til § 28 Befordringstilskud Til § 28, stk. 1 Bestemmelsen fastslår, at hvis en deltager i en  

 arbejdsmarkedsuddannelse har over 12 km fra bopæl og til  

 uddannelsesstedet, har pågældende ret til befordringstilskud.
 Personer på en erhvervsgrunduddannelse (EGU), hvori  

 der indgår arbejdsmarkedsuddannelser, har ikke ret til  

 befordringstilskud.
Til § 28, stk. 2 Tilskud ved daglig befordring udbetales efter  

 gældende kilometertakster.
Selv om deltageren ved forevisning af billet  

 dokumenterer at have afholdt en større udgift, vil der ikke kunne  

 udbetales større tilskud end det, der følger af  

 kilometertaksten.
 Kører flere sammen i samme private transportmiddel  

 kan alle få befordringstilskud.
Til § 28, stk. 3 Der udbetales ikke befordringstilskud for et lavere antal  

 kilometer end 24 km. pr. dag og der udbetales ikke befordringstilskud for det  

 antal kilometer, der ligger over 144 km.
Der kan således maksimalt  

 udbetales for 120 km. transport om dagen.
Befordringstilskud er  

 skattepligtigt.
Til § 29 Daglig befordringstilskud ved  

 indkvartering Til § 29 Deltagere, som er indkvarterede, har ret til dagligt  

 befordringstilskud ved transport frem og tilbage mellem indkvarteringsstedet  

 og uddannelsesstedet efter kilometertaksten for andre end beskæftigede  

 (den høje takst), jf. § 28.
Til § 30 Befordringstilskud i øvrigt ved  

 indkvartering Til § 30, stk. 2 Ved transport frem og tilbage til indkvarteringssted  

 får deltagerne udbetalt befordringstilskud efter  

 kilometertilskudstaksterne i § 28, stk. 2 for den fulde afstand  

 mellem bopæl og indkvarteringssted.
Den i § 28, stk. 1  

 nævnte minimumsgrænse og den i § 28, stk. 3  

 nævnte maksimumsgrænse gælder ikke ved rejser til og fra  

 indkvarteringssted.
 Befordringstilskud er skattepligtigt.
Til § 34 Tilskud til kost og logi Til § 34, stk. 1 Deltagere har ret men ingen pligt til indkvartering.
 Hvis en deltager har over 3 timers samlet transport, vil  

 pågældende normalt opnå ret til indkvartering.  

 Øboere, som f.eks. på grund af manglende overfartsmuligheder  

 ikke har mulighed for dagligt at rejse mellem bopæl og uddannelsessted,  

 vil normalt opnå ret til indkvartering.
 Tilskud til kost og logi er skattepligtigt.
Til §§ 43-46 Særlige bestemmelser for ledige  

 dagpengeberettigede Til § 43, stk. 1 I opgørelsen af 6 ugers forbruget indgår  

 perioder, der er anvendt til uddannelse som ledig efter lov om orlov, og  

 hvori der er udbetalt orlovsydelse.
Til § 43, stk. 3 Efter bestemmelsen medregnes udbetaling af  

 godtgørelse i 6 ugers forbruget, når godtgørelsen er  

 udbetalt for mindst 6 undervisningslektioner pr. dag.
 Godtgørelse, der udbetales for de situationer, der  

 er nævnt i § 26, stk. 3-7, medregnes i 6 ugers forbruget.
 Godtgørelse, der udbetales ved deltidsundervisning  

 og efter § 26, stk. 2 tæller ikke med i 6 ugers  

 forbruget.
Til § 44 Da det alene er ledige i dagpengeperioden med ret til 6  

 ugers selvvalgt uddannelse, der kan modtage godtgørelse, gælder  

 bestemmelsen alene for denne persongruppe.
 III.
 Vejledning nr. 81 af 17. juni 1997 om adgang og  

 deltagerstøtte ved deltagelse i arbejdsmarkedsuddannelser  

 bortfalder.
