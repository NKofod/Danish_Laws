Ændringsforslag stillet den 28. april  

 2000 uden for betænkningen Ændringsforslag til 2. behandling af Forslag til lov om biblioteksvirksomhed Af	Tove Videbæk (KRF):
Til § 2 11) Efter stk. 1 indsættes som nyt stykke:
» Bemærkninger Til nr. 11 Kvalitet, alsidighed og aktualitet i materialevalg er  

 folkebibliotekernes målsætning for valg af materiale, men denne  

 målsætning må ikke tilsidesætte hensynet til  

 beskyttelse af børn og mindreårige eller andre etiske  

 hensyn.
 Ifølge den gældende bibliotekslov har  

 kommunalbestyrelsen et politisk ansvar i forbindelse med materialevalg, men  

 dette nævnes ikke specifikt i forslaget til en ny bibliotekslov, idet  

 der i stedet henvises til kriterierne i forslagets § 2. Den manglende  

 præcisering af dette politiske ansvar skaber et behov for en  

 lovgivningsmæssigt klarere afgrænsning af alsidigheden i  

 materialevalget over for valg af materiale, der ikke kan anses på en  

 etisk forsvarlig måde at fremme folkebibliotekernes formål.
 I lighed med hvad der gælder for spredning af  

 programmer ved hjælp af radioanlæg eller  

 fællesantenneanlæg inden for et lokalt område, er der  

 også i forbindelse med børns og mindreåriges benyttelse af  

 bibliotekernes tilbud behov for at beskytte dem mod materiale, der kan skade  

 dem, ikke mindst i forbindelse med, at folkebibliotekernes  

 materialeforpligtelse foreslås udvidet til at omfatte multimedier.
