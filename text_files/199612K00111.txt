Nr LSF 111 Forslag til Lov om ændring af lov om friskoler og private grundskoler  

 m.v., lov om gymnasiet m.v. og lov om kursus til højere forberedelseseksamen  

 og om studieforberedende enkeltfagsundervisning for voksne m.v.  

 (Garantiordning for frie grundskolers, private gymnasiers og private  

 hf-kursers lån i Hypotekbanken m.v.) Fremsat af undervisningsministeren (Ole Vig Jensen) den 5. december 1996 Vedtaget ved tredjebehandling den 20. december 1996 Lov nr. 1238 af 27/12/1996 § 1 I lov om friskoler og private grundskoler m.v., jf. lovbekendtgørelse nr.  

 561 af 20. juni 1996, foretages følgende ændringer:
 1. I § 9, stk. 2, indsættes efter 2. pkt.:
»Kommunalbestyrelsen skal orienteres om, hvilken person der er valgt  

 til at føre tilsyn.« 2. I § 19, stk. 2, indsættes som 2. pkt.:
»Undervisningsministeren kan i særlige tilfælde fravige dette  

 krav.« 3. Efter § 32 indsættes som kapitel 6 a:
»Kapitel 6 a Garantiordning for frie grundskolers lån i Hypotekbanken § 32 a.
Undervisningsministeren kan stille garanti for  

 tilbagebetaling til Hypotekbanken af lån til frie grundskoler til  

 finansiering af nybyggeri, om- og tilbygning eller i særlige tilfælde køb af  

 fast ejendom.
Garantien kan højst udgøre en andel af de dokumenterede  

 byggeudgifter eller købesummen.
Andelen fastsættes på de årlige finanslove.
 Stk. 2. Undervisningsministeren kan give forhåndstilsagn om at  

 stille garanti for tilbagebetaling af lån i Hypotekbanken efter stk. 1.
§ 32 b . For garantier og forhåndstilsagn efter § 32 a kan  

 undervisningsministeren fastsætte nærmere regler, herunder om 1) hvilke betingelser skolen skal opfylde for at få en garanti eller et  

 forhåndstilsagn, 2) indhold og udformning af ansøgninger, dokumentation m.v. samt frister  

 for indsendelse heraf, 3) opgørelse af byggeudgifterne og købesummen, 4) garantibeløbets størrelse og 5) attestation fra skolens revisor.
§ 32 c.
Hvis Undervisningsministeriet som følge af garantien  

 betaler ydelser på skolens lån i Hypotekbanken, sker betalingen for skolens  

 regning.
Betalte ydelser kan modregnes i skolens tilskud, og skolens tilskud  

 kan tilbageholdes med henblik på betaling af fremtidige ydelser på lånet.
 Stk. 2. Undervisningsministeren kan fastsætte regler om modregning  

 og tilbageholdelse efter stk. 1.
§ 32 d.
Undervisningsministeriet kan over for skolen opsige  

 garantien for skolens lån i Hypotekbanken.
Hvis garantien opsiges, forfalder  

 den til enhver tid værende garantisum til betaling til ministeriet.
Stk. 2. Undervisningsministeren kan fastsætte regler om opsigelse  

 af garantien og om modregning for den forfaldne garantisum i skolens  

 tilskud.« 4. I § 33 indsættes efter »§ 31,»: »kapitel  

 6 a,».
§ 2 I lov om gymnasiet m.v., jf. lovbekendtgørelse nr. 564 af 20. juni 1996,  

 foretages følgende ændringer:
 1. I § 18 i indsættes som stk. 4:
»Stk. 4. Undervisningsministeren kan i særlige tilfælde fravige  

 kravet i stk. 1, nr. 1, forudsat at skolen har haft mindst 12 elever pr.  

 årgang.
I disse tilfælde ydes et tilskud pr. årselev svarende til det  

 gennemsnitlige tilskud, der fastsættes på de årlige finanslove, jf. § 18 a,  

 stk. 3.« 2. Efter § 19 indsættes som kapitel 3 a:
»Kapitel 3 a Garantiordning for private gymnasieskolers lån i Hypotekbanken § 19 a.
Undervisningsministeren kan stille garanti for  

 tilbagebetaling til Hypotekbanken af lån til private gymnasieskoler, herunder  

 private gymnasieskoler med grundskoleafdeling, til finansiering af nybyggeri,  

 om- og tilbygning eller i særlige tilfælde køb af fast ejendom.
Garantien kan  

 højst udgøre en andel af de dokumenterede byggeudgifter eller købesummen.  

 Andelen fastsættes på de årlige finanslove.
 Stk. 2. Undervisningsministeren kan give forhåndstilsagn om at  

 stille garanti for tilbagebetaling af lån i Hypotekbanken efter stk. 1.
§ 19 b.
For garantier og forhåndstilsagn efter § 19 a kan  

 undervisningsministeren fastsætte nærmere regler, herunder om 1) hvilke betingelser skolen skal opfylde for at få en garanti eller et  

 forhåndstilsagn, 2) indhold og udformning af ansøgninger, dokumentation m.v. samt frister  

 for indsendelse heraf, 3) opgørelse af byggeudgifterne og købesummen, 4) garantibeløbets størrelse og 5) attestation fra skolens revisor.
19 c.
Hvis Undervisningsministeriet som følge af garantien betaler  

 ydelser på skolens lån i Hypotekbanken, sker betalingen for skolens regning.  

 Betalte ydelser kan modregnes i skolens tilskud, og skolens tilskud kan  

 tilbageholdes med henblik på betaling af fremtidige ydelser på lånet.
 Stk. 2. Undervisningsministeren kan fastsætte regler om modregning  

 og tilbageholdelse efter stk. 1.
§ 19 d.
Undervisningsministeriet kan over for skolen opsige  

 garantien for skolens lån i Hypotekbanken.
Hvis garantien opsiges, forfalder  

 den til enhver tid værende garantisum til betaling til ministeriet.
Stk. 2. Undervisningsministeren kan fastsætte regler om opsigelse  

 af garantien og om modregning for den forfaldne garantisum i skolens  

 tilskud.« 3. I § 23, stk. 2, indsættes efter  

 »kostelever«:», om elevbetalingen for kostophold«.
§ 3 I lov om kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 563 af 20.  

 juni 1996, foretages følgende ændringer:
 1. Efter § 30 u indsættes som kapitel 5 a:
»Kapitel 5 a Garantiordning for private hf-kursers lån i Hypotekbanken § 30 v.
Undervisningsministeren kan stille garanti for  

 tilbagebetaling til Hypotekbanken af lån til private kurser til finansiering  

 af nybyggeri, om- og tilbygning eller i særlige tilfælde køb af fast ejendom.  

 Garantien kan højst udgøre en andel af de dokumenterede byggeudgifter eller  

 købesummen.
Andelen fastsættes på de årlige finanslove.
 Stk. 2. Undervisningsministeren kan give forhåndstilsagn om at  

 stille garanti for tilbagebetaling af lån i Hypotekbanken efter stk. 1.
§ 30 x.
For garantier og forhåndstilsagn efter § 30 v kan  

 undervisningsministeren fastsætte nærmere regler, herunder om 1) hvilke betingelser kursuset skal opfylde for at få en garanti eller et  

 forhåndstilsagn, 2) indhold og udformning af ansøgninger, dokumentation m.v. samt frister  

 for indsendelse heraf, 3) opgørelse af byggeudgifterne og købesummen, 4) garantibeløbets størrelse og 5) attestation fra kursusets revisor.
§ 30 y.
Hvis Undervisningsministeriet som følge af garantien  

 betaler ydelser på kursusets lån i Hypotekbanken, sker betalingen for  

 kursusets regning.
Betalte ydelser kan modregnes i kursets tilskud, og  

 kursusets tilskud kan tilbageholdes med henblik på betaling af fremtidige  

 ydelser på lånet.
 Stk. 2. Undervisningsministeren kan fastsætte regler om modregning  

 og tilbageholdelse efter stk. 1.
§ 30 z.
Undervisningsministeriet kan over for kursuset opsige  

 garantien for kursusets lån i Hypotekbanken.
Hvis garantien opsiges,  

 forfalder den til enhver tid værende garantisum til betaling til ministeriet.
Stk. 2. Undervisningsministeren kan fastsætte regler om opsigelse  

 af garantien og om modregning for den forfaldne garantisum i kursusets  

 tilskud.« § 4 Loven træder i kraft den 1. januar 1997.
Oprindeligt fremsat forslag § 1 I lov om friskoler og private grundskoler m.v., jf. lovbekendtgørelse nr.  

 561 af 20. juni 1996, foretages følgende ændringer:
 1. I § 9, stk. 2, indsættes efter 2. pkt. :
 »Kommunalbestyrelsen skal orienteres om, hvilken person der er valgt  

 til at føre tilsyn.«.
 2. I § 19, stk. 2, indsættes som 2. pkt. :
 »Undervisningsministeren kan i særlige tilfælde fravige dette  

 krav.«.
3. Efter § 32 indsættes som kapitel 6 a:» Kapitel 6 a Garantiordning for frie grundskolers lån i Hypotekbanken § 32 a.
Undervisningsministeren kan stille garanti for  

 tilbagebetaling til Hypotekbanken af lån til frie grundskoler til  

 finansiering af nybyggeri, om- og tilbygning eller i særlige tilfælde køb af  

 fast ejendom.
Garantien kan højst udgøre en andel af de dokumenterede  

 byggeudgifter eller købesummen.
Andelen fastsættes på de årlige finanslove.
 Stk. 2. Undervisningsministeren kan give forhåndstilsagn om at  

 stille garanti for tilbagebetaling af lån i Hypotekbanken efter stk. 1.
§ 32 b . For garantier og forhåndstilsagn efter § 32 a kan  

 undervisningsministeren fastsætte nærmere regler, herunder om 1) hvilke betingelser skolen skal opfylde for at få garanti eller  

 forhåndstilsagn, 2) indhold og udformning af ansøgninger, dokumentation m.v. samt frister  

 for indsendelse heraf, 3) opgørelse af byggeudgifterne og købesummen, 4) garantibeløbets størrelse og 5) attestation fra skolens revisor.
§ 32 c.
Hvis Undervisningsministeriet som følge af garantien  

 betaler ydelser på skolens lån i Hypotekbanken, sker betalingen for skolens  

 regning.
Betalte ydelser kan modregnes i skolens tilskud, og skolens tilskud  

 kan tilbageholdes med henblik på betaling af fremtidige ydelser på lånet.
 Stk. 2. Undervisningsministeren kan fastsætte regler om modregning  

 og tilbageholdelse efter stk. 1.
§ 32 d.
Undervisningsministeriet kan over for skolen opsige  

 garantien for skolens lån i Hypotekbanken.
Hvis garantien opsiges, forfalder  

 den til enhver tid værende garantisum til betaling til ministeriet.
 Stk. 2. Undervisningsministeren kan fastsætte regler om opsigelse  

 af garantien og om modregning for den forfaldne garantisum i skolens  

 tilskud.«.
 4. I § 33 indsættes efter »§ 31,»: »kapitel  

 6 a,».
§ 2 I lov om gymnasiet m.v., jf. lovbekendtgørelse nr. 564 af 20. juni 1996,  

 foretages følgende ændringer:
 1. I § 18 i indsættes som stk. 4:
»Stk. 4. Undervisningsministeren kan i særlige tilfælde fravige  

 kravet i stk. 1, nr. 1, forudsat at skolen har haft mindst 12 elever pr.  

 årgang.
I disse tilfælde ydes et tilskud pr. årselev svarende til det  

 gennemsnitlige tilskud, der fastsættes på de årlige finanslove, jf. § 18 a,  

 stk. 3.
 2.  Efter § 19 indsættes som kapitel 3 a:
»Kapitel 3 a Garantiordning for private gymnasieskolers lån i Hypotekbanken § 19 a.
Undervisningsministeren kan stille garanti for  

 tilbagebetaling til Hypotekbanken af lån til private gymnasieskoler, herunder  

 private gymnasieskoler med grundskoleafdeling, til finansiering af nybyggeri,  

 om- og tilbygning eller i særlige tilfælde køb af fast ejendom.
Garantien kan  

 højst udgøre en andel af de dokumenterede byggeudgifter eller købesummen.  

 Andelen fastsættes på de årlige finanslove.
 Stk. 2. Undervisningsministeren kan give forhåndstilsagn om at  

 stille garanti for tilbagebetaling af lån i Hypotekbanken efter stk. 1.
§ 19 b.
For garantier og forhåndstilsagn efter § 19 a kan  

 undervisningsministeren fastsætte nærmere regler, herunder om 1) hvilke betingelser skolen skal opfylde for at få en garanti eller et  

 forhåndstilsagn, 2) indhold og udformning af ansøgninger, dokumentation m.v. samt frister  

 for indsendelse heraf, 3) opgørelse af byggeudgifterne og købesummen, 4) garantibeløbets størrelse og 5) attestation fra skolens revisor.
19 c.
Hvis Undervisningsministeriet som følge af garantien betaler  

 ydelser på skolens lån i Hypotekbanken, sker betalingen for skolens regning.  

 Betalte ydelser kan modregnes i skolens tilskud, og skolens tilskud kan  

 tilbageholdes med henblik på betaling af fremtidige ydelser på lånet.
 Stk. 2. Undervisningsministeren kan fastsætte regler om modregning  

 og tilbageholdelse efter stk. 1.
§ 19 d.
Undervisningsministeriet kan over for skolen opsige  

 garantien for skolens lån i Hypotekbanken.
Hvis garantien opsiges, forfalder  

 den til enhver tid værende garantisum til betaling til ministeriet.
 Stk. 2. Undervisningsministeren kan fastsætte regler om opsigelse  

 af garantien og om modregning for den forfaldne garantisum i skolens  

 tilskud.«.
 3. I § 23, stk. 2, indsættes efter »kostelever«:  

 », om elevbetalingen for kostophold«.
§ 3 I lov om kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 563 af 20.  

 juni 1996, foretages følgende ændringer:
 1. Efter § 30 u indsættes som kapitel 5 a:
»Kapitel 5 a Garantiordning for private hf-kursers lån i Hypotekbanken § 30 v.
Undervisningsministeren kan stille garanti for  

 tilbagebetaling til Hypotekbanken af lån til private kurser til finansiering  

 af nybyggeri, om- og tilbygning eller i særlige tilfælde køb af fast ejendom.  

 Garantien kan højst udgøre en andel af de dokumenterede byggeudgifter eller  

 købesummen.
Andelen fastsættes på de årlige finanslove.
 Stk. 2. Undervisningsministeren kan give forhåndstilsagn om at  

 stille garanti for tilbagebetaling af lån i Hypotekbanken efter stk. 1.
§ 30 x.
For garantier og forhåndstilsagn efter § 30 v kan  

 undervisningsministeren fastsætte nærmere regler, herunder om 1) hvilke betingelser kurset skal opfylde for at få en garanti eller et  

 forhåndstilsagn, 2) indhold og udformning af ansøgninger, dokumentation m.v. samt frister  

 for indsendelse heraf, 3) opgørelse af byggeudgifterne og købesummen, 4) garantibeløbets størrelse og 5) attestation fra kursets revisor.
§ 30 y.
Hvis Undervisningsministeriet som følge af garantien  

 betaler ydelser på kursets lån i Hypotekbanken, sker betalingen for kursets  

 regning.
Betalte ydelser kan modregnes i kursets tilskud, og kursets tilskud  

 kan tilbageholdes med henblik på betaling af fremtidige ydelser på lånet.
 Stk. 2. Undervisningsministeren kan fastsætte regler om modregning  

 og tilbageholdelse efter stk. 1.
§ 30 z.
Undervisningsministeriet kan over for kurset opsige  

 garantien for kursets lån i Hypotekbanken.
Hvis garantien opsiges, forfalder  

 den til enhver tid værende garantisum til betaling til ministeriet.
 Stk. 2. Undervisningsministeren kan fastsætte regler om opsigelse  

 af garantien og om modregning for den forfaldne garantisum i kursets  

 tilskud.«.
§ 4 Loven træder i kraft den 1. januar 1997.
Bemærkninger til lovforslaget Almindelige bemærkninger Baggrunden for lovforslaget Ved indførelsen af bygningstaxameterordningen for de frie grundskoler og  

 private gymnasier og hf-kurser i 1993 bortfaldt muligheden for, at  

 Undervisningsministeriet kunne yde lavtforrentede og afdragsfrie statslån,  

 idet det forudsattes, at skolernes nybyggeri og ejendomskøb m.v. for  

 fremtiden skulle finansieres dels gennem opsparing, dels gennem optagelse af  

 realkreditlån.
Det har efterfølgende vist sig vanskeligt for mange skoler at opnå  

 tilstrækkelig realkreditfinansiering.
Efter en årrække med store tab  

 strammede realkreditinstitutterne udlånspolitikken.
Den mere restriktive  

 udlånspolitik ramte frie skoler særlig hårdt, fordi skolebygninger generelt  

 er mindre omsættelige end andre typer ejendomme.
Hertil kommer, at  

 realkreditinstitutterne skærpede forsigtigheden over for de frie skoleformer,  

 fordi man var opmærksom på, at lovgivningen ikke gav mulighed for særlig  

 støtte til skoler i økonomiske vanskeligheder.
I et forsøg på at afhjælpe skolernes låneproblemer indførte  

 Boligministeriet i 1994 en garantiordning for de frie grundskoler m.v.
Denne  

 ordning indebærer, at Boligministeriet - afhængigt af den tidligere belåning  

 - stiller garanti for den yderste del af realkreditlån til nybyggeri m.v.  

 Garantien kan højst udgøre 50 pct. af belåningen (i praksis noget mindre).  

 Undervisningsministeriet indstiller på grundlag af økonomiske nøgletal,  

 hvilke skoler der kan opnå garanti inden for den årlige garantiramme på 25  

 mio. kr.
Boligministeriets ordning er dels meget begrænset, dels er der ikke tale  

 om en egentlig låneordning, men kun en garantiordning.
Der er flere eksempler  

 på, at skoler har opnået garanti, men ikke efterfølgende har kunnet opnå  

 realkreditlån.
Efter en foreløbig opgørelse har 37 skoler siden 1994 fået  

 garanti for en sum på ca. 31 mio. kr.
Af disse har 10 skoler afleveret  

 byggeregnskab.
I lovforslaget foreslås samme låneordning for de frie grundskoler og  

 private gymnasier og hf-kurser som den, der blev indført for frie kostskoler  

 og erhvervsskoler i 1995 ved lov nr. 319 af 17. maj 1995 om ændring af lov om  

 folkehøjskoler, efterskoler, husholdningsskoler og håndarbejdsskoler og lov  

 om erhvervsskoler.
Lovforslaget skal harmonisere lånevilkårene, således at  

 alle skoleformer, der er omfattet af bygningstaxameterordningen, får samme  

 lånevilkår.
Efter denne ordning stiller Undervisningsministeriet garanti til  

 Hypotekbanken, der optager lån i udlandet på markedsvilkår og genudlåner dem  

 til skolerne med fuld omkostningsdækning.
Men i modsætning til  

 realkreditbelåning, der tager udgangspunkt i en vurdering af ejendommens  

 handelsværdi, sker Undervisningsministeriets garantistillelse ud fra  

 objektive økonomiske kriterier for skolen som »going concern«.
De  

 objektive kriterier er fastsat sådan, at kun skoler med en absolut sund  

 økonomi kan komme i betragtning.
Lånene er realkreditlignende annuitetslån med løbetider på op til 30 år.  

 På grund af Hypotekbankens store kreditværdighed på de udenlandske  

 lånemarkeder og fordi lånet ydes med rentetilpasning hvert 5. år, kan  

 Hypotekbanken tilbyde en lidt lavere rente end renten for tilsvarende fast  

 forrentede realkreditlån med samme løbetid.
Ministeriet skønner, at renten  

 vil være ca. 1 procentpoint lavere, dog noget mindre, hvis skolerne ønsker  

 lånene som fast forrentede lån.
Det er ministeriets håb, at etableringen af  

 den foreslåede ordning vil øge konkurrencen på lånemarkedet for skolebyggeri  

 og gøre realkreditinstitutterne mere interesserede i at gå ind på dette  

 marked med en generel nedbringelse af låneomkostningerne til resultat.
Lånene er rentetilpasningslån med tilpasning af renteniveauet til  

 markedsrenten hvert 5. år.
Hypotekbanken har dog oplyst, at der arbejdes med  

 som yderligere valgmulighed at give adgang til at yde lån med fast  

 forrentning i hele løbetiden og evt. lån med variabel rentetilpasning.
Af  

 hensyn til garantiforpligtelsen ønsker ministeriet ikke at stille garanti for  

 lån med variabel rente på under 5 år.
Den andel af byggeudgifterne, som hypotekbanklånene maksimalt kan udgøre,  

 fastsættes på finansloven og er 50 pct. i 1996. Regeringen overvejer ved  

 aktstykke at nedsætte procentandelen med virkning for 1997, jf. nedenfor om  

 aktstykke, før den nye beføjelse til at stille garanti udnyttes.
Det er  

 således ikke hensigten, at hypotekbanklån helt skal erstatte realkreditlån og  

 egenfinansiering, men alene udgøre et supplement hertil, hvis størrelse  

 løbende kan afpasses de aktuelle lånemuligheder.
Erfaringer fra de frie kostskoler og erhvervsskolerne tyder på, at andelen  

 af skoler, der kan leve op til kriterierne for at få lån, er forholdsvis  

 begrænset.
I alt er der indtil nu givet tilsagn til 11 af disse skoler.
På de  

 frie skolers omåde forventes der på de givne vilkår at være relativt få  

 skoler, der kan opnå lån.
Betingelserne for at yde garanti er for øjeblikket, at skolens økonomi og  

 likviditet tillader, at afdrag og forrentning på hypotekbanklånet samt på  

 nyoptagne realkreditlån og eventuelle andre nye lån kan rummes inden for  

 driften, selvom skolen mister op til en procent af indtægtsgrundlaget.  

 Desuden skal skolens likviditet efter belåningen udgøre mindst 90% af den  

 kortfristede gæld.
Endelig stilles der krav til elevtalsudviklingen målt over  

 de seneste 5 år.
Selv om en skoles økonomi vil kunne leve op til kravene, vil ikke alle  

 skoler kunne anvende lånemuligheden til at finansiere en udvidelse.
Dette  

 gælder specielt i byerne, hvor friskole-, gymnasie- og hf-lovenes  

 bestemmelser om, at en skole skal udgøre en geografisk og bygningsmæssig  

 enhed, forudsætter, at fysiske udvidelsesmuligheder i umiddelbar tilslutning  

 til skolen er til stede.
Det skal understreges, at kun den skole, der opnår lån, vil opnå en  

 lettelse i udgifterne på grund af den lavere forrentning af lånet.
Der  

 stilles ikke forslag om ændring af bygningstaxametre i anledning af  

 lovforslaget.
Beskrivelse af ordningen Hypotekbanken kan yde skolerne lån, der afdrages som annuitetslån og  

 forrentes med en rentesats, der fastsættes på grundlag af Hypotekbankens  

 lånerente.
Desuden betales administrationsbidrag og garantiprovision.
Lånenes  

 løbetid er op til 30 år.
Renten tilpasses til det aktuelle renteniveau hvert  

 5. år.
Lånene sikres ved garanti stillet af Undervisningsministeriet.  

 Garantiforpligtelsen sikres ved, at Undervisningsministeriet får adgang til  

 modregning for træk på garantien i skolernes tilskud.
Hvis  

 Undervisningsministeriet indfrier garantien, vil der straks blive foretaget  

 modregning i skolens tilskud.
Hvis skolen i øvrigt ikke kan indfri  

 ministeriets krav, vil ministeriet anmode om betalingsstandsning eller  

 konkurs.
 Undervisningsministeriets garanti til Hypotekbanken gives på vilkår som  

 selvskyldnerkaution for alle ydelser på lånene, herunder for  

 administrationsbidrag og garantiprovision.
Garantien gives kun, hvis investeringsudgiften står i rimeligt forhold til  

 skolens indtægtsgrundlag og samlede økonomi, herunder eventuelle nye  

 låneforpligtelser i forbindelse med den nye investering.  

 Undervisningsministeriet vil opstille objektive, forretningsmæssige kriterier  

 for at stille garanti, så der ikke bliver tale om overinvestering i forhold  

 til fx. antal årselever.
Hermed bliver det afgørende for långivningen, om  

 skolen har grundlag for at videreføre virksomheden på det niveau, der er  

 tilsigtet med investeringen.
Kriterierne vil desuden indebære, at en  

 nyoprettet skole ikke vil kunne opnå garanti og dermed lån.
Der vil som  

 hovedregel ikke blive givet garanti for lån til køb af fast ejendom.
De nærmere vilkår for at stille garanti fastsættes af  

 undervisningsministeren efter forhandling med finansministeren.
Når vilkårene  

 er fastlagt, forelægger finansministeren et aktstykke for Finansudvalget om  

 de nærmere vilkår for selve lånene i 1997. Undervisningsministeren kan kun  

 dispensere fra de fastsatte vilkår ved forelæggelse for Finansudvalget.  

 Undervisningsministeren vil ikke udnytte sin beføjelse til at stille garanti  

 for lån i Hypotekbanken, før Finansudvalgets tilslutning til vilkårene  

 foreligger.
Fra og med 1998 vil vilkårene fremgå af de årlige finanslove.
 Lovforslagets administrative og økonomiske konsekvenser m.v.
På finansloven for 1996 er der afsat en garantiramme på 250 mio. kr. til  

 erhvervsskoler og frie kostskoler, og der er budgetteret med tab på garantier  

 på 2 mio. kr.
Det er vanskeligt at vurdere skolernes lånebehov og  

 -muligheder, men det skønnes indtil videre, at ordningen kan udvides til at  

 omfatte de frie grundskoler og private gymnasier inden for disse økonomiske  

 rammer.
 I 1997 forventes der maksimalt udstedt garantier for henholdsvis 125 mio  

 kr. til erhvervsskoler, 75 mio. kr. til frie kostskoler og 50 mio. kr. til  

 frie grundskoler og private gymnasier, studenterkurser og hf-kurser.
 Der forventes ikke administrative og økonomiske konsekvenser af  

 lovforslaget i øvrigt, men eventuelle merudgifter vil blive afholdt inden for  

 Undervisningsministeriets rammer.
 Lovforslaget skønnes ikke at have erhvervsøkonomiske konsekvenser.
 Lovforslaget skønnes ikke at have miljømæssige konsekvenser.
 Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1, nr. 1.
 Forslaget er en teknisk rettelse på grund af, at bestemmelsen ved en fejl  

 udgik i forbindelse med den seneste lovændring.
 Til § 1, nr. 2.
Efter forslaget får undervisningsministeren beføjelse til i særlige  

 tilfælde at fravige kravet om, at en nyoprettet fri grundskole kun kan få  

 tilskud med virkning fra skoleårets start.
Beføjelsen vil alene blive brugt i  

 enkeltstående tilfælde.
 Forslaget skal ses på baggrund af, at undervisningsministeren i  

 forbindelse med behandlingen i Folketinget af lovforslag L 268, bl.a. om  

 standsning af tilskud efter 31. december 1996 til visse skoler under  

 Skolesamvirket Tvind gav tilsagn om at hjælpe med at finde en ordning, der  

 kunne tilgodese eleverne på Samid Skole, Gersonvej 43 (Folketingstidende  

 1995/96: 7393).
 Forældrene til disse elever har taget iniativ til at oprette en ny fri  

 grundskole, der forventes at starte den 1. januar 1997, og som forventes at  

 overtage samtlige elever fra Samid Skole, der ophører med sin virksomhed.  

 Undervisningsministeren vil i dette særlige tilfælde dispensere fra  

 tidsfristerne for anmeldelse af en fri grundskole, der ønsker tilskud.
Efter lovens § 20 a kan en fri grundskole, der overtager samtlige elever  

 fra en fri grundskole, der ophører med sin virksomhed i løbet af skoleåret,  

 få indregnet den lukkede skoles elevtal pr. den seneste 5. september ved  

 beregningen af tilskud.
Men den skole, som forældrene opretter den 1. januar  

 1997, vil ikke kunne få tilskud, medmindre bestemmelsen om, at en nyoprettet  

 skole kun kan få tilskud fra skoleårets start, fraviges.
 Til § 1, nr. 3 og 4, § 2, nr. 2, og § 3, nr. 1.
 Der henvises til de almindelige bemærkninger.
 Til § 2, nr. 1.
Forslaget tilgodeser private gymnasieskoler, der efter gymnasielovens § 18  

 i, stk. 1, nr. 1, skal have mindst 72 elever svarende til 2 linier  

 (matematisk og sproglig) med 12 elever i hver klasse på de 3 årgange.  

 Forslaget skal ses i sammenhæng med, at et gymnasium i modsætning til et  

 hf-kursus skal have både matematisk og sproglig linie svarende til 2 klasser  

 på hver årgang.
Et privat hf-kursus kan således opfylde betingelserne til  

 antallet kursister i hf-lovens § 30 k, stk. 1, nr. 1, med 24 kursister.
Forudsætningen for at fravige bestemmelsen er, at den selvejende  

 institution efter beregningerne i stk. 1, nr. 1, har haft mindst 12 elever  

 pr. årgang svarende til 36 elever ialt, og at institutionen kan  

 sandsynliggøre over for ministeren, at den økonomisk vil kunne klare sig med  

 det reducerede tilskud.
En institution, der gives en dispensation efter  

 forslaget, vil således få et mindre tilskud dels som følge af færre elever  

 dels fordi den ikke får tildelt skoletilskud, jf. § 18 b, stk. 3.
 Bestemmelsen vil, jf. gymnasielovens § 24, også omfatte private  

 studenterkurser, der mindst skal have 24 elever for at opfylde minimumskravet  

 for dispensation.
 Til § 2, nr. 3.
Ved lov nr. 444 af 14. juni 1995 ændredes bestemmelserne i gymnasieloven  

 om de offentlige kostafdelinger ud fra ønsket om, at undervisningsministeren  

 ikke længere skal udstede årlige bekendtgørelser om en ensartet elevbetaling  

 for kostophold på samtlige kostafdelinger, afhængig af elevens og forældrenes  

 indkomstgrundlag.
Dette betød, at det ikke længere fremgår af selve  

 lovteksten, at der fortsat er en elevbetaling.
Med forslaget præciseres dette  

 igen i lovteksten.
 Til § 4.
 Efter forslaget skal loven træde i kraft den 1. januar 1997.
Skriftlig fremsættelse Undervisningsministeren (Ole Vig Jensen):
 Hermed tillader jeg mig for det høje Ting at fremsætte:
 Forslag til lov om ændring af lov om friskoler og private grundskoler  

 m.v., lov om gymnasiet m.v. og lov om kursus til højere forberedelseseksamen  

 og om studieforberedende enkeltfagsundervisning for voksne m.v.  

 (Garantiordning for frie grundskolers, private gymnasiers og private  

 hf-kursers lån i Hypotekbanken m.v.).
(Lovforslag nr.
L 111).
Lovforslaget fremsættes for at give de frie grundskoler og private  

 gymnasier og hf-kurser samme låneordning som erhvervsskoler og frie  

 kostskoler.
Hypotekbanken kan yde skolerne lån, der afdrages som annuitetslån  

 med løbetider op til 30 år.
Hypotekbanklån skal ikke erstatte realkreditlån  

 og egenfinansiering, men være et supplement hertil.
Lånene sikres ved garanti stillet af Undervisningsministeriet.  

 Hypotekbanken udbetaler lånet direkte til skolen.
Undervisningsministeriets  

 garantistillelse sker ud fra objektive økonomiske kriterier således, at kun  

 skoler med en absolut sund økonomi kan komme i betragtning.
En nyoprettet  

 skole kan ikke opnå garanti.
 Det er hensigten at fastsætte samme vilkår for garanti til de frie  

 grundskoler og private gymnasier og hf- kurser som for garantier stillet for  

 lån til erhvervsskoler og frie kostskoler.
 De nærmere vilkår for selve lånene forelægges for Finansudvalget i et  

 aktstykke, hvor der tillige vil blive taget stilling til nedsættelse af den  

 andel på 50 % af investeringssummen, som hypotekbanklånene maksimalt har  

 kunnet udgøre i 1996.
 Undervisningsministeren vil først benytte sine beføjelser til at stille  

 garanti, når Finansudvalgets tilslutning foreligger.
 Fra og med 1998 vil vilkårene fremgå af de årlige finanslove.
 Hvis Undervisningsministeriet som følge af garantien betaler ydelser til  

 Hypotekbanken, kan disse modregnes i skolens tilskud.
 Det foreslås, at undervisningsministeren i særlige tilfælde kan fravige  

 kravet om, at en nyoprettet fri grundskole kun kan få tilskud fra skoleårets  

 start.
Det foreslås, at undervisningsministeren i særlige tilfælde kan fravige  

 kravet om, at private gymnasieskoler skal have mindst 12 elever pr. klasse  

 (dvs 72 elever i gymnasiet og 48 elever på studenterkursus) for at være  

 tilskudsberettigede.
Forudsætningen for at fravige er, at skolen har mindst  

 12 elever pr. årgang (dvs 36 elever i gymnasiet og 24 elever på  

 studenterkursus) Det skønnes, at låneordningen kan holdes inden for den  

 garantiramme på 250 mio. kr. og tab på garantier på 2 mio. kr., der er afsat  

 på finanslov 1996 til erhvervsskoler og frie kostskoler.
Lovforslaget har  

 ikke i øvrigt økonomiske konsekvenser.
 Lovforslaget indeholder ikke EU-retlige, erhvervsøkonomiske og  

 miljømæssige aspekter.
 Idet jeg i øvrigt henviser til lovforslaget med bemærkninger, tillader jeg  

 mig at anbefale lovforslaget til hurtig og velvillig behandling i det høje  

 Ting.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om friskoler og private grundskoler m.v., jf. lovbekendtgørelse nr.  

 561 af 20. juni 1996, foretages følgende ændringer:
 1. I § 9, stk. 2, indsættes efter 2. pkt. :
 »Kommunalbestyrelsen skal orienteres om, hvilken person der er valgt  

 til at føre tilsyn.«.
Stk. 2. Forældrekredsen enten vælger for højst 4 år en person til  

 at føre tilsyn med elevernes standpunkt i dansk, regning/matematik og engelsk  

 eller anmoder kommunalbestyrelsen i skolekommunen om at varetage dette  

 tilsyn.
Den tilsynsførende må ikke tilhøre forældrekredsen, være medlem af  

 bestyrelsen, være ansat på skolen eller være gift eller nært beslægtet med  

 disse personer.
 2. I § 19, stk. 2, indsættes som 2. pkt. :
 »Undervisningsministeren kan i særlige tilfælde fravige dette  

 krav.«.
 Stk. 2. Tilskud til nyoprettede skoler kan kun ydes med virkning  

 fra begyndelsen af et skoleår.
3. Efter § 32 indsættes som kapitel 6 a:» Kapitel 6 a Garantiordning for frie grundskolers lån i Hypotekbanken § 32 a.
Undervisningsministeren kan stille garanti for  

 tilbagebetaling til Hypotekbanken af lån til frie grundskoler til  

 finansiering af nybyggeri, om- og tilbygning eller i særlige tilfælde køb af  

 fast ejendom.
Garantien kan højst udgøre en andel af de dokumenterede  

 byggeudgifter eller købesummen.
Andelen fastsættes på de årlige finanslove.
 Stk. 2. Undervisningsministeren kan give forhåndstilsagn om at  

 stille garanti for tilbagebetaling af lån i Hypotekbanken efter stk. 1.
§ 32 b . For garantier og forhåndstilsagn efter § 32 a kan  

 undervisningsministeren fastsætte nærmere regler, herunder om 1) hvilke betingelser skolen skal opfylde for at få garanti eller  

 forhåndstilsagn, 2) indhold og udformning af ansøgninger, dokumentation m.v. samt frister  

 for indsendelse heraf, 3) opgørelse af byggeudgifterne og købesummen, 4) garantibeløbets størrelse og 5) attestation fra skolens revisor.
§ 32 c.
Hvis Undervisningsministeriet som følge af garantien  

 betaler ydelser på skolens lån i Hypotekbanken, sker betalingen for skolens  

 regning.
Betalte ydelser kan modregnes i skolens tilskud, og skolens tilskud  

 kan tilbageholdes med henblik på betaling af fremtidige ydelser på lånet.
 Stk. 2. Undervisningsministeren kan fastsætte regler om modregning  

 og tilbageholdelse efter stk. 1.
§ 32 d.
Undervisningsministeriet kan over for skolen opsige  

 garantien for skolens lån i Hypotekbanken.
Hvis garantien opsiges, forfalder  

 den til enhver tid værende garantisum til betaling til ministeriet.
 Stk. 2. Undervisningsministeren kan fastsætte regler om opsigelse  

 af garantien og om modregning for den forfaldne garantisum i skolens  

 tilskud.«.
 4. I § 33 indsættes efter »§ 31,»: »kapitel  

 6 a,».
§ 2 I lov om gymnasiet m.v., jf. lovbekendtgørelse nr. 564 af 20. juni 1996,  

 foretages følgende ændringer:
 1. I § 18 i indsættes som stk. 4:
»Stk. 4. Undervisningsministeren kan i særlige tilfælde fravige  

 kravet i stk. 1, nr. 1, forudsat at skolen har haft mindst 12 elever pr.  

 årgang.
I disse tilfælde ydes et tilskud pr. årselev svarende til det  

 gennemsnitlige tilskud, der fastsættes på de årlige finanslove, jf. § 18 a,  

 stk. 3.
§ 18 i.
Tilskud til private gymnasieskoler i henhold til denne lov  

 kan kun ydes til skoler, som opfylder følgende betingelser:
 1) Skolen skal have haft mindst 12 elever pr. klasse, beregnet enten som  

 gennemsnit af elevtallet den 5. september året før finansåret og det  

 forudgående år eller som elevtallet den 5. september året før finansåret.
 2) Skolens rektor og lærere skal være aflønnet efter de for offentlige  

 gymnasieskoler gældende regler.
 3) Skolens rektor og lærere skal være medlemmer af vedkommende  

 pensionskasse eller over for undervisningsministeren godtgøre, at der på  

 anden måde er sikret dem en passende pension.
 Stk. 2. Undervisningsministeren fastsætter nærmere relger om  

 nuoprettede skolers opfyldelse af betingelserne i stk. 1, nr. 1.
Stk. 3. Hvis en skole ikke opfylder betingelserne i stk. 1, nr. 1,  

 ophører tilskuddet ved finansårets begyndelse.
Undervisningsministeren kan  

 dog fastsætte regler om udbetaling af taxametertilskud efter § 18 b, stk. 3,  

 bygningstilskud efter § 18 c og evt. tilskud til kostafdeling efter § 18 d,  

 til en gymnasieskole i perioden fra finansårets begyndelse og til skoleårets  

 slutning.
 2.  Efter § 19 indsættes som kapitel 3 a:
»Kapitel 3 a Garantiordning for private gymnasieskolers lån i Hypotekbanken § 19 a.
Undervisningsministeren kan stille garanti for  

 tilbagebetaling til Hypotekbanken af lån til private gymnasieskoler, herunder  

 private gymnasieskoler med grundskoleafdeling, til finansiering af nybyggeri,  

 om- og tilbygning eller i særlige tilfælde køb af fast ejendom.
Garantien kan  

 højst udgøre en andel af de dokumenterede byggeudgifter eller købesummen.  

 Andelen fastsættes på de årlige finanslove.
 Stk. 2. Undervisningsministeren kan give forhåndstilsagn om at  

 stille garanti for tilbagebetaling af lån i Hypotekbanken efter stk. 1.
§ 19 b.
For garantier og forhåndstilsagn efter § 19 a kan  

 undervisningsministeren fastsætte nærmere regler, herunder om 1) hvilke betingelser skolen skal opfylde for at få en garanti eller et  

 forhåndstilsagn, 2) indhold og udformning af ansøgninger, dokumentation m.v. samt frister  

 for indsendelse heraf, 3) opgørelse af byggeudgifterne og købesummen, 4) garantibeløbets størrelse og 5) attestation fra skolens revisor.
19 c.
Hvis Undervisningsministeriet som følge af garantien betaler  

 ydelser på skolens lån i Hypotekbanken, sker betalingen for skolens regning.  

 Betalte ydelser kan modregnes i skolens tilskud, og skolens tilskud kan  

 tilbageholdes med henblik på betaling af fremtidige ydelser på lånet.
 Stk. 2. Undervisningsministeren kan fastsætte regler om modregning  

 og tilbageholdelse efter stk. 1.
§ 19 d.
Undervisningsministeriet kan over for skolen opsige  

 garantien for skolens lån i Hypotekbanken.
Hvis garantien opsiges, forfalder  

 den til enhver tid værende garantisum til betaling til ministeriet.
 Stk. 2. Undervisningsministeren kan fastsætte regler om opsigelse  

 af garantien og om modregning for den forfaldne garantisum i skolens  

 tilskud.«.
 3. I § 23, stk. 2, indsættes efter »kostelever«:  

 », om elevbetalingen for kostophold«.
 Stk. 2. Undervisningsministeren kan fastsætte nærmere regler om de  

 offentlige kostafdelinger, herunder om optagelsen og fordelingen af  

 kostelever og om betaling for ophold staten og amtskommunerne imellem og  

 mellem amtskommunerne indbyrdes.
§ 3 I lov om kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 563 af 20.  

 juni 1996, foretages følgende ændringer:
1. Efter § 30 u indsættes som kapitel 5 a: » Kapitel 5 a Garantiordning for private hf-kursers lån i Hypotekbanken § 30 v.
Undervisningsministeren kan stille garanti for  

 tilbagebetaling til Hypotekbanken af lån til private kurser til finansiering  

 af nybyggeri, om- og tilbygning eller i særlige tilfælde køb af fast ejendom.  

 Garantien kan højst udgøre en andel af de dokumenterede byggeudgifter eller  

 købesummen.
Andelen fastsættes på de årlige finanslove.
 Stk. 2. Undervisningsministeren kan give forhåndstilsagn om at  

 stille garanti for tilbagebetaling af lån i Hypotekbanken efter stk. 1.
§ 30 x.
For garantier og forhåndstilsagn efter § 30 v kan  

 undervisningsministeren fastsætte nærmere regler, herunder om 1) hvilke betingelser kurset skal opfylde for at få en garanti eller et  

 forhåndstilsagn, 2) indhold og udformning af ansøgninger, dokumentation m.v. samt frister  

 for indsendelse heraf, 3) opgørelse af byggeudgifterne og købesummen, 4) garantibeløbets størrelse og 5) attestation fra kursets revisor.
§ 30 y.
Hvis Undervisningsministeriet som følge af garantien  

 betaler ydelser på kursets lån i Hypotekbanken, sker betalingen for kursets  

 regning.
Betalte ydelser kan modregnes i kursets tilskud, og kursets tilskud  

 kan tilbageholdes med henblik på betaling af fremtidige ydelser på lånet.
 Stk. 2. Undervisningsministeren kan fastsætte regler om modregning  

 og tilbageholdelse efter stk. 1.
§ 30 z.
Undervisningsministeriet kan over for kurset opsige  

 garantien for kursets lån i Hypotekbanken.
Hvis garantien opsiges, forfalder  

 den til enhver tid værende garantisum til betaling til ministeriet.
 Stk. 2. Undervisningsministeren kan fastsætte regler om opsigelse  

 af garantien og om modregning for den forfaldne garantisum i kursets  

 tilskud.«.
§ 4 Loven træder i kraft den 1. januar 1997.
