Fremsat den 3. marts 2000 af  

 Knud Erik Hansen (SF), Margrete Auken (SF),  

 Aage Frandsen (SF),  

 Jes Lunde (SF) og Thorstein Theilgaard (SF) Forslag til folketingsbeslutning om en strategi for udbredelse af open source-programmel i  

 Danmark Folketinget opfordrer regeringen til 1.	at udarbejde en handlingsplan, med konkrete mål og midler, for  

 udbredelse af open source-programmel i Danmark med den offentlige sektor som  

 frontløber, 2.	at fremlægge en open source-strategi/politik for Danmark i  

 Europa, 3.	at arbejde for fastlæggelse af åbne standarder og for,  

 at det offentlige anvender åbne standarder, og 4.	at intervenere i forhandlingerne om ophavsrettigheder, licenser og  

 patentrettigheder med det formål at sikre, at de afgørende  

 elementer i frit programmel og open source-programmel ikke kan  

 pålægges en sådan retlig beskyttelse.
Bemærkninger til forslaget IT-verdenen har i mange år haft to  

 afgørende forskellige måder at producere programmel på.  

 Den ene kan karakteriseres som katedralmetoden, hvor initiativer og styringen  

 udspringer fra et sted, en person og i IT- verdenen fra én virksomhed.  

 Den anden er basarmetoden, hvor mange mennesker deler en fælles viden  

 og har en intens kommunikation.
Se  

http://www.tuxedo.org/~esr/writings/cathedral-bazaar/ Katedralmetoden bygger på programmel, hvor  

 producenten har ejendomsretten til produktet og køberen i realiteten  

 en brugsret.
Det har i mange år været katedralmetoden, der har  

 domineret måden at producere programmel på, og i de sidste 10  

 år er firmaet Microsoft blevet det altdominerende firma for produktion  

 af programmel.
Det har skabt en monopollignende situation for produktion af  

 programmel med alle de ulemper, der normalt er forbundet med et monopol.
Det  

 er  ofte en virksomheds finansielle og markedsmæssige styrke og i  

 mindre omfang produkternes kvalitetet, der kommer til at bestemme, hvilke  

 produkter der bliver markedsførende.
Det er efter forslagsstillernes  

 opfattelse også tilfældet for Microsoft som følge af det  

 de facto-monopol, virksomheden har på mange områder i  

 IT-verdenen.
Parallelt med denne udvikling har der udviklet sig et  

 produktionsmiljø, der bygger på basarmetoden.
Det har vist sig  

 som en effektiv metode til at udvikle meget stærke produkter.
En meget  

 stor del af den IT-kommunikation, der foregår verden over, sker gennem  

 produkter, der er produceret på denne måde.
F.eks. fungerer over  

 halvdelen af alle internetservere med programmel, der er udviklet på  

 denne måde.
Linux og FreeBSD er eksempler på effektive og stabile  

 systemer til styring af pc'ere, der også er produceret efter  

 basarmetoden.
 Udviklingen af programmel gennem basarmetoden er ikke sket  

 gennem den fysiske nærhed, der præger en virkelig basar, men  

 gennem den virtuelle nærhed på Internettet, hvor kommunikation  

 uafhængig af tid og sted har skabt mulighed for, at tætte  

 netværk af tusinder af personer har kunnet deltage i udviklingen af  

 produkterne.
Basarmetoden bygger på, at alle har ret til at  

 arbejde og videreudvikle programmel.
Det er derfor en væsentlig del af  

 metoden, at kildeteksten (kildekoden), som man arbejder på, når  

 man laver et program, er frit tilgængelig, og at alle har lov til at  

 bruge den og arbejde videre med den.
Nettet af personer bag udviklingen af  

 GNU/Linux har formuleret fire rettigheder, som enhver bruger har til  

 programmellet:
1.	ret (freedom) til at anvende programmellet til ethvert  

 formål 2.	ret (freedom) til at undersøge programmellet og tilpasse det  

 til ens behov 3.	ret (freedom) til at fordele kopier til andre, så man kan  

 hjælpe sin nabo 4.	ret (freedom) til at forbedre programmellet og udgive forbedringerne  

 til offentligheden, så hele samfundet kan få gavn af  

 forbedringerne.
Den anden og fjerde rettighed forudsætter, at  

 kildeteksten er åben.
Frit programmel bygger på de fire  

 rettigheder (http://www.fsf.org/philosophy/free-sw.html). Open source  

 har tilsvarende rettigheder, der bliver uddybet, og det tilføjes  

 blandt andet, at der ikke må diskrimineres mod personer og grupper  

 (http://www.opensource.org). Når der i det følgende  

 bruges betegnelsen open source, så forudsættes det at  

 vedrøre programmel, der bygger på de fire rettigheder.  

 Forslagsstillerne vil i det følgende anvende betegnelserne open source  

 og frit programmel (free software) som udtryk for den samme ramme for  

 produktion og anvendelse af programmel, idet de mindre forskelle ikke har  

 afgørende betydning for den praktiske brug.
 De fire rettigheder gør det relevant, at det  

 offentlige blander sig i udviklingen, idet programmel ifølge disse  

 rettigheder vil blive en del af samfundets tilgængelige  

 infrastruktur.
Anvendelsen af open source vil skabe en anden  

 produktionsstruktur.
Den vil flytte indtjeningen fra salg af produktet (salg  

 af ret til at bruge det) til indtjening på support og udvikling af  

 produktet.
Det giver basis for, at mange flere virksomheder vil kunne  

 deltage, og giver mulighed for, at en underskov af virksomheder kan finde en  

 rolle på det nye marked.
Det vil skabe mulighed for reel konkurrence og  

 bedre betingelser for, at kreative produkter vil kunne komme frem.
Såvel private brugere som virksomheder vil have gavn  

 af denne måde at producere programmel på.
Programmellet vil som  

 udgangspunkt være gratis, og man vil normalt højst skulle betale  

 for eventuel service ved levering eller installation af programmel.
Det  

 tætte og omfattende netværk af udviklere har givet en effektiv  

 fejlretning, hvilket givet er en af årsagerne til at open  

 source-programmer gennemgående kører meget stabilt.
Den  

 åbne kildetekst gør det muligt for brugere og specielt  

 virksomheder at få tilpasset et program til virksomhedens særlige  

 behov.
Virksomheder vil efter valg af produkt ikke være afhængig  

 af én leverandør, men vil om nødvendigt kunne skifte  

 leverandør af support og udvikling.
Ved anvendelse af open source vil brugere kunne optimere  

 deres sikkerhed på nettet, og open source vil normalt være en  

 nødvendig forudsætning for både sikker kommunikation og  

 sikkerhed mod at nogen kan bryde ind i ens systemer.
Open source vil  

 gøre det muligt at afsløre skjulte Uanset at open source repræsenterer en markant anden  

 måde at organisere en produktion på, så har den vist sig at  

 være stærk.
Der har længe været stærke  

 programmer til operativsystemer og til internetkommunikation, og de anvendes  

 i stort omfang.
Udviklingen af kontorprogrammer (f.eks. tekstbehandling,  

 regneark, præsentationsprogrammer, databaser, grafikprogrammer) er  

 kommet i gang senere.
Der foregår imidlertid en kraftig udvikling  

 på dette område, og der er bl.a. allerede udviklet større  

 sæt programmel til kontorbrug til Linux.
Der er endvidere udviklet  

 programmel, der gør det muligt at køre Windows som et vindue i  

 Linux.
Det betyder, at brugere, der skifter til Linux også vil kunne  

 køre Windows-programmer i Linux, hvis de har programmer, der kun kan  

 køre i Windows.
Flere af disse programmer er dog ikke open source.
Det er forslagsstillernes vurdering, at der er så  

 megen grøde i udviklingen af programmel til Linux, at der kun mangler  

 nogle ekstra skub for, at open source også kan få en betydelig  

 andel af markedet til kontorformål og lignende.
Hvis det offentlige i  

 de nærmeste år skubber til udviklingen, vil open source  

 sandsynligvis om nogle år få så store markedsandele, at det  

 i sig selv vil accelerere udviklingen.
Det er forslagsstillernes opfattelse, at udviklingen bedst  

 støttes ved at fremme mulighederne for anvendelse af open source.
Open  

 source skal derfor ikke pålægges offentlige virksomheder og  

 institutioner.
Centrale direktiver og lignende vil oftest ikke kunne opfange  

 den kompleksitet, som et edb-miljø fungerer i.
Det offentliges  

 centrale opgave bliver derfor at skabe bedre rammer for en udvikling af open  

 source.
 Det vil givet være et væsentligt incitament  

 for anvendelsen af open source, at der normalt vil være en del penge at  

 spare ved at bruge open source-programmel.
Forslagsstillerne mener, at det offentlige får fire  

 hovedopgaver for både at støtte udviklingen af open source og  

 for at sikre, at den får mulighed for at fungere.
Det offentlige skal  

 således give støtte til udbredelsen og udviklingen af open source i  

 Danmark, udarbejde åbne standarder for det offentliges anvendelse af IT  

 og arbejde for, at der internationalt udvikles åbne standarder, forhindre, at der kan tages patent på software og software  

 algoritmer, og arbejde for at fremme udviklingen af open source på  

 europæisk plan.
En af de største barrierer for en generel  

 anvendelse af open source-programmel er manglende viden og usikkerhed om,  

 hvordan det vil fungere til forskellige opgaver.
Det bør derfor  

 være en af det offentliges væsentlige opgaver at gøre den  

 eksisterende viden tilgængelig og udbygge den.
Det kan ske på  

 mange måder, og flere aktører kan bidrage hertil.
Der kan laves  

 et center, men det vil sandsynligvis være mere frugtbart med samspil  

 mellem flere aktører med en vis koordinering.
IT-højskolen i  

 Ørestaden kan f.eks. være en af flere drivkræfter for  

 udvikling af ny viden, opsamling af erfaringer med anvendelse, identificering  

 af barrierer, videreudvikling af programmel m.m.
Der kan også  

 trækkes på det, man planlægger at bygge op omkring de to  

 IT-fyrtårne.
Der vil i nogle tilfælde givet være brug for  

 udvikling af specifikt programmel eller tilpasning af programmel til dansk  

 brug.
Det bør overvejes, om der skal stilles krav om, at open  

 source-systemer skal kunne byde ind, når offentlige myndigheder,  

 institutioner og virksomheder indhenter tilbud.
En øget anvendelse i  

 det offentlige vil øge markedet for open source og dermed også  

 dets potentiale.
For at man kan udveksle data og informationer, er det  

 nødvendigt med diverse standarder.
Under katedralmetoden har det ofte  

 været den stærkeste udbyder på et område, der har sat  

 en de facto-standard   eller rettere den stærke udbyders produkter er  

 blevet den fælles platform, der arbejdes på.
I mange  

 tilfælde som en mere eller mindre lukket standard.
Undertiden har  

 magtspillet mellem producenter givet mindre, men bizarre afvigelser fra  

 standarder med henblik på at tvinge brugerne til at bruge producentens  

 produkt.
En forudsætning for open source er åbne  

 standarder, således at alle kan udvikle programmel, som kan anvendes i  

 et fælles miljø med andet programmel.
Det offentlige bør  

 derfor som minimum kræve, at offentlige myndigheder kan kommunikere med  

 programmel, der anvender åbne standarder.
Det offentlige kan også  

 have en opgave i at få fastlagt åbne standarder i Danmark og  

 på internationalt plan arbejde for, at standarder bliver åbne og  

 dermed ikke bundet til en eller flere producenter.
Et af de store problemer er softwarepatenter, patenter  

 på algoritmer eller på karakteristiske egenskaber ved software,  

 patenter for hele programmeringsteknikker og omgåelse af patentreglerne  

 ved at indlægge programmer i chips.
Det giver også problemer,  

 hvis man får lov til at forbyde reverse engineering af programmel  

 (f.eks. udvikling af Linux-drivere til afspilning af film på DVD).
Til juni vil en revision af patentlovgivningen blive  

 behandlet i EU, og den har til hensigt at tillade software-patenter.
Det er  

 afgørende, at denne ændring ikke lægger hindringer i vejen  

 for open source.
 Hvis en algoritme eller en egenskab eller en teknik bliver  

 patenteret, betyder det, at en enkel virksomhed får et totalt monopol  

 på at bruge den.
Det amerikanske patentsystem er ligeledes en stor trussel  

 imod open source.
I modsætning til i Europa tillader man i USA patenter  

 på software og algoritmer.
USA s lovgivning og retspraksis på  

 patentområdet stiller i praksis kun meget vage krav til patenter  

 sammenlignet med den tilsvarende danske lovgivning og retspraksis.
 I forbindelse med de nuværende WTO-forhandlinger  

 forsøger USA at presse EU til at rette sin softwarepatentlovgivning  

 ind efter den amerikanske.
Problemet er, at patentkontoret i USA tit giver patenter  

 på meget brede og trivielle løsninger.
Det bliver groft udnyttet  

 af firmaer, der forsøger at patentere hvad som helst for bagefter at  

 kunne kræve royalties.
Er softwarepatenter en realitet, vil det at skrive  

 software svare til at gå i et minefelt.
Det er næsten umuligt  

 ikke at ramle ind i et eller andet obskurt patent uden at vide det.
Open  

 source er især sårbar, da det er nemt for patentadvokater at  

 gennemlæse koden med henblik på at finde overtrædelser.
Det er således en stor og vigtig opgave at  

 undgå softwarepatenter i Europa, og det haster.  

 (http://www.freepatents.org/ og http://www.opendvd.org/) Der ser ud til at være en begyndende politisk  

 opmærksomhed på mulighederne for open source i Europa.
Et opsigtsvækkende fransk lovudkast  

 pålægger statslige og kommunale myndigheder, at anvende open  

 source-programmel.
Flere franske ministerier har offentligt støttet  

 tanken om open source-programmel.
 Formålet med lovudkastet er at kickstarte  

 netværkssamfundet i Frankrig ved at definere standarder, som gør  

 det attraktivt for myndighederne at gøre tjenester og informationer  

 tilgængelige elektronisk og sikre befolkningen fri adgang via  

 Internettet.
Et andet væsentligt element i lovudkastet er  

 oprettelsen af en statslig myndighed, som skal sikre, at offentlige  

 myndigheder senest den 1. januar 2002 er omstillet til at benytte frit  

 tilgængeligt software.
Denne myndighed skal fungere som vejlednings- og  

 tilsynsmyndighed i forbindelse med skiftet fra dyre kommercielle  

 programpakker som MS Office til den gratis software.
Lokale myndigheder vil  

 få udpeget kontaktpersoner, som skal være i løbende dialog  

 med brugere af Internettet.
Lovudkastet understreger, at den statslige  

 myndigheds beslutninger skal tages efter forudgående konsultationer med  

 internetbrugere.
Samtidig forventes det, at open source-programmel bliver en  

 del af den franske lovgivning om officiel certificering af elektroniske  

 signaturer.
 EU har ligeledes udtalt en vis interesse for udvikling af  

 open source og en interesse i, at Europa bliver mindre afhængig af  

 amerikansk monopolproduktion.
Muligheden for at formulere og gennemføre en open  

 source-politik/strategi skal ikke kun begrænses til Danmark.
Det ville  

 være oplagt at undersøge, om der var mulighed for i  

 første omgang at udarbejde en skandinavisk open source-politik i et  

 samarbejde mellem f.eks.
Danmark, Sverige, Finland og Norge.
Samtidig kunne  

 dette være afsættet til at forsøge at få formuleret  

 en europæisk open source-politik.
Det kan også være  

 konkrete initiativer i en proces, der muligvis allerede er på vej i  

 EU.
 Open source skal også indarbejdes som et vigtigt  

 element i regeringens IT-politik.
Det er forslagsstillernes opfattelse, at free software har  

 to vigtige dimensioner.
Det kan give alle brugere fordele i deres anvendelse  

 af programmel og IT.
Der er imidlertid også en ideologisk og moralsk  

 dimension om, hvordan vi bedst opbygger vores netværkssamfund, og om,  

 hvilke grundholdninger og produktionsstrukturer der er ønskelige.  

 Begge dele bør være centrale i det offentlige arbejde for at  

 fremme frit og åbent programmel.
 Oplysninger om fri og åbent programmel kan bl.a.  

 findes på:
http://www.opensource.org http://www.gnu.org http://www.sslug.dk/artikler/OpenSource.html http   www.inf.cbs.dk  

 staff/nielsj/undervisning/open-source/litteratur/linux-aug-99.doc http://www.oreilly.com/catalog/opensources/book/toc.html Skriftlig fremsættelse Knud Erik Hansen (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en strategi for  

 udbredelse af open source-programmel i Danmark.
(Beslutningsforslag nr.
B 114).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
