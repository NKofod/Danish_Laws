Bilag 1 Cirkulære om organisationsaftale for biologassistenter, biologoverassistenter og fiskeriteknikere Generelle bemærkninger 1. Ministeriet for Videnskab, Teknologi og Udvikling har efter bemyndigelse fra Finansministeriet den 14. december 2007 indgået aftale med Teknisk Landsforbund om ny organisationsaftale for biologassistenter, biologoverassistenter og fiskeriteknikere.
 2. Organisationsaftalen udgør sammen med den til enhver tid gældende OAO-S-fællesover­ens­komst det samlede overenskomstgrundlag.
 3. Aftalen er indgået i henhold til den enhver tid gældende Rammeaftale om nye lønsystemer.
Bemærkninger til organisationsaftalens enkelte bestemmelser Til § 3. Basisløn/basisløninterval Basislønnen er udtryk for den garanterede løn for alle nyansatte/nyuddannede, således at differentieringen af lønnen inden for den enkelte personalekategori sker i form af aftaler om tillæg til enkeltpersoner eller grupper af ansatte.
Til § 8, stk. 3. Arbejdstid og overarbejde mm. ved sejlads på 10 timer eller derover Opmærksomheden henledes på, at varsling af overarbejde anses for afgivet i sejladsbemandingsplanen.
Sejladsbemandingsplanen skal foreligge senest 6 uger før sejladsens påbegyndelse.
 I visse tilfælde kan der dispenseres herfra efter forudgående forhandling med tillidsrepræsentanten og den enkelte medarbejder.
Cirkulærets ikrafttræden Dette cirkulære har virkning fra 1. april 2008. Samtidig ophæves Fødevareministeriets cirkulære nr. 9827 af 29. august 2005 om organisationsaftale for biologassistenter, biologoverassistenter og fiskeriteknikere.
Universitets- og Bygningsstyrelsen, den 20. september 2008 Mette Ring Rossing / Werner Sonne Bilag 1 Organisationsaftale for biologassistenter, biologoverassistenter og fiskeriteknikere Nedennævnte bestemmelser supplerer og/eller fraviger OAO-S-fællesoverenskomsten.
§ 1. Organisationsaftalens dækningsområde Ved biologassistenter, biologoverassistenter og fiskeriteknikere forstås personer, som har en sådan uddannelse og sådanne kvalifikationer, at de må anses for egnede som assistenter for videnskabelige medarbejdere ved DTU Aqua.
 Stk. 2. Som biologassistent kan kun ansættes personer, der har bestået folkeskolens udvidede afgangsprøver i regning /matematik, fysik og engelsk samt almindelige afgangsprøver i dansk og tysk, udvidet teknisk forberedelseseksamen eller lignende.
 Stk. 3. Fiskere, der har bestået eksamen som fiskeskipper, vil dog fortsat kunne ansættes som biologassistent.
 Stk. 4. Ansættelse som biologoverassistent forudsætter relevant, faglig uddannelse på 2 års varighed og derover eller mindst 1 års tilfredsstillende tjeneste som biologassistent.
 Stk. 5. Ansættelse som fiskeritekniker forudsætter en særstilling i arbejdsmæssig, administrativ, kvalifikationsmæssig eller anden henseende og forudsætter sektorspecifik viden og erfaring.
 § 2. Lønsystemet mv.
Lønsystemet er et intervallønsystem for biologassistenter og biologoverassistenter og et basislønsystem for fiskeriteknikere.
Lønsystemet består af et basisløninterval henholdsvis en basisløn, suppleret med en tillægsdel.
Tillægsdelen omfatter lokalt aftalte funktionstillæg og kvalifikationstillæg m.v., og der kan endvidere lokalt aftales supplerende resultatbaserede lønordninger i henhold til fællesoverenskomstens bestemmelse herom.
§ 3. Basisløn / basisløninterval Basisløn og basisløninterval udgør følgende årlige grundbeløb (niveau 1. oktober 1997) Stk. 2. Ved ansættelse på deltid ydes forholdsmæssig løn.
 Stk. 3. Basislønintervallet for løngruppe 2 ændres med virkning fra 1. april 2009 til 195.000 kr.  206.800 kr.
§ 4. Kvalifikations- og funktionstillæg, lønregulering samt pension Der henvises til den til enhver tid gældende rammeaftale mellem Finansministeriet og Centralorganisationerne om nye lønsystemer samt til den til enhver tid gældende OAO-S-fællesoverenskomst mellem Finansministeriet og Offentligt Ansattes Organisationer.
§ 5. Forhandlinger og indgåelse af aftaler Der henvises til den til enhver tid gældende rammeaftale mellem Finansministeriet og Centralorganisationerne om nye lønsystemer.
§ 6. Arbejdstid og overtid m.m. for arbejde i land samt ved sejlads under 10 timer De ansatte er omfattet af den til enhver tid gældende arbejdstidsaftale for tjenestemænd i staten.
§ 7. Arbejdstid og overarbejde m.m. ved sejlads på 10 timer eller derover Udover den normale arbejdstid på gennemsnitligt 37 timer om ugen, svarende til 7,4 timer pr. kalenderdag mandag til fredag, gælder for sejlads, der har en varighed på 10 timer eller derover følgende:
 Såfremt en sejlads har en varighed på mindst 10 timer, men mindre end 24 timer, og strækker sig udover 2 kalenderdage, ydes der afspadseringshonorering for begge kalenderdage.
Det antal afspadseringstimer, som til enhver tid overstiger 200 timer, kan betales med en timebetaling efter den for den ansatte gældende, faste timeløn, jf. §§ 3  4, uden procenttillæg.
Udbetaling / afspadsering sker efter drøftelse med den ansatte.
I særlige tilfælde kan også afspadseringstimer på under 200 timer efter aftale med tillidsrepræsentanten ydes med timebetaling.
Tidspunktet for afspadsering skal varsles mindst 80 timer i forvejen.
Hvis den ansatte er syg, når en planlagt afspadseringsfrihed begynder, har den ansatte ikke pligt til at påbegynde afspadseringen.
 Hele fridage uden løn kan efter aftale afholdes indenfor et maksimum på 10 dage om året.
 Stk. 2. Kompensationen for lørdage ændres til 15 timer med virkning fra 1. april 2009.
§ 8. Rådighedstjeneste Der kan lokalt indgås aftale om rådighedsvagt i hjemmet.
§ 9. Ikrafttræden og opsigelse Denne organisationsaftale har virkning fra den 1. april 2008 og kan af hver af parterne opsiges skriftligt med 3 måneders varsel til en 31. marts, dog tidligst 31. marts 2011. Samtidig ophæves organisationsaftale af 29. august 2005 for biologassistenter, biologoverassistenter og fiskeriteknikere.
