Cirkulæreskrivelse om meddelelse om  

 optagelse med dimittendrettigheder Kommentar m.v.:
 Et sammenhængende kompetencegivende uddannelsesforløb kan  

 give adgang til optagelse.
 Meddelelse om afgørelsen:
 Som udgangspunkt giver et samlet uddannelsesforløb, der er  

 normeret til at vare og faktisk har varet mindst 18 måneder/3  

 halvårige semestre, ret til optagelse i en a-kasse, jf. § 4 i  

 bekendtgørelse nr. 1014 af 26. november 1996 om optagelse i en  

 arbejdsløshedskasse for lønmodtagere.
Efter den hidtidige praksis betragtes supplerende kurser ikke som en del  

 af uddannelsen, hvis der til en uddannelse skal tages supplerende kurser (fx  

 pædagogikum eller pastoraleksamen) for at kunne udføre et  

 bestemt erhverv.
Man kan således kun blive optaget på  

 grunduddannelsen, jf. vejledningen til bekendtgørelsen om optagelse.  

 En overbygning på en uddannelse skal i sig selv give adgang til  

 optagelse, for at ansøgeren kan blive optaget på baggrund af  

 uddannelsesforløbet.
Direktoratet ændrer praksis, således at det fremover er muligt  

 at blive optaget på baggrund af et sammenhængende  

 kompetencegivende uddannelsesforløb, uanset at overbygningen ikke i  

 sig selv giver adgang til optagelse.
Det er en forudsætning, at  

 elementerne i uddannelsesforløbet har en snæver tidsmæssig  

 og faglig sammenhæng, og at man opnår yderligere kvalifikationer,  

 fx en ny grad/titel ved overbygningen.
Det er således fremover muligt at blive optaget på et  

 sammensat uddannelsesforløb, fx cand. mag efterfulgt af  

 pædagogikum eller faglig supplering i forbindelse med  

 pædagogikumordningen.
Det gælder dog ikke, hvis ansøgeren  

 allerede er blevet optaget på baggrund af grunduddannelsen.
 Praksisændringen sker pr. 1. juni 1999 og omfatter sager, hvori der  

 ikke er truffet endelig administrativ afgørelse.
