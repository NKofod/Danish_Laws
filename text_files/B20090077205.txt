Kapitel 1   Formål med sammenlignelig brugerinformation Kapitel 2   Dagtilbudsområdet Kapitel 3   Folkeskoleområdet Kapitel 4   Ældreområdet Kapitel 5   Administration Bilag 1 Bilag 2 Bekendtgørelse om sammenlignelig brugerinformation I medfør af § 3, stk. 3, i lov nr. 253 af 28. marts 2006 om fremme af frit valg for borgerne ved levering af serviceydelser i kommuner fastsættes:
Kapitel 1 Formål med sammenlignelig brugerinformation § 1. Formålet med sammenlignelig brugerinformation er:
1) at tilvejebringe sammenlignelighed mellem serviceydelser inden for en kommune og på tværs af kommunegrænser på de væsentligste kommunale serviceområder 2) at skabe en generel åbenhed og gennemskuelighed med hensyn til serviceydelser 3) at styrke den enkelte borgers grundlag for valg af serviceydelser Anvendelsesområdet for sammenlignelig brugerinformation § 2. Det påhviler kommunalbestyrelsen at udarbejde sammenlignelig brugerinformation om dagtilbud, folkeskolen og ældreområdet.
 Stk. 2. Det påhviler selvejende institutioner og private leverandører, der er en integreret del af det kommunale tilbud, samt godkendte privatinstitutioner at udarbejde information, som kan indgå i den sammenlignelige brugerinformation, jf. stk. 1.
 Stk. 3. Private leverandører, der ikke er en integreret del af det kommunale tilbud, men som leverer serviceydelser svarende til de kommunale tilbud, der er omfattet af stk. 1, kan vælge at indgå i den sammenlignelige brugerinformation.
 § 3. Den sammenlignelige brugerinformation omfatter de informationsparametre, der fremgår af bilag 1.
 Stk. 2. Den sammenlignelige brugerinformation omfatter de institutionstyper og typer af servicetilbud, der fremgår af bilag 2.
 § 4. Sammenlignelig brugerinformation skal afgives, så den er tilgængelig for borgerne på portalen for sammenlignelig brugerinformation, brugerinformation.dk.
 Stk. 2. Oplysningerne fra brugerinformation.dk kan frit benyttes i forbindelse med andre hjemmesider og portaler.
 Stk. 3. Indenrigs- og Socialministeriet kan efter anmodning foretage særskilte udtræk fra den sammenlignelige brugerinformation af adresseoplysninger og andre stamdata til private og til offentlige myndigheder til brug for kommercielle aktiviteter mod betaling af et gebyr, der dækker de omkostninger, der er forbundet med at foretage udtrækket.
 Stk. 4. De oplysninger, der indgår i den sammenlignelige brugerinformation, er alene vejledende med henblik på at opfylde formålet, jf. § 1, og fastlægger ikke rettigheder for borgerne til bestemte ydelser, takster mv., som kan gøres gældende overfor kommunalbestyrelsen eller overfor selvejende institutioner og private leverandører, der er en integreret del af det kommunale tilbud, samt godkendte privatinstitutioner eller overfor private leverandører, som har valgt at indgå i den sammenlignelige brugerinformation, jf. § 2, stk. 3.
Indberetning af oplysninger § 5. Indberetninger til databasen for sammenlignelig brugerinformation skal ske elektronisk via internettet og i overensstemmelse med systematikken og den vejledning, der elektronisk fremgår af databasen.
 Stk. 2. Ajourføring af oplysninger i databasen for sammenlignelig brugerinformation skal ske i overensstemmelse med systematikken og den vejledning, der elektronisk fremgår af databasen.
 § 6. Det påhviler kommunalbestyrelsen at sikre, at selvejende institutioner og private leverandører, der er en integreret del af det kommunale tilbud, samt godkendte privatinstitutioner udarbejder sammenlignelig brugerinformation i overensstemmelse med systematikken og den vejledning, som elektronisk fremgår af databasen.
 Stk. 2. Det påhviler kommunalbestyrelsen at tildele adgangsrettigheder til databasen for sammenlignelig brugerinformation til selvejende institutioner og private leverandører, der er en integreret del af det kommunale tilbud, samt til godkendte privatinstitutioner.
 § 7. Private leverandører, der er omfattet af § 2, stk. 3, kan efter at have fremsat anmodning herom til Indenrigs- og Socialministeriet få tildelt adgangsrettigheder til databasen for sammenlignelig brugerinformation.
 Stk. 2. Indenrigs- og Socialministeriet kan fratage en privat leverandør adgangsrettigheder til databasen for sammenlignelig brugerinformation, jf. stk. 3, hvis den pågældende ikke udarbejder sammenlignelig brugerinformation i overensstemmelse med systematikken og den vejledning, der elektronisk fremgår af databasen.
 Stk. 3. En privat leverandør skal have mulighed for inden for en frist på 14 dage at efterkomme skriftlig påtale om manglende efterlevelse af reglerne for udarbejdelse af sammenlignelig brugerinformation, inden Indenrigs- og Socialministeriet kan fratage den pågældende adgangsrettigheder til databasen for sammenlignelig brugerinformation.
Kapitel 2 Dagtilbudsområdet § 8. På dagtilbudsområdet er følgende dagtilbudstyper med børn i alderen indtil skolestart omfattet af sammenlignelig brugerinformation:
1) Kommunale vuggestuer, den centrale dagpleje i kommunen, kommunale børnehaver og integrerede kommunale daginstitutioner 2) Selvejende daginstitutioner, der drives af private leverandører på grundlag af en driftsaftale med kommunalbestyrelsen 3) Puljeordninger, der drives af private leverandører på grundlag af en driftsaftale med kommunalbestyrelsen 4) Privat dagpleje, der drives af private leverandører på grundlag af en driftsaftale med kommunalbestyrelsen 5) Godkendte privatinstitutioner, der drives af private leverandører med kommunalbestyrelsens godkendelse Obligatoriske oplysninger § 9. Kommunalbestyrelsen skal indberette følgende oplysninger:
1) Fælles serviceinformationer a) Oversigt over kommunens dagtilbud (daginstitutioner, kommunal dagpleje, private dagplejer, selvejende daginstitutioner, godkendte privatinstitutioner og puljeordninger), tilskud til privat pasning og tilskud til forældre, der vælger at passe egne børn, samt retningslinjer for overgang fra privat pasning eller pasning af egne børn til dagtilbud b) Kommunens mål og rammer for dagtilbud c) Kommunens sammenhængende børnepolitik d) Kommunens mål og rammer for sprogvurdering og den sprogunderstøttende indsats e) Kommunens retningslinjer for ansøgning, optagelse og udmeldelse i dagtilbud f) Kommunens eventuelle beslutning om lukning af venteliste g) Takst pr. plads i forskellige dagtilbud h) Gennemsnitlig bruttodriftsudgift pr. plads i forskellige dagtilbud i) Maksimalt tilskud og maksimal tilskudsprocent over kommunegrænsen, aldersfordelt j) Tilskud til en plads i en godkendt privatinstitution, aldersfordelt k) Kommunens kriterier for godkendelse af privatinstitutioner l) Kriterier for lukkedage og tilgang til alternativ pasning 2) Grundoplysninger a) Dagtilbuddets adresse b) Dagtilbuddets åbningstider c) Dagtilbudstype og aldersgruppe d) Dagtilbuddets retningslinjer for optagelse, for dagtilbud med optagelseskompetence 3) Profil a) Dagtilbuddets pædagogiske principper og værdier b) Pædagogisk læreplan c) Børnemiljøvurdering 4) Børn og ansatte a) Antal børn i dagtilbuddet i alt b) Antallet af børn pr. medarbejder med pædagogiske opgaver Stk. 2. Selvejende daginstitutioner, private dagplejer, puljeordninger og godkendte privatinstitutioner jf. § 8, pkt. 2-5, skal indberette følgende oplysninger:
1) Grundoplysninger a) Dagtilbuddets adresse b) Dagtilbuddets åbningstider c) Dagtilbudstype og aldersgruppe d) Dagtilbuddets retningslinjer for optagelse, for dagtilbud med optagelseskompetence 2) Profil a) Dagtilbuddets pædagogiske principper og værdier b) Pædagogisk læreplan c) Børnemiljøvurdering 3) Børn og ansatte a) Antal børn i dagtilbuddet i alt b) Antallet af børn pr. medarbejder med pædagogiske opgaver Frivillige oplysninger § 10. Kommunalbestyrelsen kan indberette følgende oplysninger:
1) Fælles serviceinformationer a) Kommunens madpolitik b) Maksimalt tilskud og maksimal tilskudsprocent over kommunegrænse, aldersfordelt c) Eventuel supplerende serviceinformation 2) Grundoplysninger a) Dagtilbuddets særtræk b) Resultatet af eventuelle brugerundersøgelser 3) Profil a) Dagtilbuddets madpolitik b) Eventuel supplerende information om dagtilbuddets profil 4) Indretning og lokaler a) Indendørs areal pr. barn b) Udendørs legeareal c) Eventuel supplerende information om indretning og lokaler Stk. 2. Selvejende daginstitutioner, private dagplejer, puljeordninger og godkendte privatinstitutioner jf. § 8, pkt. 2-5, kan indberette følgende oplysninger:
1) Grundoplysninger a) Dagtilbuddets særtræk b) Resultatet af eventuelle brugerundersøgelser 2) Profil a) Dagtilbuddets madpolitik b) Eventuel supplerende information om dagtilbuddets profil 3) Indretning og lokaler a) Indendørs areal pr. barn b) Udendørs legeareal c) Eventuel supplerende information om indretning og lokaler Kapitel 3 Folkeskoleområdet § 11. På folkeskoleområdet er følgende typer af servicetilbud omfattet af sammenlignelig brugerinformation:
1) Folkeskoler 2) Frie grundskoler 3) Efterskoler 4) Udvidede skolefritidsordninger (for førskolebørn) Obligatoriske oplysninger § 12. Kommunalbestyrelsen skal indberette følgende oplysninger, dog ikke for udvidede skolefritidsordninger, jf. § 11, pkt. 4:
1) Fælles serviceinformationer a) Udgift pr. folkeskoleelev i kommunen (brutto) 2) Grundoplysninger a) Skolens adresse 3) Profil og undervisning a) Skolens aktuelle værdigrundlag og pædagogiske udgangspunkt b) Skolens fagudbud c) Gennemførte aktuelle evalueringer af kvaliteten af undervisningen d) Andet, som skolen finder væsentligt for belysning af kvaliteten e) Overgangsfrekvens til anden uddannelse 4) Faktuelle oplysninger a) Antal elever b) Gennemsnitskarakterer Stk. 2. Frie grundskoler og efterskoler, jf. § 11, pkt. 2 og 3, som ønsker at indgå i den sammenlignelige brugerinformation om folkeskolen, skal indberette følgende oplysninger:
1) Grundoplysninger a) Skolens adresse 2) Profil og undervisning a) Skolens aktuelle værdigrundlag og pædagogiske udgangspunkt b) Skolens fagudbud c) Gennemførte aktuelle evalueringer af kvaliteten af undervisningen d) Andet, som skolen finder væsentligt for belysning af kvaliteten e) Overgangsfrekvens til anden uddannelse 3) Faktuelle oplysninger a) Antal elever b) Gennemsnitskarakterer § 13. Kommunalbestyrelsen skal indberette følgende oplysninger om udvidede skolefritidsordninger, jf. § 11, pkt. 4:
1) Fælles serviceinformationer a) Oversigt over kommunens udvidede skolefritidsordninger b) Kommunens retningslinjer for optagelse og udmeldelse i udvidede skolefritidsordninger c) Takst pr. plads i udvidede skolefritidsordninger d) Gennemsnitlig bruttodriftsudgift pr. plads i udvidede skolefritidsordninger 2) Grundoplysninger a) Den udvidede skolefritidsordnings adresse b) Den udvidede skolefritidsordnings åbningstider c) Tilbudstype og aldersgruppe 3) Profil a) Undervisningsmiljøvurdering 4) Børn og ansatte a) Antal børn i den udvidede skolefritidsordning i alt Frivillige oplysninger § 14. Kommunalbestyrelsen kan indberette følgende oplysninger, dog ikke for udvidede skolefritidsordninger, jf. § 11, pkt. 4:
1) Fælles serviceinformationer a) Kommunens vedtægter for styrelsen af kommunens skolevæsen b) Ungdommens uddannelsesvejledning c) Eventuel supplerende serviceinformation 2) Grundoplysninger a) Klassetrin og spor på skolen 3) Profil og undervisning a) Eventuel supplerende information om profil og undervisning 4) Faktuelle oplysninger a) Gennemsnitlige klassekvotienter 5) Bygninger og lokaler a) Skolens bygninger og faciliteter Stk. 2. Frie grundskoler og efterskoler, jf. § 11, pkt. 2 og 3, som ønsker at indgå i den sammenlignelige brugerinformation om folkeskolen, kan indberette følgende oplysninger:
1) Grundoplysninger a) Klassetrin og spor på skolen 2) Profil og undervisning a) Eventuel supplerende information om profil og undervisning 3) Faktuelle oplysninger a) Gennemsnitlige klassekvotienter 4) Bygninger og lokaler a) Skolens bygninger og faciliteter § 15. Kommunalbestyrelsen kan indberette følgende oplysninger om udvidede skolefritidsordninger, jf. § 11, pkt. 4:
1) Fælles serviceinformationer a) Kommunens madpolitik b) Eventuel supplerende serviceinformation 2) Grundoplysninger a) Den udvidede skolefritidsordnings særtræk b) Resultatet af eventuelle brugerundersøgelser 3) Profil a) Den udvidede skolefritidsordnings madpolitik b) Eventuel supplerende information om den udvidede skolefritidsordnings profil 4) Børn og ansatte a) Antallet af børn pr. medarbejder med pædagogiske opgaver 5) Indretning og lokaler a) Indendørs areal pr. barn b) Udendørs legeareal c) Eventuel supplerende information om indretning og lokaler Kapitel 4 Ældreområdet § 16. På ældreområdet er følgende institutionstyper og typer af servicetilbud omfattet af sammenlignelig brugerinformation:
1) Personlig og praktisk hjælp i kommunalt regi samt hjemmesygepleje 2) Kommunale plejehjem 3) Kommunale plejeboligcentre 4) Kommunale ældreboliger 5) Kommunale madordninger 6) Aktiviteter/træning i kommunalt regi 7) Selvejende plejehjem med et kontraktligt forhold til kommunen i form af en driftsoverenskomst eller lignende 8) Private plejehjem i øvrigt med et kontraktligt forhold til kommunen i form af en driftsoverenskomst eller lignende 9) Friplejeboliger Obligatoriske oplysninger § 17. Kommunalbestyrelsen skal indberette følgende oplysninger:
1) Fælles serviceinformationer a) Kommunens overordnede målsætninger på ældreområdet b) Sagsbehandlingsfrister for afgørelser c) Takster og egenbetaling 2) Personlig og praktisk hjælp a) Hvad ydes der hjælp og pleje til, herunder kommunens generelle serviceniveau b) Angivelse af leverandører af personlig og praktisk hjælp (frit valg) c) Hvad sker der ved ændring af hjemmehjælperens besøg (erstatningshjælp) d) Tilsyn 3) Aktiviteter/ træning a) Mulighed for vedligeholdende træning og genoptræning 4) Madordninger a) Vilkår for leverance af madservice og madservice uden udbringning b) Valgmuligheder (frit valg), herunder måltidet (madservice og madservice uden udbringning) samt leverandører (madservice og madservice uden udbringning) 5) Ældreboliger a) Angivelse af typer af ældreboliger b) Ventelister 6) Plejehjem og plejeboligcentre a) Ventelister b) Plejehjemmets/plejeboligcentrets adresse c) Antal boliger på plejehjemmet/i plejeboligcentret d) Antal fast tilknyttet plejepersonale e) Plejehjemmets/plejeboligcentrets værdier og normer f) Service- og aktivitetstilbud på plejehjemmet/i plejeboligcentret g) Indsatsen i forhold til demente h) Boligernes størrelse og indretning i) Tilsyn Stk. 2. Selvejende plejehjem med et kontraktligt forhold til kommunen i form af en driftsoverenskomst eller lignende samt private plejehjem i øvrigt med et kontraktligt forhold til kommunen i form af en driftsoverenskomst eller lignende, jf. § 16, pkt. 7 og 8, skal indberette følgende oplysninger:
1) Plejehjem og plejeboligcentre a) Plejehjemmets/plejeboligcentrets adresse b) Antal boliger på plejehjemmet/i plejeboligcentret c) Antal fast tilknyttet plejepersonale d) Plejehjemmets/plejeboligcentrets værdier og normer e) Service- og aktivitetstilbud på plejehjemmet/i plejeboligcentret f) Indsatsen i forhold til demente g) Boligernes størrelse og indretning h) Tilsyn Stk. 3. Friplejeboliger, jf. § 16, pkt. 9, som ønsker at indgå i den sammenlignelige brugerinformation om ældreområdet, skal indberette de oplysninger, der er nævnt i stk. 2.
Frivillige oplysninger § 18. Kommunalbestyrelsen kan indberette følgende oplysninger:
1) Fælles serviceinformationer a) Tilkaldemuligheder b) Eventuel supplerende serviceinformation 2) Personlig og praktisk hjælp a) Kommunens eventuelle målsætning for antallet af hjemmehjælpere i det enkelte hjem b) Resultatet af eventuelle undersøgelser af kvaliteten/brugerundersøgelser vedrørende personlig og praktisk hjælp 3) Aktiviteter/træning a) Oversigt over generelle aktiverende og forebyggende tilbud b) Oplysninger om, hvilke hjælpemidler kommunen kan tilbyde c) Resultatet af eventuelle undersøgelser af kvaliteten/brugerundersøgelser vedrørende aktiviteter/træning 4) Madordninger a) Resultatet af eventuelle undersøgelser af kvaliteten/brugerundersøgelser vedrørende madordninger 5) Ældreboliger a) Eventuel supplerende information om ældreboliger 6) Plejehjem og plejeboligcentre a) Aflastningstilbud og afløsningstilbud b) Resultatet af eventuelle undersøgelser af kvaliteten vedrørende plejehjem og plejeboligcentre Stk. 2. Selvejende plejehjem med et kontraktligt forhold til kommunen i form af en driftsoverenskomst eller lignende samt private plejehjem i øvrigt med et kontraktligt forhold til kommunen i form af en driftsoverenskomst eller lignende, jf. § 16, pkt. 7 og 8, kan indberette følgende oplysninger:
1) Plejehjem og plejeboligcentre a) Resultatet af eventuelle undersøgelser af kvaliteten vedrørende plejehjem og plejeboligcentre Stk. 3. Friplejeboliger, jf. § 16, pkt. 9, som ønsker at indgå i den sammenlignelige brugerinformation om ældreområdet, kan indberette de oplysninger, der er nævnt i stk. 2.
Kapitel 5 Administration § 19. Indenrigs- og Socialministeriet er systemansvarlig for den centrale database, som udgør rammen for sammenlignelig brugerinformation.
Ikrafttrædelse § 20. Bekendtgørelsen træder i kraft den 1. januar 2010.
 Stk. 2. Samtidig ophæves bekendtgørelse nr. 783 af 12. juni 2007 om sammenlignelig brugerinformation.
