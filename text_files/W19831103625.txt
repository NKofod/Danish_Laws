 Separationen ansås for brudt under hensyn til, at parterne boede i et  

 bofællesskab (kollektiv). Domstolsforbehold.
 Parterne blev separeret ved bevilling af 7. december 1981. Den 7. december  

 1982 indgav parterne anmodning om skilsmisse på grundlag af separationen.  

 Ægtefællerne var enige om ønsket om skilsmisse.
Det var oplyst, at manden ved separationen i december 1981 tilflyttede  

 kollektivet.
I marts 1982 tilflyttede hustruen samme kollektiv efter aftale  

 med manden.
Hustruens indflytning skete under henvisning til, at manden og  

 hustruen har fælles venner, at de 2 fællesbørn savnede deres far, at hustruen  

 af pladsmæssige hensyn ikke kunn blive boende hos sine forældre, hvor hun  

 havde boet siden separationen, samt at hustruen i kollektivet kunne få sit  

 eget værelse.
Hustruen havde den 5. marts 1983 født et barn, til hvilket manden var  

 fader.
Barnet var således avlet på et tidspunkt, hvor manden og hustruen var  

 separeret, men boede i samme kollektiv.
Civilretsdirektoratet fandt ikke grundlag for at ændre statsamtets  

 afgørelse hovedsageligt under hensyn til, at manden og hustruen havde boet i  

 samme hus og i den periode havde haft et vist seksuelt forhold, som havde  

 resulteret i et 3. fællesbarn.
Separationen således anset for brudt.
 Civilretsdirektoratet tog domstolsforbehold.
