 Den 14. januar 1955 er der i København blevet undertegnet følgende  

 protokol om samhandelen mellem Danmark og Indonesien (den engelske tekst  

 udelades):
PROTOKOL Delegationer for kongeriget Danmark og republiken Indonesien har  

 forhandlet i København i tiden fra 3. januar til 14. januar 1955.
 De to delegationer er enedes om følgende:
1. I henhold til art.
III i den under 9. september  

 1952 i København undertegnede handelsaftale mellem kongeriget Danmark og  

 republiken Indonesien skal de til nærværende protokol knyttede lister A og B  

 komme til anvendelse forsåvidt angår udvekslingen af varer mellem de to lande  

 i tiden fra 1. januar til 31. december 1955.
2. De to regeringer vil tage tilbørligt hensyn til  

 ansøgninger om indførsels- og udførselstilladelser for de i Liste A og B  

 nævnte varer.
Der kan imidlertid også udstedes indførsels- og  

 udførselstilladelse for andre varer og for større beløb og mængder end i  

 listerne anført.
Udstedelse af de nævnte tilladelser skal ske i  

 overensstemmelse med de til enhver tid gældende indførsels- og  

 udførselsbestemmelser i de to lande.
 3. Indrømmelser af lettelser, herunder udstedelse af  

 indførsels- og udførselstilladelser, som af det ene land tilstås det andet,  

 skal ikke være mindre gunstige end tilsvarende indrømmelser, der ydes noget  

 tredie land.
 4. Den danske regering vil liberalisere indførslen af  

 varer af indonesisk oprindelse i samme udstrækning, som indførslen af  

 tilsvarende varer fra medlemslande af Organisationen for Europæisk Økonomisk  

 Samarbejde er eller vil blive liberaliseret.
 5. Bemærkningen »P.M.« for visse varer i  

 listerne A. og B. betyder, at det ikke har været muligt at fastsætte endelige  

 kvoter for de pågældende varer på tidspunktet for listernes udarbejdelse.
 6. Bestemmelserne i nærværende protokol skal gælde for  

 en periode af eet år med virkning fra den 1. januar 1955 og træder endeligt i  

 kraft efter noteveksling herom mellem de to regeringer.
Udfærdiget og underskrevet i København i to originale eksemplarer den 14. januar 1955.
 Formanden for kongeriget Danmarks delegation:
(sign.) H.
Zytphen-Adeler.
 Formanden forrepublikken Indonesiens delegation:
(sign.) Umarjadi Njotowijono.  Liste A Indonesisk eksport til Danmark (1. januar 1955-31. december 1955) I henhold til en i Djakarta den 16. juni 1955 stedfunden noteveksling er  

 protokollen trådt endeligt i kraft med virkning fra 1. januar 1955.
 Udenrigsministeriet, den 20. juli 1955.
H.C.
Hansen.
