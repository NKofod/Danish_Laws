Resumé A søgte to ledige professorater på Det Kongelige Danske  

 Musikkonservatorium (M). Der var ni andre ansøgere, der dog alle efterhånden  

 trak deres ansøgninger tilbage.
Et bedømmelsesudvalg, der var nedsat af M,  

 ønskede, at der skulle afholdes en undervisningsprøve, før man tog endelig  

 stilling til, om A var kvalificeret og kunne indstilles til et af  

 professoraterne.
Kulturministeriet (K) meddelte i den anledning dispensation  

 fra § 3, stk. 2, i ministeriets bekendtgørelse om ansættelse af faste lærere  

 ved musikkonservatorierne.
Efter denne bestemmelse kan der alene afholdes  

 undervisningsprøver blandt ansøgere, der er erklæret kvalificerede.
A modtog  

 ikke meddelelse om K's dispensation.
Efter undervisningsprøven erklærede  

 bedømmelsesudvalget A for ikke kvalificeret.
M indstillede derfor til K, at  

 de  

 ledige professorater ikke for tiden blev besat.
K imødekom indstillingen,  

 uden  

 at A blev partshørt over bedømmelsesudvalgets udtalelse.
Ombudsmanden udtalte, at K's dispensation måtte anses for lovlig,  

 men at A som led i god forvaltningsskik burde have fået meddelelse herom.  

 Denne  

 fejl kunne dog ikke føre til, at undervisningsprøven blev anset for ugyldig.  

 Ombudsmanden udtalte videre, at det måtte anses for en beklagelig fejl, at K  

 ikke havde partshørt A over bedømmelsesudvalgets indstilling, før ministeriet  

 imødekom M's indstilling om, at professoraterne ikke blev besat.
Ombudsmanden  

 henstillede derfor, at K genoptog sagen og partshørte A over M's indstilling.  

 (J. nr. 1993-212-810).
 Manglende partshøring ved besættelse af professorat på  

 musikkonservatorium.
 A klagede til mig over  

 Kulturministeriets afgørelse om ikke at besætte to ledige professorater ved  

 Det  

 Kongelige Danske Musikkonservatorium.
 De relevante omstændigheder i  

 sagen var følgende:
Den 4. december 1988 blev der  

 opslået to professorater på Det Kongelige Danske Musikkonservatorium.
Begge  

 professorater omfattede undervisning i sang, men havde i øvrigt forskelligt  

 indhold.
Ved skrivelse af 26. februar  

 1989 søgte A begge professorater.
Der var ni andre ansøgere.  

 Bedømmelsesudvalget afgav indstilling den 15. april 1989; ingen af ansøgerne  

 blev anset for fuldt kvalificerede.
Som følge heraf meddelte konservatoriet  

 ved  

 skrivelse af 22. maj  

 1989 A,  

 at man havde besluttet ikke at besætte professoraterne, og at man senere  

 ville  

 tage stilling til, hvorvidt stillingerne skulle genopslås.
Efter anmodning  

 blev  

 A efterfølgende gjort bekendt med de udtalelser, der var afgivet om hende, og  

 med et referat af det møde, hvor konservatoriet havde besluttet, at  

 stillingerne ikke skulle besættes.
Ved skrivelser af 7. juni og  

 10. august 1989 gjorde A over for konservatoriet gældende, at sagen var  

 blevet  

 behandlet forkert.
A anførte navnlig, at bedømmelsesudvalgets indstilling  

 ikke  

 var i overensstemmelse med kvalifikationsangivelserne i stillingsopslagene,  

 og  

 at den hvilede på en urigtig bedømmelse af hendes kvalifikationer.
 Konservatoriet meddelte  

 herefter i en skrivelse af 11. oktober 1989, at man havde besluttet, at  

 ansøgningerne skulle undergives en fornyet vurdering i bedømmelsesudvalget.  

 Til  

 brug herfor havde man udvidet udvalget, således at det nu bestod af syv  

 medlemmer.
 Det udvidede  

 bedømmelsesudvalg afgav indstilling den 30. januar 1990. I indstillingen  

 hedder  

 det bl.a. følgende:
 "...
 Bedømmelsesudvalget udtaler  

 følgende om de enkelte ansøgere:
 Vedrørende (...) henvises til  

 indstillingen af 15. april 1989.
6.  

  

 (A). Ansøgeren har dokumenteret en omfattende alsidig  

 kunstnerisk karriere på højt niveau.
Hun har med en professoransættelse i  

 Tyskland  

 undervisningserfaring på Konservatorieniveau.
Det udvidede bedømmelsesudvalg  

 ønsker ved en undervisningsprøve at få yderligere belysning af hendes  

 kvalifikationer.
7.  

  

 (B). Ansøgeren har ikke dokumenteret kunstnerisk-pædagogiske  

 resultater på Konservatorieniveau.
Det er det udvidede udvalgs opfattelse, at  

 han kan være kvalificeret, idet man dog gør opmærksom på, at det vil være en  

 fordel, at en sangprofessor i Danmark kan undervise på dansk og har kendskab  

 til nordisk sangtradition og repertoire.
Før den endelige indstilling ønsker  

 udvalget derfor, at der afholdes prøve efter nærmere bestemmelse mellem  

 udvalg  

 og Konservatorieråd.
 Udvalget indstiller derfor  

 énstemmigt, at der før endelig indstilling foretages, foranstaltes en  

 undervisningsprøve med deltagelse af (A) og (B).
..." Ved skrivelse af 8. marts  

 1990 meddelte konservatoriet A, at den afgivne indstilling ikke var  

 "formelt i orden". Man ville derfor anmode bedømmelsesudvalget om  

 en  

 fornyet udtalelse.
Baggrunden for konservatoriets opfattelse var, at der  

 efter  

 reglerne om ansættelse af faste lærere på konservatoriet kun kan afholdes  

 undervisningsprøve for ansøgere, som bedømmelsesudvalget anser for  

 kvalificerede.
På denne baggrund bad  

 konservatoriet ved skrivelse af 1. marts 1991 bedømmelsesudvalgets medlemmer  

 om  

 at tilkendegive, hvorvidt man "på det foreliggende grundlag" anså A  

 og B for kvalificerede.
Et flertal af medlemmerne afgav udtalelse i  

 overensstemmelse hermed.
 Ved skrivelse af 26. marts  

 1991 meddelte konservatoriet A, at hun ville få nærmere meddelelse om prøvens  

 afholdelse.
Ved skrivelse af 5. april  

 1991 gjorde A over for konservatoriet gældende, at der ikke kunne afholdes  

 undervisningsprøve på det foreliggende grundlag.
Konservatoriet meddelte i  

 den  

 anledning (i en skrivelse af 19. april 1991) A, at der, efter at man havde  

 indhentet den ovennævnte udtalelse fra det udvidede bedømmelsesudvalg, intet  

 var til hinder for, at man afholdt en undervisningsprøve.
I en skrivelse af 24. oktober  

 1991 meddelte konservatoriet A, at man havde besluttet, at  

 undervisningsprøven  

 skulle omfatte én lektion af en halv times varighed med hovedvægt på det  

 tekniske arbejde og én lektion af tilsvarende varighed med hovedvægt på det  

 kunstneriske arbejde.
Konservatoriet bad samtidig A tage stilling til,  

 hvorvidt  

 hun herefter ønskede at opretholde sin ansøgning.
Dette sidste bekræftede A  

 ved  

 skrivelse af 1. november 1991 til konservatoriet.
B trak efterfølgende sin  

 ansøgning tilbage.
A var således den eneste ansøger, som bedømmelsesudvalget  

 (på det foreliggende grundlag) anså for kvalificeret.
På den baggrund rejste  

 konservatoriet ved skrivelse af 21. januar 1992 til Kulturministeriet  

 spørgsmål  

 om, hvorvidt der i ansættelsesbekendtgørelsen var hjemmel til at afholde  

 undervisningsprøve, når kun én ansøger var kvalificeret.
Hertil anførte  

 Kulturministeriet i en skrivelse af 30. januar 1992 til konservatoriet bl.a.  

 følgende:
 "...
Bestemmelsen  

[ansættelsesbekendtgørelsens § 3, stk. 2] tager ikke højde for situationen,  

 hvor der alene er én kvalificeret ansøger.
Dette skyldes formentlig, at  

 bestemmelsen alene er tænkt at skulle anvendes i situationen, hvor der skal  

 vælges blandt flere kvalificerede ansøgere.
Ansættelsesbekendtgørelsen  

 blev allerede, blandt flere emner, diskuteret på ministeriets møde i foråret  

 1991 med administratorerne fra ministeriets kunstneriske  

 uddannelsesinstitutioner.
Administratorerne fra konservatorierne påpegede  

 bekendtgørelsens uhensigtsmæssighed, idet man ikke i følge denne havde  

 hjemmel  

 til at afholde prøve blandt ansøgerne, medmindre disse var bedømt  

 kvalificeret,  

 ligesom der var tvivl om, der kunne afholdes prøve, hvis alene én ansøger var  

 bedømt kvalificeret.
 Ministeriet havde fuld  

 forståelse for konservatoriernes problemer og lovede at ændre bestemmelsen  

 ved  

 nærmeste regelsanering.
 Indtil denne regelsanering  

 finder sted, vil ministeriet imidlertid hermed dispensere for bestemmelsen,  

 således at bedømmelsesudvalget kan beslutte, at én eller flere af ansøgerne  

 skal aflægge en prøve, inden ansøgeren eller ansøgerne bedømmes  

 kvalificeret/ikke  

 kvalificeret.
..." A blev ikke orienteret om  

 Kulturministeriets dispensation, ligesom hun ikke blev orienteret om, at B  

 havde trukket sin ansøgning tilbage.
 Undervisningsprøven blev  

 afholdt den 21. maj 1992. I det udvidede bedømmelsesudvalgs indstilling af  

 samme dato hedder det på denne baggrund bl.a. følgende:
 "...
(A) har selv en godt  

 fungerende stemme og viste sig at være en erfaren pædagog.
Udvalget oplevede  

 dog ikke forsøg på at lære de studerendes forudsætninger og baggrund at kende  

 inden undervisningen begyndte.
 Udvalget savnede desuden det  

 nødvendige kunstneriske perspektiv i undervisningen herunder det  

 kammermusikalske aspekt.
 Ansøgeren demonstrerede ikke  

 forskningsmæssigt arbejde.
 På den baggrund anser  

 udvalget ikke ansøgeren for kvalificeret til nogen af de opslåede  

 professorater.
Udvalget kan følgelig ikke  

 indstille nogen ansøgere til de opslåede professorater.
Afgørelsen er  

 éenstemmig.
..." På baggrund af denne  

 udtalelse indstillede konservatoriet i en skrivelse af 22. juni 1992 til  

 Kulturministeriet, at ingen af de opslåede professorater for tiden blev  

 besat.
 Ved skrivelse af 29. juni  

 1992 imødekom Kulturministeriet konservatoriets indstilling.  

 Kulturministeriet  

 kritiserede samtidig konservatoriets sagsbehandlingstid.
 Konservatoriet meddelte  

 herefter ved skrivelse af 6. juli  

 1992  

 A, at professoraterne ikke ville blive besat.
 I en skrivelse af 18.  

 september 1992 til kulturministeren anførte A bl.a. følgende:
 "...
Prøven fandt sted den  

 21.5.1992 på DKDM.
Efter at have erfaret K-rådets beslutning, brev af  

 6.7.1992  

 (...) udbad jeg mig udvalgets begrundelse, orientering af 21.5.1992 (...) Heraf fremgår, at den  

 ansøger, der ligesom jeg, var indstillet til prøve, havde trukket sin  

 ansøgning  

 tilbage.
Disse ændrede forhold var ikke meddelt mig før prøven.
Jeg var  

 således  

 eneste kvalificerede ansøger til stillingerne, hvorved forudsætningen for  

 afholdelse af en prøve var bortfaldet.
 Idet jeg henviser til  

 Kulturministeriets bekendtgørelse af 17.11.1977, § 3 stk. 2 og uddybning af  

 denne i brev af 23.6.1989 (...) fra daværende rektor, som formand for  

 bedømmelsesudvalget, hvori det forklares, at "prøve, - - alene kan  

 holdes  

 mellem kvalificerede ansøgere, som hjælp ved  

  

 prioriteringen  

  

 ", ønsker jeg prøven af 21.5.1992  

  

 erklæret for ugyldig.  

  

 Hertil beder jeg  

 om ministerens hjælp.
..." Kulturministeriet besvarede  

 A's henvendelse ved skrivelse af 9. november 1992. Heri hedder det bl.a.  

 følgende:
 "...
Ved brev af 30. januar 1992,  

 korrigeret ved brev af 11. februar 1992 ..., har ministeriet dispenseret for  

 §  

 3, stk. 2 i bekendtgørelse nr 569 af 17. november 1977 om ansættelse af faste  

 lærere ved musikkonservatorierne.
Dansk Magisterforening er ved brev af 30.  

 januar 1992 orienteret herom ... . Konservatorierne har herefter hjemmel til  

 at  

 lade én eller flere af ansøgerne til faste lærerstillinger ved konservatoriet  

 aflægge en prøve, forinden ansøgeren eller ansøgerne bedømmes endelig  

 kvalificeret/ikke kvalificeret.
 Konservatoriet har således  

 været berettiget til at afholde prøven den 21. maj 1992, hvorfor Deres ønske  

 om  

 at få prøven erklæret ugyldig ikke kan imødekommes.
 Ministeriet skal naturligvis  

 beklage, at De tilsyneladende ikke af konservatoriet er blevet orienteret om  

 ministeriets dispensation.
..." Ved skrivelse af 14. november  

 1992 anmodede A Kulturministeriet om nærmere at redegøre for, med hvilken  

 hjemmel man havde dispenseret fra ansættelsesbekendtgørelsens § 3, stk. 2. I  

 den anledning anførte Kulturministeriet i en skrivelse af 11. december 1992  

 til  

 A bl.a. følgende:
 "...
Det er korrekt, at  

 ministeriets dispensationsadgang ikke fremgår af ovennævnte bekendtgørelses  

 tekst.
Men da det er ministeriet, der udsteder bekendtgørelsen, kan  

 ministeriet  

 også dispensere fra denne.
Er der derimod tale om en lov, vil dispensation  

 kun  

 være mulig, hvis dispensationsadgangen fremgår eksplicit af lovteksten.
Ministeriet skal endelig  

 rette en udbredt misforståelse.
Konservatoriet er  

  

 ikke forpligtet  

  

 til at ansætte ansøgere, der er bedømt  

 kvalificeret.
Hvis konservatoriet beslutter ikke at ville besætte et ledigt  

 professorat, står det konservatoriet frit for.
..." Ved skrivelse af 23. januar  

 1993 klagede A til mig.
A's klage var affattet således, at hun alene ønskede  

 min stillingtagen til, hvorvidt undervisningsprøven den 21. maj 1992 var  

 gyldig.
 I en udtalelse af 14. juni  

 1993 redegjorde Kulturministeriet over for mig for de omstændigheder, der  

 medførte, at man ved skrivelse af 30. januar 1992 meddelte konservatoriet  

 dispensation fra bestemmelsen i ansættelsesbekendtgørelsens § 3, stk. 2.  

 Herudover hedder det i udtalelsen bl.a. følgende:
 "...
 Kulturministeriet har påny  

 overvejet, hvorvidt den manglende orientering til (A) om det ændrede grundlag  

 for prøvens afholdelse bør medføre, at den afholdte prøve erklæres for  

 ugyldig.
 Det Kongelige danske Musikkonservatoriums  

 behandling af denne sag har på mange måder været kritisabel, men ministeriet  

 finder ikke, at der er begået en så væsentlig fejl i forbindelse med prøvens  

 afholdelse, at der er grundlag for at erklære den ugyldig.
 Ministeriet har i den forbindelse  

 hæftet sig ved, at (A) ved Konservatoriets brev af 17. maj 1991 fik fremsendt  

 kopi af Konservatoriets henvendelse af 1. marts 1991 til bedømmelsesudvalget.  

 Af denne henvendelse fremgår, at bedømmelsesudvalget efter prøvens afholdelse  

 skal afgive "endelig indstilling om kvalifikationer og om eventuel  

 ansættelse". (A) har således inden prøvens afholdelse været orienteret  

 om,  

 at prøvens resultat ville være afgørende for den endelige  

 kvalifikationsvurdering.
..." Kulturministeriets udtalelse  

 var vedlagt en redegørelse af 24. maj 1993 fra musikkonservatoriet.
 A fremsatte ved skrivelse af  

 30. juni 1993 sine bemærkninger til myndighedernes udtalelser.
 I en skrivelse til A udtalte  

 jeg herefter følgende:
"Som Kulturministeriet  

 er inde på i udtalelsen af 14. juni 1993 til mig, har Deres sag givet  

 anledning  

 til en række problemer på musikkonservatoriet.
De har imidlertid alene bedt  

 mig  

 tage stilling til spørgsmålet om, hvorvidt undervisningsprøven den 21. maj  

 1992  

 må anses for ugyldig.
Jeg har derfor begrænset min undersøgelse af sagen til  

 at  

 vedrøre dette spørgsmål, idet jeg dog også har ment at burde komme ind på  

 spørgsmålet om, hvorfor konservatoriet eller Kulturministeriet ikke af egen  

 drift - før man traf afgørelse om ikke at ansætte Dem - partshørte Dem over  

 bedømmelsesudvalgets indstilling af 21. maj 1992.
 Nedenfor vil jeg derfor  

 behandle følgende spørgsmål:
 Spørgsmålet om gyldigheden af undervisningsprøven den  

 21. maj 1992.
 Spørgsmålet om partshøring over bedømmelsesudvalgets  

 indstilling af 21. maj 1992.
 ad a) Spørgsmålet om undervisningsprøvens gyldighed.
 1. Deres argument for, at  

 undervisningsprøven den 21. maj 1992 må anses for ugyldig, er, at  

 betingelserne  

 i ansættelsesbekendtgørelsen for at afholde en sådan prøve ikke var opfyldt,  

 og  

 at De ikke fra Kulturministeriet eller konservatoriet modtog underretning om,  

 at ministeriet havde dispenseret fra bekendtgørelsen.
 Kulturministeriets  

 bekendtgørelse nr. 569 af 17. november 1977 om ansættelse af faste lærere ved  

 musikkonservatorierne indeholder i § 3, stk. 2, følgende bestemmelse:
"  

  

 Stk. 2.  

  

 Bedømmelsesudvalget kan, forinden indstilling afgives,  

 bestemme, at der skal afholdes en prøve blandt kvalificerede ansøgere.  

 Konservatorierådet træffer i samråd med bedømmelsesudvalget bestemmelse om  

 prøvens  

 form og afholdelse." 2. Baggrunden for, at det  

 efter konservatoriets og Kulturministeriets opfattelse var nødvendigt at  

 meddele dispensation fra denne bestemmelse, var efter det oplyste,  

  

 at  

  

 De ikke var anset for kvalificeret af  

 bedømmelsesudvalget, og  

  

 at  

  

 De - efter  

 at (B) havde trukket sin ansøgning tilbage - var den eneste ansøger, som  

 bedømmelsesudvalget ønskede underkastet en prøve.
 Hertil skal jeg bemærke, at  

 konservatoriet tidligere - netop med henblik på, at betingelserne i  

 bekendtgørelsens § 3, stk. 2, kunne anses for opfyldt - havde indhentet  

 erklæringer fra bedømmelsesudvalget om, at De og (B) "på det  

 foreliggende  

 grundlag" måtte anses for kvalifice  

  

 rede.  

  

 Når Kulturministeriet ikke desto mindre har ment, at en formel dispensation  

 fra  

 bestemmelsen var nødvendig, må det - antager jeg - bero på, at man efter  

 nærmere overvejelser ikke har anset konservatoriets fremgangsmåde for retligt  

 farbar.
Under disse omstændigheder  

 følger det af ansættelsesbekendtgørelsens § 3, stk. 2, at der ikke kunne  

 afholdes  

 en undervisningsprøve, uden at man forinden havde dispenseret fra  

 bestemmelsen;  

 dette følger af, at De herefter ikke, før prøven blev afholdt, var anset for  

 kvalificeret af bedømmelsesudvalget.
Derimod står det mig ikke uden videre  

 klart, at også det forhold, at undervisningsprøven alene skulle omfatte Dem,  

 nødvendiggjorde en dispensation; det bemærkes herved, at den omstændighed, at  

 bestemmelsen taler om en prøve blandt "kvalificerede" ansøgere,  

 næppe  

 i sig selv udelukker, at der til brug for den endelige udformning af  

 indstillingen afholdes en prøve alene for én ansøger.
Dette forhold er dog af  

 mindre betydning.
 3. Spørgsmålet er herefter,  

 om Kulturministeriet lovligt har kunnet meddele dispensation fra  

 bestemmelsen.
Det er fast antaget i dansk  

 forvaltningsret, at en myndighed, der har udstedt en bekendtgørelse, kan  

 meddele dispensation herfra i enkelttilfælde; dette gælder, selv om  

 bekendtgørelsen ikke indeholder udtrykkelig hjemmel hertil, men forudsætter  

 på  

 den anden side, at den lov, som bekendtgørelsen er udstedt i medfør af, ikke  

 er  

 til hinder for, at der kunne være indsat en dispensationsbestemmelse i  

 bekendtgørelsen.
Endvidere er dispensationsbeføjelsen selvsagt undergivet de  

 almindelige principper om saglig forvaltning.
Ansættelsesbekendtgørelsen er  

 udstedt i medfør af § 14 i den nu ophævede kongelige anordning af 26.  

 september  

 1974 om Det kgl. danske Musikkonservatorium.
Denne anordning er udstedt i  

 medfør af § 4 i lov nr. 275 af 9. juni 1948 om statens overtagelse af Det  

 kgl.  

 danske Musikkonservatorium.
Ingen af disse bestemmelser er til hinder for, at  

 der i ansættelsesbekendtgørelsen kunne have været optaget en  

 dispensationsbestemmelse.
Der er i øvrigt ingen tvivl om, at der ligger  

 saglige  

 grunde bag Kulturministeriets dispensation.
 Herefter må jeg være af den  

 opfattelse, at Kulturministeriets dispensation fra ansættelsesbekendtgørelsen  

 er lovlig.
4. Det er efter min  

 opfattelse åbenbart, at De som led i god forvaltningsskik burde have fået  

 meddelelse om, at man således havde dispenseret fra bekendtgørelsen.
En sådan  

 meddelelse ville have forhindret, at der kunne opstå tvivl om  

 hjemmelsgrundlaget for prøvens afholdelse.
 Den anførte omstændighed kan  

 imidlertid ikke få den konsekvens, at undervisningsprøven anses for ugyldig;  

 der er således intet grundlag for at antage, at prøven - og dermed  

 bedømmelsesudvalgets indstilling - ville have fået et andet udfald, såfremt  

 De  

 havde været bekendt med Kulturministeriets dispensation.
Herefter kan jeg ikke være  

 enig med Dem i, at undervisningsprøven må anses for ugyldig.
Da  

 Kulturministeriet i øvrigt over for Dem har beklaget, at De ikke var blevet  

 gjort bekendt med ministeriets dispensation, foretager jeg på dette punkt  

 ikke  

 videre.
 ad b) Spørgsmålet om partshøring.
Kulturministeriets afgørelse  

 om ikke at ansætte Dem er truffet på grundlag af bedømmelsesudvalgets  

 indstilling af 21. maj 1992. De blev ikke før afgørelsen gjort bekendt med  

 indstillingen.
Ansættelsesbekendtgørelsen indeholder da (i modsætning til  

 f.eks. reglerne om ansættelse af faste lærere på universiteterne) heller ikke  

 forskrifter herom.
 På dette punkt suppleres  

 ansættelsesbekendtgørelsen imidlertid af den almindelige bestemmelse om  

 partshøring i forvaltningslovens § 19, stk. 1. Denne bestemmelse har følgende  

 ordlyd:
"  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse." Bedømmelsesudvalgets  

 indstilling af 21. maj 1992 er en faktisk oplysning i bestemmelsens forstand.  

 Det er derfor åbenbart, at Kulturministeriet - før man traf afgørelse om, at  

 de  

 opslåede professorater ikke skulle besættes - burde have gjort Dem bekendt  

 med  

 indstillingen og givet Dem lejlighed til at fremkomme med en udtalelse.
Jeg må anse det for en  

 beklagelig fejl, at Kulturministeriet traf afgørelse uden iagttagelse af  

 partshøringspligten.
Herved henviser jeg til, at partshøringspligten ikke  

 mindst i ansættelsessager må anses for en væsentlig garanti for, at der  

 træffes  

 en korrekt afgørelse.
Det fremgår af Deres  

 skrivelse af 18. september 1992 til kulturministeren, at De efterfølgende er  

 blevet bekendt med bedømmelsesudvalgets indstilling.
De har ikke gjort  

 indsigelse mod selve indstillingen, men alene mod de omstændigheder,  

 hvorunder  

 undervisningsprøven blev afholdt.
Jeg antager herved, at De har ment, at  

 spørgsmålet om undervisningsprøvens gyldighed måtte afklares, før De kunne  

 tage  

 stilling til, om der var grund til at kommentere selve indholdet af  

 indstillingen.
På denne baggrund er der ikke  

 tilstrækkeligt holdepunkt for at antage, at De ikke har bemærkninger til  

 bedømmelsesudvalgets indstilling.
Jeg har derfor i dag henstillet til  

 Kulturministeriet, at man genoptager behandlingen af Deres sag, og at man  

 herunder partshører Dem over indstillingen.
Jeg har udbedt mig underretning  

 om  

 sagens videre forløb." Kulturministeriet meddelte  

 efterfølgende, at man var enig i mine synspunkter.
Ministeriet havde derfor  

 anmodet Det Kongelige Danske Musikkonservatorium om at genoptage  

 ansættelsessagen og herunder at partshøre A over bedømmelsesudvalgets  

 indstilling af 21. maj 1992.
 Jeg meddelte  

 Kulturministeriet, at jeg havde taget det oplyste til efterretning, og at jeg  

 herefter ikke foretog videre i sagen.
