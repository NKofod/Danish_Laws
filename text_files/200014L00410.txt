Betænkning afgivet af Retsudvalget den  

 24. april 2001 Betænkning over Forslag til lov om hold af slagtekyllinger [af justitsministeren (Frank Jensen)] 1. Ændringsforslag Enhedslistens medlem af udvalget har stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 31. januar 2001 og var til  

 1. behandling den 1. marts 2001. Lovforslaget blev efter 1. behandling  

 henvist til behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og justitsministeren sendte den 20.  

 december 2000 dette udkast til udvalget, jf. alm. del - bilag 324. Den 7.  

 februar 2001 sendte justitsministeren de indkomne høringssvar samt et  

 notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Dansk Landbrug A/S og Det danske  

 Fjerkræraad.
Spørgsmål Udvalget har stillet 11 spørgsmål til  

 justitsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, V, KF, DF, CD, RV og  

 KRF) indstiller lovforslaget til vedtagelse uændret.
 Et mindretal i udvalget (SF og EL) indstiller  

 lovforslaget til vedtagelse med de  stillede  

 ændringsforslag.
Enhedslisten og SF kan ikke støtte lovforslaget i  

 dets nuværende udformning, fordi lovforslaget ikke vil løse de  

 store dyrevelfærdsmæssige problemer, der er ved moderne hold af  

 slagtekyllinger.
Derfor stiller Enhedslisten 2 ændringsforslag, som er  

 nærmere uddybet i bemærkningerne.
Det er konkret den høje frekvens af benproblemer og  

 ammoniaksvidninger af fødder, der er mest iøjnefaldende.  

 Justitsministeriets arbejdsgruppe om slagtefjerkræ har således  

 ingen illusioner om, at det foreliggende lovforslag vil løse  

 ovennævnte konkrete problemer, kun begrænse dem.
Ud over  

 problemer med dyrevelfærd er forekomst af sygdomsfremkaldende bakterier  

 som campylobacter og salmonella et udbredt problem, og Enhedslisten og SF  

 mener, det skal løses, gennem at slagtekyllingerne qua bedre  

 dyrevelfærd og mindre stress samt anvendelse af grovfoder og adgang til  

 udearealer opnår et bedre immunforsvar.
Justitsministeriets  

 arbejdsgruppe peger endvidere på, at belægningsgraden er af  

 afgørende betydning for udbredelsen af de konkrete  

 dyrevelfærdsproblemer i form af benproblemer og ammoniaksvidninger af  

 fødderne, men at det ikke er muligt konkret at pege på, hvor lav  

 belægningsgrad der skal til for at løse problemerne, da der  

 også er andre faktorer, som driftsledelsen, der er af stor  

 betydning.
I Sverige har man en betydelig mere restriktiv lovgivning,  

 som påbyder en lavere belægningsgrad på ned til 20  

 kg/m2 mod 40 kg/m2 i det danske lovforlag, hvis det  

 ikke kan bevises, at forekomsten af ammoniaksvidning af fødder og  

 benproblemer ligger under et vist niveau.
Denne ordning medfører  

 desværre også et stort bureaukrati.
Desuden tillader den mere  

 restriktive svenske lovgivning alligevel ganske betydelige og hyppige skader  

 på slagtekyllingerne, uden at det får konsekvenser.
Et andet betydningsfuldt forhold, der skal  

 undersøges, er antallet af slagtekyllinger med benproblemer.
Den  

 undersøgelse kan kun foretages ude i besætningerne.
Der må  

 derfor afsættes ressourcer til et eller flere rejsehold a 2 personer  

 fra Landbrugets Rådgivningscenter, som kan tage rundt og lave  

 stikprøvekontrol af benproblemer.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (EL) tiltrådt af et mindretal  

 (SF):
Til § 9 1) Efter stk. 3 indsættes som nyt stykke:
» [Stikprøver efter det svenske system] 2) Efter stk. 3 indsættes som nyt stykke:
» [Løbende stikprøver i slagtekyllingehusene] Bemærkninger Til nr. 1 Enhedslisten foreslår en udvidelse og opstramning af  

 lovforslagets § 9, som i stk. 1 beskriver, at »Tilstanden af trædepuder og fjerdragt på de  

 slagtekyllinger, som bliver indleveret på et fjerkræslagteri,  

 skal overvåges løbende på embedsdyrlægens  

 ansvar«.
Og i stk. 2 bl.a.: »Giver tilstanden af de undersøgte  

 trædepuder og fjerdragter embedsdyrlægen grund til at antage, at  

 der kan være velfærdsproblemer i det hus, som de  

 pågældende slagtekyllinger hidrører fra, indberetter  

 embedsdyrlægen det straks til vedkommende fødevareregion «.
Ændringsforslaget indebærer, at dyrlægen  

 eller en dertil uddannet teknikker skal foretage en optælling af  

 svidningsskader på 100 fødder efter de svenske forskrifter, som  

 giver hver fod nul, 1 eller 2 point ved stigende svidninger.
Hvor der i  

 Sverige skal gives mere end 80 point, før det får konsekvenser,  

 mener Enhedslisten, at grænsen bør være 20 point, eftersom  

 ammoniaksvidninger på mere end et marginalt antal fødder er  

 uacceptabelt.
Konsekvensen af over 20 ammoniaksvidnings-point skal  

 være, at producenten påbydes at gå ned på den halve  

 belægningsgrad, altså 20 kg/m2, eftersom der er  

 udbredt enighed om, at det er et forhold, der har betydelig virkning på  

 muligheden for at nedsætte antallet af ammoniaksvidninger.
Til nr. 2 Enhedslisten finder det meget afgørende, at  

 antallet af slagtekyllinger med benproblemer undersøges og  

 overvåges.
Den undersøgelse kan kun foretages ude i  

 besætningerne.
Derfor foreslås en ordning, hvor et eller flere  

 rejsehold a 2 personer fra Landbrugets Rådgivningscenter kan tage rundt  

 og lave stikprøvekontrol af benproblemer.
Udbredelsen af benproblemer  

 kan vurderes efter karakterskalaen » gait  

 score«, hvor 0 gives ved normal gang og 5 gives,  

 hvor kyllingerne er ude af stand til at gå.
Ved en score på 3  

 eller derover har kyllingerne pr. definition gangproblemer.
Da det er  

 uacceptabelt, hvis mere end et fåtal af dyrene har gangbesvær,  

 foreslår Enhedslisten, at højst 5 pct. af en stikprøve  

 må have gangbesvær, før det får konsekvenser for  

 producenten.
Da en lavere belægningsgrad ifølge  

 Justitsministeriets arbejdsgruppe har en gavnlig indflydelse på  

 udbredelsen af benproblemer, bør konsekvensen ligeledes være  

 nedsættelse af den tilladte belægningsgrad til 20  

 kg/m2. Enhedslisten påpeger, at producenten har mange  

 driftsmæssige muligheder for at nedsætte antallet af svidninger  

 og benproblemer, inden lovgivningen griber til påbud om halvering af  

 belægningsgraden.
Disse muligheder er bl.a. nedsættelse af  

 belægningsgraden, valg af genetiske typer med lavere  

 vækstpotentiale, god strøelse, adgang til udeareal, et naturligt  

 lysprogram m.v.
Lars Kramer Mikkelsen (S)  

  Lissa Mathiasen (S) fmd.  Per Kaalund (S)  

  Sandy Brinck (S)  Henrik Sass Larsen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  Helge Bo Jensen (EL)  

  Birthe Rønn Hornbech (V)  

  Inge Dahl-Sørensen (V)  Karsten Nonbo (V)  

  Kim Behnke (UP) Helge Adam Møller (KF)  

  Gitte Seeberg (KF)  Peter Skaarup (DF)  

  Jann Sjursen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 156 Bilagsnr.
