 God presseskik var ikke overtrådt.
Kendelse fra Pressenævnet i sag nr.  

 73/1998 K og K har klaget til Pressenævnet over en artikel  

 bragt i Ude og Hjemme nr. 32, den 5. august 1998, idet de mener, at god  

 presseskik er tilsidesat.
 Artiklen var omtalt på forsiden med en lille  

 henvisning i form af et billede af en pige og en mand under overskriften  

"Så du dem på TV" "8-årige (navn)'s donor: HUN ER  

 MIN NYE DATTER".
 Artiklen blev bragt over en dobbeltside i bladet og  

 illustreret af 4 mindre og et stort billede af pigen sammen med andre  

 personer.
 Artiklen havde overskriften "Otteårige (navn) tog  

 til USA for at takke Ed: DU HAR REDDET MIT LIV" og bl.a. følgende  

 indhold:
"I 1996 havde lægerne på Rigshospitalet i  

 København opgivet at behandle (navn). På det tidspunkt havde hun  

 gennemgået adskillige behandlinger med kemoterapi for sin  

 leukæmi.
Dengang var hun tynd og mærket af sygdommen og de  

 hårde behandlinger.
I dag springer samme otte-årige (navn) frejdigt  

 omkring hjemme i Odder.
Sund og buttet som mange af sine  

 jævnaldrende.
Ventede et helt år - Jeg var så småt ved at opgive håbet,  

 da vi pludselig blev ringet op og fik at vide, at nu var (navn)'s genetiske  

 tvilling fundet i USA, fortæller (navn)'s mor, (navn), i  

 DR-udsendelsen.
Forud var gået en storstilet eftersøgning verden  

 over for at finde en egnet donor.
Den 27. februar 1996 ankom et fly til Kastrup Lufthavn med  

 "en pose" knoglemarv til lille (navn). Allerede dengang besluttede hendes  

 mor, at hun ville forsøge at få kontakt til donoren.
Alt, hvad  

 hun vidste, var, at det var en mand fra USA.
Der skulle imidlertid gå  

 et år, før det lykkedes.
Indtil da er både donor og  

 modtager beskyttet af anonymitet, der kun kan ophæves, hvis begge  

 parter ønsker det.
- Selvfølgelig ønskede jeg at se, hvem der  

 havde fået min marv.
Faktisk havde jeg svært ved at vente et helt  

 år, siger Ed til Ude og Hjemme fra sit hjem i Holliston.
 - Det lyder formodentligt temmelig tåbeligt og  

 banalt, men da jeg så (navn) første gang, var det næsten  

 som at blive far igen, siger Ed, som selv har datteren Lisa på 14  

 år.
I slutningen af juni tog (navn) og hendes mor til  

 Holliston for at besøge Ed og hans kone, Joan.
Det blev et  

 begivenhedsrigt besøg, hvor hele byens indbyggere stimlede sammen for  

 at møde den lille pige.
Alle havde fulgt hende nøje, siden de  

 hørte om transplantationen.
 Mens (navn)'s mor forberedte sig "ud i" engelsk herhjemme  

 inden afrejsen, var Ed flittigt beskæftiget med sine dansktimer hver  

 dag på bilbåndoptageren til og fra arbejde.
- Jeg er bange for, at dansk ikke er min stærke  

 side, men faktisk betød det ikke spor.
Blot at se hende lege og tumle  

 sig som alle andre sunde otte-årige var en fryd.
Desuden var hun en  

 tålmodig læremester.
Når vi var undervejs i bilen, fortalte  

 hun mig troligt de danske betegnelser på alt, hvad vi passerede, ler  

 han.
 (Navn) selv lod sig heller ikke gå på af  

 sprogvanskeligheder.
- Han snakker faktisk rigtig godt dansk.
Man skal blot  

 lære ham det, sagde hun efter besøget.
 Begge familier blev så glade for hinanden, at de nu  

 håber på at kunne ses igen   denne gang i Danmark.
- Min familie og jeg må til Danmark og besøge  

 (navn). Desværre bliver vi nok nødt til at vente til næste  

 år.
Jeg savner hende allerede, siger Ed.
 I Odder glæder man sig også til næste  

 år.
- Uanset hvordan det ender, så har (navn) haft to  

 fantastiske år.
Det er Eds skyld, sagde (moderen) efter  

 hjemkomsten." Klagerne har oplyst, at TV-avisen i to indslag i 1996 og  

 1997 har fortalt om knoglemarvstransplantation med pigen som eksempel, og da  

 man på tv-avisen hørte, at familien havde planlagt at  

 besøge donoren i USA, spurgte man om man måtte sende et tv-hold  

 med.
Familien besluttede at sige ja, hvis tv-holdet ville respektere en  

 række spilleregler, herunder at der ikke skulle være  

 tv-dækning af selve mødet mellem pigen og donoren.
Klagerne har videre oplyst, at de inden afrejsen fik en  

 lang række henvendelser fra både ugeblade og aviser, der ville  

 skrive om pigen.
Ud over tv accepterede familien kun at tale med en lokale  

 ugeavis, idet de ikke ønskede at gøre pigen til en  

 "medie-star". For klagerne var det "sagen"   saglig information om  

 knoglemarvstransplantation   der er afgørende.
Ude og hjemme kontaktede klagerne to gange, men de afviste  

 at medvirke.
Klagerne blev derfor forundrede, da de så bladet den 5.  

 august 1998.
Klagerne har anført, at teksten er ren afskrift fra  

 tv-udsendelsen, der dog ikke er nævnt ved navn.
Enhver må derfor  

 tro, at pigen og hendes mor har udtalt sig til bladet, hvad de ingenlunde  

 har.
 Klagerne har videre anført, at det ikke kan  

 være rigtigt, at man er fredløs, blot fordi man har været  

 i tv, og derfor er en slags offentlig ejendom.
 Klageren har yderligere anført, at det er  

 urimeligt, at bladet bringer billeder og citater af et barn på 8  

 år uden forældrenes accept og til trods for forældrenes  

 udtrykkelige afvisning af at medvirke.
Bladet har i en udtalelse om klagen anført, at  

 Danmarks Radio gjorde meget ud af et promovere TV-udsendelsen på DR 1  

 mandag den 27. juli 1998, og at en pressemeddelelse fra DR klart indikerede,  

 at pigens historie ville være af interesse for bladets læsere.  

 Bladet kontaktede derfor familien i Odder.
Da den ikke ønskede at  

 medvirke, henvendte bladet sig til den anden part i den lykkelige  

 historie.
Bladet har videre anført, at bladets journalist  

 gjorde donoren opmærksom på, at familien ikke ønskede at  

 medvirke.
Desuagtet ville han gerne fortælle om sine oplevelser fra  

 familiens besøg i USA, idet det var vigtigt at få skabt  

 opmærksomhed omkring donor-problematikken.
Det var også donoren,  

 der anbefalede bladet at kontakte Middlesex News, der havde fulgt pigen under  

 hele besøget.
 Bladet har erkendt, at artiklen burde have indeholdt en  

 direkte henvisning til DR-programmet "Rejsen til Amerika" i stedet for det  

 noget anonyme "DR-udsendelsen", men bladet har anvendt en helt almindelig  

 journalistisk fremgangsmåde.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Ole Askvig.
 Pressenævnet udtaler:
Der bør udvises takt i forbindelse med omtale af  

 alvorlig sygdom.
Ved behandling af emner, der kan anses for følsomme,  

 og hvor børn er omtalt, bør der fra forældrene indhentes  

 samtykke til offentlig omtale.
Da bladets artikel blev bragt i forbindelse med en meget  

 omtalt udsendelse i TV, hvori moderen aktivt medvirkede, må klagerne  

 imidlertid tåle, at andre medier også omtaler sagen.
Det  

 bemærkes herved, at der blev udsendt en omfattende pressemeddelelse fra  

 Danmarks Radio forud for udsendelsen.
 Pressenævnet finder dog, at det i overensstemmelse  

 med god presseskik burde have fremgået af artiklen, at citaterne fra  

 mor og datter var hentet fra DR-udsendelsen.
 Afsagt 23. september 1998.
