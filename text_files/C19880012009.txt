(Til samtlige kommunalbestyrelser,  

 amtsråd og Hovedstadsrådet) 1. Indledning Ved Landbrugsministeriets bekendtgørelse nr. 664 af 14. oktober 1988 om  

 administrationen af landbrugsloven er gennemført en ændring af  

 jordlovsadministrationen.
Jordbrugsdirektoratet varetager herefter administrationen af  

 landbrugslovens kap.
I-IV, der hidtil har hørt under Matrikeldirektoratet.  

 Opgaverne vedrørende varetagelsen af de jordbrugsmæssige interesser i  

 kommune- og lokalplanlægningen er ligeledes overført fra Matrikeldirektoratet  

 til Jordbrugsdirektoratet.
I forbindelse hermed varetager  

 Jordbrugsdirektoratet i samarbejde med Landbrugsministeriets Vildtforvaltning  

 også vildtinteresserne i planlægningen.
 Der henvises til Landbrugsministeriets cirkulære nr. 118 af 14. oktober  

 1988 om administrationen af landbrugsloven.
 2. Indsendelse af lokalplanforslag m.v.
 De nævnte ændringer medfører, at lokalplanforslag, der hidtil har skullet  

 indsendes til Matrikeldirektoratet, skal indsendes til:
Jordbrugsdirektoratet Sankt Annæ Plads 19 1250 København K Tlf.: 01 15 61 31 Forslagene bedes indsendt i 2 eksemplarer.
 Indsendelse skal ske, når en lokalplan helt eller delvis omfatter:
 Reglerne i Landbrugsministeriets cirkulære nr. 18 af 10. februar 1983  

 vedrørende varetagelsen af de jordbrugsmæssige interesser under kommune- og  

 lokalplanlægningen gælder i øvrigt fortsat med de ændringer, der følger af,  

 at Jordbrugsdirektoratet varetager behandlingen af lokalplanforslag i  

 relation til de jordbrugsmæssige interesser m.v.
3. Indsendelse af kommuneplaner Ved administrationen af landbrugsloven indgår kommuneplanen som et  

 betydningsfuldt grundlag ved behandlingen af konkrete ansøgninger.
På  

 baggrund heraf skal man anmode kommunerne om - som hidtil - at indsende et  

 eksemplar af den endeligt vedtagne kommuneplan til Jordbrugsdirektoratet i  

 forbindelse med offentliggørelsen af kommuneplanen.
 Endvidere skal man anmode om, at endeligt vedtagne tillæg til  

 kommuneplanen indsendes til Jordbrugsdirektoratet, efterhånden som de  

 offentliggøres.
 Som følge af, at administrationen af landbrugsloven nu er samlet i  

 Jordbrugsdirektoratet, er der derimod ikke længere behov for indsendelse af  

 kommuneplaner til Matrikeldirektoratet.
 Reglerne i dette cirkulære gælder fra den 1. januar 1989. Samtidig ophæves  

 Landbrugsministeriets cirkulæreskrivelse nr. 53 af 15. maj 1986 om  

 indsendelse af kommuneplaner.
