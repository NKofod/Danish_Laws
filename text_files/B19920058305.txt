 I medfør af § 6, stk. 4, i lov om specialundervisning for voksne, jf.  

 lovbekendtgørelse nr. 473 af 20. juni 1991, og efter forhandling med Lærernes  

 Centralorganisation fastsættes:
 § 1.  Bekendtgørelsen omfatter timelærere og vikarer  

 ved selvstændige amtskommunale institutioner for specialundervisning for  

 voksne og ved tilsvarende institutioner i Frederiksberg Kommune.
Timelærere § 2.  Reglerne i kapitel 1 i Undervisningsministeriets  

 bekendtgørelse nr. 250 af 22. april 1991 om timelærere, vakancevikarer og  

 vikarer i folkeskolen uden for København finder tilsvarende anvendelse, dog  

 med de ændringer, som følger af de særlige regler om arbejdstid og  

 klassificering, jf. aftaler af 13. februar 1992 om henholdsvis arbejdstid mv.  

 for lærere ved selvstændige amtskommunale institutioner for  

 specialundervisning for voksne (arbejdstidsaftalen) og klassificering af  

 stillinger som lærer og undervisende pædagog ved selvstændige amtskommunale  

 institutioner for specialundervisning for voksne samt Kulturministeriets  

 bekendtgørelse nr. 582 af 23. juni 1992 om normering, ansættelse og  

 afskedigelse af ledere og lærere ved amtskommunale institutioner for  

 specialundervisning for voksne.
Årsvikarer § 3.  Årsvikarer ansættes senest 1. oktober og for  

 resten af opgørelsesåret til varetagelse af vikariater i forbindelse med  

 fravær blandt faste lærere.
 Stk. 2.  Årsvikarer må have en uddannelse/særlige  

 kvalifikationer, der gør dem egnede til at varetage stillingen.
 § 4.  Årsvikarer aflønnes på skalatrinnene 20-22-24-26  

 med samme indplaceringsregler, som gælder for lærere, hvortil der ydes et  

 særligt tillæg på 11.000 kr. årligt (grundbeløb 1/10 1984).
 Stk. 2.  Lønnen udbetales månedlig bagud hele året uden  

 hensyn til ferier eller fridage, jf. dog § 12, stk. 1.
 § 5.  For årsvikarer finder arbejdstidsaftalen  

 tilsvarende anvendelse.
Månedslønnede vikarer § 6.  I vikariater af mere end 3 måneders (90 dage)  

 varighed for faste lærere ansættes månedslønnede vikarer.
 Stk. 2.  Månedlønnede vikarer ansættes for en  

 tidsbegrænset periode eller indtil videre.
 Stk. 3.  Månedslønnede vikarer må have en  

 uddannelse/særlige kvalifikationer, der gør dem egnede til at varetage  

 stillingen.
 § 7.  Månedslønnede vikarer aflønnes på skalatrin 20  

 med et særligt tillæg på 11.000 kr. årligt (grundbeløb 1/10 1984).
Stk. 2.  I dele af kalendermåneder udgør betalingen pr.  

 kalenderdag af månedslønnen.
 Stk. 3.  Lønnen udbetales månedlig bagud hele året uden  

 hensyn til ferier og fridage, jf. dog § 12, stk. 1.
 § 8.  For månedslønnede vikarer finder  

 arbejdstidsaftalen tilsvarende anvendelse.
Timelønnede vikarer § 9.  I vikariater, der påregnes at have en varighed  

 af mindre end 3 måneder (90 dage), ansættes timelønnede vikarer.
 Stk. 2.  Timelønnede vikarer overgår dog senest til  

 ansættelse som månedslønnede vikarer på det tidspunkt, hvor vikariatet har  

 varet i 3 måneder (90 dage).
 Stk. 3.  Timelønnede vikarer må have en  

 uddannelse/særlige kvalifikationer, der gør dem egnede til at varetage  

 stillingen.
§ 10.  Timelønnede vikarer lønnes for de faktisk  

 udførte arbejdstimer, jf. arbejdstidsaftalen.
Timelønnen udgør 1/1924 af  

 årslønnen på skalatrin 26 og det særlige tillæg på 11.000 kr. årligt  

 (grundbeløb 1/10 1984).
Særregler om årsvikarer, månedslønnede og timelønnede vikarer § 11.  Reglerne i kapitel 8 i  

 Undervisningsministeriets bekendtgørelse nr. 250 af 22. april 1991 om  

 timelærere, vakancevikarer og vikarer i folkeskolen uden for København finder  

 tilsvarende anvendelse på årsvikarer, månedslønnede og timelønnede vikarer  

 ved den amtskommunale specialundervisning for voksne, dog bortset fra § 36.
 § 12.  Aftale af 26. oktober 1987 om ferieregler for  

 statens tjenestemænd finder tilsvarende anvendelse på årsvikarer i  

 ansættelsesperioden.
 Stk. 2.  Ved fratræden gælder ferielovens regler for  

 årsvikarer.
 Stk. 3.  Månedslønnede og timelønnede vikarer oppebærer  

 godtgørelse efter ferielovens regler.
 § 13.  Bekendtgørelsen træder i kraft den 1. august  

 1992. Bestemmelserne om aflønning af årsvikarer og månedslønnede vikarer i §§  

 4 og 7 har dog virkning fra 1. april 1992.
 Stk. 2.  Cirkulære af 20. januar 1983 om timelærere og  

 vikarer ved den amtskommunale specialundervisning for voksne ophæves.
Kulturministeriet, den 24. juni 1992 P.M.V.
 E.B.
