Nr LSF 175 Forslag til Lov om ændring af lov om tilskud til efteruddannelse inden for  

 jordbrugserhvervene Fremsat af landbrugsministeren (Tørnæs) den 12. januar 1989 Vedtaget ved tredjebehandling den 16. marts 1989 Lov nr. 195 af 29/03/1989 I lov nr. 17 af 14. januar 1987 om tilskud til efteruddannelse inden for jordbrugserhvervene ændres i § 1, stk. 2, »1988 og  

 1989« til:
 »1988-1991«.
Oprindeligt fremsat forslag I lov nr. 17 af 14. januar 1987 om tilskud til efteruddannelse inden for jordbrugserhvervene ændres i § 1, stk. 2 »1988 og 1989« til:
 »1988-1990«.
Bemærkninger til lovforslaget Almindelige bemærkninger Anledningen til lovforslaget er, at lov nr. 17 af 14. januar 1987 om  

 tilskud til efteruddannelse inden for jordbrugserhvervene udløber med  

 udgangen af 1989. Der henvises om denne lov til Folketingstidende 1986/87:  

 Folketingets forhandlinger, sp. 2524, 3253, 4375, 4800, tillæg A, sp. 2029,  

 tillæg B, sp. 409, 439, tillæg C, sp 215. Lovens tekst er optaget som bilag  

 til forslaget.
Ved loven opretholdtes og udvidedes den oprindelig ved lov nr. 703 af 22.  

 december 1982 gennemførte tilskudsordning, og der er siden lovens  

 ikrafttræden med virkning fra 1. januar 1987 foregået en yderligere stigning  

 i den tilskudsberettigede kursusaktivitet.
I årene 1983-1986 afholdtes ialt  

 henholdsvis 72, 168, 198 og 213 tilskudsberettigede kurser med ialt  

 henholdsvis 1537, 3278, 3798 og 3885 deltagere.
I 1987 afvikledes 232  

 tilskudsberettigede kurser med 4085 deltagere, og i 1988 forventes afholdt  

 269 tilskudsberettigede kurser med ialt ca. 5000 deltagere.
På grundlag af de  

 til Jordbrugsdirektoratet indkomne ansøgninger om forhåndstilsagn skønnes, at  

 der i 1989 vil blive afholdt 360 kurser med ialt ca. 6600 deltagere.
Uanset, at der fra de generelle landbrugsorganisationers side er fremsat  

 ønske om, at denne tilskudsordning gøres permanent, finder  

 Landbrugsministeriet ikke, at tidspunktet til at træffe beslutning herom er  

 inde endnu.
Der er netop af kulturministeren efter konsultation med  

 arbejdsministeren, landbrugsministeren og undervisningsministeren nedsat et  

 udvalg, der skal overveje og fremkomme med forslag til gennemførelse af hel  

 eller delvis samordning af de landbrugs- og jordbrugsuddannelser, der for  

 tiden hører under disse fire ministres forretningsområder.
Selv om udvalget  

 påregnes at afgive betænkning medio 1989, kan det imidlertid ikke forventes,  

 at gennemførelsen af de forslag, som udvalget måtte nå frem til, vil kunne  

 realiseres, inden Landbrugsministeriets særlige efteruddannelsesordning  

 udløber med udgangen af 1989. Hertil kommer, at planlægningen af  

 jordbrugserhvervenes efteruddannelsesaktiviteter i 1990 påbegyndes allerede i  

 foråret 1989, og at det er en væsentlig forudsætning for denne planlægning,  

 at tilskudsvilkårene for 1990 er kendt.
På denne baggrund foreslås lov om  

 tilskud til efteruddannelse inden for jordbrugserhvervene forlænget uændret  

 med 1 år til udgangen af 1990.
 Lovforslagets gennemførelse vil ikke have udgifts- eller personalemæssige  

 konsekvenser for kommunerne.
 Tilskudsordningens administration påregnes videreført i  

 Jordbrugsdirektoratet med det nuværende personale.
 De udgiftsmæssige konsekvenser af lovforslaget er indbudgetteret på  

 finansloven for 1989 under BO 1 med 11,0 mio. kr. svarende til den på  

 finansloven for 1989 fastsatte tilskudsramme.
Der har under den hidtidige ordning været budgetteret med en refusion fra  

 EF's landbrugsfond på 0,6 mio. kr. om året.
Det må imidlertid anses for  

 usikkert, om og evt i hvilket omfang der vil være mulighed for at opnå  

 refusion i 1990, da EF-reglerne er under ændring.
Bilag Lov nr. 17 af 14. januar 1987 Lov om tilskud til efteruddannelse inden for jordbrugserhvervene Folketinget har vedtaget og Vi ved Vort samtykke stadfæstet følgende lov §  

 1. Til fremme af efteruddannelse inden for jordbrugserhvervene kan  

 landbrugsministeren i finansåret 1987 yde tilskud af statskassen inden for en  

 beløbsramme på 11 mio. kr.
 Stk. 2. Landbrugsministeren kan endvidere i finansårene 1988 og 1989 yde  

 tilskud af statskassen inden for en beløbsramme, der fastsættes på de årlige  

 finanslove.
 Stk. 3. Tilskud kan ydes dels som kursiststøtte, dels som støtte til  

 planlægnings-, koordinations- og oplysningsvirksomhed.
 § 2. Kursiststøtte kan ydes til ejere, forpagtere, bestyrere og brugere af  

 jord- og skovbrugsbedrifter her i landet, til deres ægtefæller eller  

 personer, der lever i ægteskabslignende samlivsforhold med dem, samt til  

 andre, der har eller agter at søge beskæftigelse inden for jord- og  

 skovbrugsområdet her i landet.
 § 3. Kursitsstøtte kan ydes ti deltagere i jord- og skovbvrugsfaglige  

 efteruddannelseskurser, der er godkendt af landbrugsministeren.
 Stk. 2. Tilskud kan ydes til deltagere i kurser, der har en varighed af  

 mindst 5 sammenhængende undervisningsdage eller omfatter sammenlagt mindst 5  

 undervisningsdage med samme deltagerkreds.
§ 4. Kursiststøtten ydes til delvis dækning af den egenbetaling, som  

 påhviler kursudeltageren.
Støttebeløbet fastsættes af landbrugsministeren.  

 Kursusstøtten er betinget af, at deltageren har gennemført kursus.
 § 5. Tilskud til planlægnings- og kooridinations- og oplysningsvirksomhed  

 kan ydes til sammenslutninger og institutioner, der medvirker ved  

 uddannelsesvirksomheden og er godkendt af landbrugsministeren.  

 Tilskudsgrundlaget og tilskuddets størrelse fastsættes af  

 landbrugsministeren.
§ 6. Landbrugsministeren kan fastsætte regler for tilskudsordningens  

 gennemførelse og administration Stk. 2. Landbrugsministeren nedsætter et rådgivende udvalg til at bistå  

 ved administrationen af loven.
 § 7. Henlægger landbrugsministeren sine beføjelser efter loven til  

 Jordbrugsdirektoratet eller andre institutioner under Landbrugsministeriet,  

 kan ministeren fastsætte regler om adgangen til at klage over disse  

 myndigheders afgørelse, herunder om at klager ikke skal kunne indbringes for  

 anden administrativ myndighed.
 § 8. Tidspunktet for lovens ikrafttræden fastsættes af  

 landbrugsministeren.
 § 9. Loven gælder ikke for Færøerne og Grønland.
Givet på Christiansborg Slot, den 14. januar 1987 Under Vor Kongelige Hånd og Segl MARGRETHE R.
Britta Schall-Holberg Efter 2. behandling den 14. marts 1989 I lov nr. 17 af 14. januar 1987 om tilskud til efteruddannelse inden for jordbrugserhvervene ændres i § 1, stk. 2, »1988 og  

 1989« til:
 »1988-1991«.
