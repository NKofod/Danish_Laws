INDHOLDSFORTEGNELSE Cirkulære Bemærkninger Aftale Kap. 1. Afgrænsninger, definitioner og særlige bestemmelser Kap. 2. Flyttegodtgørelse ved uansøgt forflyttelse Godtgørelse af  

 befordringsudgifter Godtgørelse af udgifter ved bohavets flytning Supplerende  

 godtgørelse Godtgørelse af huslejetab Godtgørelse af udgifter ved dobbelt  

 husførelse Godtgørelse af udgifter til opmagasinering af bohave Godtgørelse  

 for handelsomkostninger Kap. 3. Flyttegodtgørelse ved ansøgt forflyttelse i forbindelse med  

 forfremmelse Kap. 4. Flyttegodtgørelse ved ansøgt forflyttelse uden forbindelse med  

 forfremmelse Kap. 5. Godtgørelse uden forflyttelse Kap. 6. Ikrafttrædelsesbestemmelser Finansministeriet og Statsansattes Kartel, Statstjenestemændenes  

 Centralorganisation II, Akademikernes Centralorganisation  

 (tjenestemandsudvalget) og Lærernes Centralorganisation har indgået  

 vedhæftede aftale af 29. juni 1993 om flyttegodtgørelse m.v., der træder i  

 stedet for aftale af 29. april 1987.
 Aftalen har virkning fra 1. april 1993.
Bemærkninger til aftalen Den foreliggende aftale er på en række punkter ændret i forhold til  

 aftalen af 29. april 1987. Dette gælder systematik og terminologi og i mindre  

 grad indhold.
Systematisk er aftalen bl.a. ændret sådan, at alle regler om uansøgt  

 forflyttelse er samlet i et kapitel.
Tilsvarende gælder henholdsvis reglerne  

 om ansøgt forflyttelse i forbindelse med forfremmelse og reglerne om ansøgt  

 forflyttelse uden forbindelse med forfremmelse.
Med hensyn til indhold er der foretaget visse regelomlægninger.
De  

 væsentligste er følgende:
- Aftalen gælder ikke længere folkeskolen.
Aftalen gælder dog for  

 tjenestemænd i folkeskolen ansat før 1. april 1993, der efter denne dato  

 ansættes som tjenestemænd i staten eller folkekirken.
 - Der kan nu udbetales godtgørelse til medarbejdere, der flytter ind eller  

 ud af en tjenestebolig i forbindelse med forflyttelse, selvom flytningen ikke  

 bringer den nye bolig væsentlig nærmere det nye tjenestested.
 - Den hidtidige standardgodtgørelse i forbindelse med godtgørelse af  

 udgifter ved bohavets flytning er ophævet.
- Det er fremover de enkelte styrelser, der skal godkende de flyttetilbud,  

 medarbejderen har indhentet, og ikke som hidtil Statsbanerne.
Reglerne om  

 indhentning af flyttetilbud er forenklet.
- Reglerne om supplerende godtgørelse er forenklet.
Satserne for  

 supplerende flyttegodtgørelse baserer sig nu kun på 4 lønrammegrupper.
 - Der godtgøres huslejetab, hvis medarbejderen ikke har kunnet sælge sin  

 andel i en andelsboligforening og er fraflyttet andelsboligen.
 - Der er nu åbnet mulighed for godtgørelse af huslejetab i forbindelse med  

 optagelse af ejerskiftelån, selvom lånet er stiftet inden for et år forud for  

 forflyttelsestidspunktet.
 - Godtgørelse for dag- og natudgifter i tilfælde, hvor medarbejderen  

 modtager godtgørelse for dobbelt husførelse, reduceres ikke længere med 1/4.
 - Enlige, der ikke har kunnet sælge deres ejerbolig, kan nu få godtgjort  

 udgifter til logi på det nye tjenestested.
 - Hjemrejser hver 14. dag under dobbelt husførelse er erstattet af ret til  

 hjemrejse hver uge.
 - Der kan udbetales godtgørelse ved fraflytning af tjenestebolig i  

 forbindelse med afsked med rådighedsløn eller ventepenge.
 - Der er indført forbedrede regler om godtgørelse til efterlevende  

 ægtefæller i forbindelse med udflytning af tjeneste- eller lejeboliger.
Personkreds Aftalen gælder direkte for tjenestemænd i staten og folkekirken.
En række  

 overenskomster, herunder fællesoverenskomster m.v. indeholder bestemmelser  

 om, at reglerne om flyttegodtgørelse for tjenestemænd skal finde anvendelse  

 på overenskomstens område.
I så fald gælder aftalen for tjenestemænd i det  

 omfang, det fremgår af overenskomsten.
Er der ikke hjemmel i overenskomsten  

 til at anvende reglerne om flyttegodtgørelse for tjenestemænd, gælder aftalen  

 ikke.
Merudgifter Det fremhæves i aftalens kap. 1, at dens formål er at godtgøre  

 merudgifter, der har tilknytning til forflyttelse samt i de tilfælde, der er  

 angivet i kap. 5. Bortset fra supplerende flyttegodtgørelse skal alle  

 merudgifter dokumenteres.
Kompetence Hvor der i aftalen skal gives godkendelse, foretages skøn o.l., ligger  

 kompetencen hos det pågældende ministerium eller hos den institution,  

 virksomhed m.v., som afgørelseskompetencen eventuelt er blevet delegeret til.
Regulering Supplerende godtgørelse reguleres fremover en gang årlig pr. 1. januar.  

 Finansministeriet vil udsende meddelelse om reguleringerne.
Nærmere vejledning Nærmere vejledning og fortolkning af aftalens bestemmelser findes i  

 Finansministeriets Personaleadministrative Vejledning (PAV) kap. 23.
 Finansministeriets cirkulære nr. 82 af 12. maj 1987 om flyttegodtgørelse  

 mv. til tjenestemænd i staten, folkeskolen og folkekirken (LP.nr. 031/87),  

 cirkulære nr. 204 af 7. november 1991 om ændring af aftale om  

 flyttegodtgørelse til tjenestemænd i staten, folkeskolen og folkekirken  

 (APD.nr. 98/91) samt cirkulære nr. 162 af 22. september 1992 om supplerende  

 flyttegodtgørelse pr. 1. oktober 1992 (APD.nr. 107/92) ophæves pr. 1. april  

 1993.
FINANSMINISTERIET Administrations- og Personaledepartementet Den 7. juli 1993 P.
M.
V.
E.
B.
Pernille Bock AFTALE OM FLYTTEGODTGØRELSE M.V.
 I henhold til tjenestemandslovens § 45, stk. 1, jf. lovbekendtgørelse nr.  

 572 af 5. august 1991, aftales følgende:
Kapitel 1. Afgrænsninger, definitioner og andre almindelige  

 bestemmelser Dækningsområde § 1.  Aftalen gælder for tjenestemænd i staten og  

 folkekirken.
Den gælder endvidere for tjenestemænd i folkeskolen ansat før 1.  

 april 1993, der efter denne dato ansættes som tjenestemænd i staten eller  

 folkekirken.
Stk. 2.  Aftalen gælder ikke for flytninger - til og fra udlandet og - til, i eller fra Grønland Formål § 2.  Aftalens formål er at godtgøre merudgifter ved  

 forflyttelse, jf. § 3, stk. 1, samt flytninger omfattet af § 3, stk. 2.
Definitioner § 3.  Ved forflyttelse forstås i denne aftale, at en  

 medarbejder skifter tjenestested og dette medfører flytning af familie  

 og/eller bohave.
Der udbetales flyttegodtgørelse efter reglerne i kapitel 2,  

 3 eller 4 til at dække udgifterne i forbindelse med forflyttelse.
Stk. 2.  Aftalen gælder også i forbindelse med visse  

 flytninger, hvor der ikke foreligger forflyttelse.
I disse tilfælde udbetales  

 godtgørelse efter reglerne i kapitel 5.
Andre almindelige bestemmelser § 4.  Flyttegodtgørelse og godtgørelse efter kapitel 5  

 udbetales kun mod dokumentation for, at udgiften er afholdt, bortset fra  

 supplerende godtgørelse.
 § 5.  Der udbetales ikke flyttegodtgørelse i følgende  

 tilfælde:
 Stk. 2.  Stk. 1, litra b), finder ikke anvendelse ved  

 ind- og udflytning af tjenesteboliger.
 § 6.  Flyttegodtgørelse udbetales ikke ved første  

 ansættelse.
 Stk. 2.  Dog udbetales flyttegodtgørelse, når  

 medarbejderen forflyttes indbyrdes mellem staten og folkekirken.
§ 7.  Par, der har levet sammen i mindst 1 år,  

 sidestilles i aftalen med ægtefæller.
Samlivet kan kræves dokumenteret af  

 folkeregisteret.
 § 8.  Samlevende ægtefæller, der forflyttes til samme  

 egn, kan alene få udbetalt den højeste godtgørelse, som en af ægtefællerne er  

 berettiget til.
 § 9.  Rejser i forbindelse med forflyttelse er ikke  

 tjenesterejser.
Kapitel 2. Flyttegodtgørelse ved uansøgt forflyttelse § 10.  Ved uansøgt forflyttelse forstås i denne aftale  

 forflyttelse, der skyldes, at medarbejderen beordres til at skifte  

 tjenestested.
Til medarbejdere, der forflyttes uansøgt, udbetales  

 flyttegodtgørelse efter reglerne i dette kapitel.
Stk. 2.  Til medarbejdere, der i forbindelse med  

 nedlæggelse eller flytning af tjenestesteder eller nedlæggelse af stillinger får nyt tjenestested,  

 udbetales flyttegodtgørelse efter reglerne for uansøgt forflyttelse.
Godtgørelse af befordringsudgifter § 11.  Medarbejderen og personer, der hører til  

 husstanden, kan få godtgjort befordringsudgifter i forbindelse med flytningen  

 med den afholdte udgift.
 Stk. 2.  Medarbejderen og/eller dennes ægtefælle kan  

 desuden få godtgjort udgifterne til en besigtigelsesrejse til det nye  

 tjenestested inden flytningen.
Godtgørelse af udgifter ved bohavets flytning § 12.  Godtgørelse af udgifter ved bohavets flytning  

 udbetales på følgende betingelser:
Stk. 2.  Hvis ingen af de flyttetilbud, medarbejderen  

 selv har indhentet, kan godkendes, skal det tjenestested, hvortil  

 medarbejderen flytter, fremskaffe et nyt flyttetilbud.
Hvis medarbejderen  

 foretrækker at acceptere et andet højere tilbud, der ikke kan godkendes, må  

 den pågældende selv betale forskelsbeløbet.
Stk. 3.  Medarbejdere, der kun flytter med enkelte  

 indbogenstande, kan undlade at søge flyttetilbud godkendt.
Medarbejdere, der  

 selv foretager flytningen, kan få refunderet udgifterne til leje af  

 transportmiddel samt eventuel færgeudgift.
 Stk. 4.  Rimelige udgifter til autoriseret nedtagning og  

 opsætning af belysningsmidler og sædvanlige husholdningsmaskiner refunderes.
Supplerende godtgørelse § 13.  Der udbetales supplerende godtgørelse med  

 følgende beløb:
Lønramme Gifte Enlige kr. kr. 1-16 11.200 5.600 17-24 14.660 7.330 25-34 21.890 10.950 35-42 34.170 17.090 Stk. 2.  Er der ikke forløbet over 3 år siden sidste  

 uansøgte forflyttelse, udgør den supplerende godtgørelse det dobbelte af de i  

 stk. 1 nævnte beløb.
 Stk. 3.  Til enker og enkemænd samt til andre  

 medarbejdere, der har hjemmeværende børn under 21 år, udbetales supplerende  

 godtgørelse som efter reglerne for gifte.
 Stk. 4.  De i stk. 1 nævnte beløb, der svarer til  

 nettoprisindeks 283,4 (september 1992), reguleres hvert år pr. 1. januar på  

 grundlag af den årlige procentvise ændring af nettoprisindekset for september  

 måned.
§ 14.  Ved fastsættelse af størrelsen af supplerende  

 flyttegodtgørelse lægges lønrammeplaceringen umiddelbart før forflyttelsen  

 til grund.
Godtgørelsen beregnes efter de på flyttetidspunktet gældende  

 satser.
Godtgørelse af huslejetab § 15.  Som huslejetab betragtes i lejligheder leje,  

 centralvarmebidrag og lignende, som medarbejderen ifølge kontraktlig  

 forpligtelse må betale, hvis lejligheden er fraflyttet, og lejemålet ikke har  

 kunnet bringes til ophør.
Eventuelt boligtilskud (boligsikring) fradrages i  

 lejebeløbet ved beregning af godtgørelsen.
Stk. 2.  Som huslejetab betragtes ved bolig i fast  

 ejendom - herunder ejerlejligheder - renteudgifter, hvis medarbejderen er  

 flyttet til det nye tjenestested, og ejendommen ikke har kunnet sælges.
Efter  

 anmodning skal medarbejderen dokumentere dette over for sit tjenestested.
 Stk. 3.  Som huslejetab betragtes ved indehavelse af en  

 andel i en andelsboligforening den boligafgift, som medarbejderen skal betale  

 til andelsboligforeningen, hvis den pågældende er flyttet til det nye  

 tjenestested, og andelen ikke har kunnet sælges.
 Stk. 4.  Lån i den ejendom, som medarbejderen forlader,  

 og som er stiftet inden for en periode af 1 år forud for  

 forflyttelsestidspunktet eller senere, kan ikke indgå i beregning af  

 huslejetab efter stk. 2, medmindre der foreligger særlige omstændigheder.
 Stk. 5.  Godtgørelsen kan ikke udbetales for en længere  

 periode end den, der svarer til den pågældende boligs normale  

 opsigelsesvarsel, og ved bolig i ejerbolig og andelsboligforeninger normalt  

 ikke ud over 6 måneder.
 Stk. 6.  Der kan ikke inden for samme tidsrum udbetales  

 godtgørelse for huslejetab og udgifter foranlediget af dobbelt husførelse.
Godtgørelse af udgifter ved dobbelt husførelse § 16.  Udbetaling af godtgørelse for dobbelt  

 husførelse forudsætter, at den dobbelte husførelse er forårsaget af  

 forflyttelsen, at medarbejderen ikke har mulighed for at skaffe sig  

 passende bolig ved det nye tjenestested, herunder fordi den pågældendes  

 hidtidige bolig ikke har kunnet sælges, samt  at den forflyttede  

 opretholder husførelse på det tidligere tjenestested af hensyn til ægtefællen  

 og/eller hjemmeværende børn.
 Stk. 2.  Tjenestestedet kan udbetale godtgørelse for  

 dobbelt husførelse i tilfælde, hvor medarbejderens husstand flytter til det  

 nye tjenestested forud for tidspunktet for skift af tjenestested.
Stk. 3.  Godtgørelse for dobbelt husførelse kan  

 udbetales inden for en ramme, der ikke overstiger de godtgørelsesbeløb, der  

 udbetales henholdsvis for dag- og natudgifter under udstationering, jf.  

 kapitel 5 i aftale af 1. november 1991 om tjenesterejser.
Kan medarbejderen  

 vælge at rejse efter regning på tjenesterejser, godtgøres rimelige  

 merudgifter ved dobbelt husførelse.
Stk. 4.  Godtgørelse for udgifter ved dobbelt husførelse  

 kan kun i ganske særlige tilfælde udbetales ud over 12 måneder.
Medarbejderen  

 skal på anmodning over for sit tjenestested godtgøre, hvad der er foretaget  

 for at skaffe en ny bolig, herunder med hensyn til salg af den hidtidige  

 bolig.
 § 17.  Enlige medarbejdere, der ikke har kunnet sælge  

 deres hidtidige faste ejendom, kan få godtgjort udgiften til midlertidig  

 bolig på det nye tjenestested inden for det i § 16, stk. 4, fastsatte tidsrum  

 og inden for den beløbsramme, der er fastsat for overnatningsgodtgørelse, jf.  

 § 16, stk. 3.
 § 18.  I stedet for godtgørelse for dobbelt  

 husførelse, jf. § 16, kan der udbetales godtgørelse for udgifter til  

 befordring med offentlige transportmidler mellem medarbejderens bopæl og det  

 nye tjenestested eller godtgørelse for kørsel med eget befordringmiddel efter  

 laveste sats, jf. § 15 i aftale af 1. november 1991 om tjenesterejser.
 Stk. 2.  Godtgørelsen kan udbetales i det tidsrum, der  

 er fastsat i § 16, stk. 4, dog maksimalt med det beløb, der kan udbetales  

 efter § 16, stk. 3, og højst med det beløb, hvormed medarbejderens udgifter  

 til transport mellem bopæl og tjenestested er forøget ved forflyttelsen.
 § 19.  En medarbejder, der modtager godtgørelse for  

 dobbelt husførelse, kan højst en gang om ugen få godtgjort udgiften til  

 offentlige transportmidler til besøg hos familien.
Stk. 2.  Hvis medarbejderen benytter fly, skal den  

 pågældende selv betale merudgifterne i forhold til billigste offentlige  

 transportmiddel.
For rejser til og fra Bornholm refunderes udgiften til  

 billigste flybillet.
 Stk. 3.  Hvis medarbejderen benytter egen bil eller  

 motorcykel i de i stk. 1 nævnte tilfælde, kan den pågældende få udbetalt  

 godtgørelse pr. km i henhold til § 15 i aftale om tjenesterejser og eventuel  

 færgeudgift, dog maksimalt et samlet beløb svarende til billigste offentlige  

 transportmiddel.
Godtgørelse af udgifter til opmagasinering af bohave § 20.  I stedet for godtgørelse af huslejetab eller  

 godtgørelse for dobbelt husførelse kan der udbetales godtgørelse for  

 opmagasinering af bohavet, indtil medarbejderen har skaffet sig en passende  

 bolig, normalt dog højst i 12 måneder.
Godtgørelse for handelsomkostninger § 21.  Udgifter til advokat- og ejendomsmæglersalærer,  

 stempelafgift, annonceudgifter samt tinglysningsafgifter i forbindelse med  

 køb og/eller salg af fast ejendom kan godtgøres inden for et beløb af 30.000  

 kr.
 Stk. 2.  Ved erhvervelse og/eller overdragelse af en  

 andel i en andelsboligforening kan der udbetales den i stk. 1 nævnte  

 godtgørelse til dækning af udgifter til advokat og ejendomsmægler,  

 stempelafgifter samt annoncer.
 Stk. 3.  Ud over de i stk. 1 eller 2 nævnte godtgørelser  

 for dokumenterede udgifter udbetales en godtgørelse på højst 20.000 kr., dog  

 ikke ud over det beløb, de dokumenterede udgifter udgør i henhold til stk. 1  

 eller 2.
Kapitel 3. Flyttegodtgørelse ved ansøgt forflyttelse i forbindelse med  

 forfremmelse § 22.  Ved ansøgt forflyttelse i forbindelse med  

 forfremmelse forstås i denne aftale forflyttelse, der skyldes, at en  

 medarbejder efter ansøgning skifter tjenestested i forbindelse med ansættelse  

 i en højere lønramme, herunder et lønrammeforløb på et højere niveau.  

 Endvidere anses som »forfremmelse« overgang til en stilling med  

 anden benævnelse inden for samme lønramme, når sådan overgang anses som en  

 naturlig oprykning.
 Stk. 2.  Til medarbejdere, der forflyttes ansøgt i  

 forbindelse med forfremmelse, udbetales flyttegodtgørelse efter reglerne i  

 kapitel 2 bortset fra § 13 og § 21.
 § 23.  Der udbetales supplerende godtgørelse med  

 følgende beløb:
Lønramme Gifte Enlige kr. kr. 1-16 5.600 1.870 17-24 7.320 2.440 25-34 10.980 3.650 35-42 17.080 5.700 Stk. 2.  Til enker og enkemænd og andre medarbejdere,  

 der har hjemmeværende børn under 21 år, udbetales supplerende godtgørelse som  

 efter reglerne for gifte.
 Stk. 3.  De i stk. 1 nævnte beløb reguleres som anført i  

 § 13, stk. 4.
Kapitel 4. Flyttegodtgørelse ved ansøgt forflyttelse uden forbindelse med  

 forfremmelse § 24.  Ved ansøgt forflyttelse uden forbindelse med  

 forfremmelse forstås i denne aftale, at en medarbejder efter ansøgning  

 skifter tjenestested, uden at skiftet er omfattet af § 10 eller § 22.
 Stk. 2.  Med ansøgt forflyttelse uden forbindelse med  

 forfremmelse sidestilles forflyttelse:
 Stk. 3.  Til medarbejdere, der forflyttes efter  

 ansøgning uden forbindelse med forfremmelse, udbetales flyttegodtgørelse  

 efter reglerne i § 11, stk. 1, og § 12 med fradrag af 20 pct.
Kapitel 5. Godtgørelse uden forflyttelse § 25.  Til medarbejdere, som ved første ansættelse  

 flytter ind i en anvist tjenestebolig, udbetales godtgørelse efter aftalens  

 regler i kapitel 4.
 § 26.  Der udbetales godtgørelse efter aftalens regler  

 i kapitel 2 bortset fra §§ 16-20, i følgende tilfælde:
 Stk. 2.  Der udbetales kun supplerende flyttegodtgørelse  

 ved første flytning, når medarbejderen midlertidigt fraflytter en  

 tjenestebolig som følge af nedrivning og/eller istandsættelse, og  

 medarbejderen senere flytter tilbage til tjenesteboligen.
 § 27.  Der udbetales en engangsgodtgørelse svarende  

 til 50 pct. af det fastsatte årlige boligbidrag i følgende tilfælde:
 § 28.  Aftalens regler i kapitel 4 gælder også for  

 medarbejdere på Færøerne, der fraflytter Færøerne for at bosætte sig i  

 Danmark i forbindelse med afsked med pension på grund af alder eller  

 helbredsbetinget utjenstdygtighed.
Kapitel 6. Ikrafttrædelsesbestemmelser § 29.  Denne aftale har virkning for forflyttelser,  

 der sker pr. 1. april 1993 og senere.
 Stk. 2.  Hvor forflyttelsen er sket før 1. april 1993,  

 finder de hidtil gældende regler om flyttegodtgørelse m.v. anvendelse, uanset  

 om selve flytningen foretages senere.
 Stk. 3.  Samtidig med denne aftales ikrafttræden ophæves  

 aftale af 29. april 1987 om flyttegodtgørelse mv. til tjenestemænd i staten,  

 folkeskolen og folkekirken og aftale af 31. oktober 1991 om ændring af aftale  

 om flyttegodtgørelse i staten, folkeskolen og folkekirken.
København, den 29. juni 1993 Statsansattes Kartel Finansministeriet Ove Hygum/Johan Overgaard P.M.V.
 E.B.
