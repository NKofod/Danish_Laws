Resumé A, der var langtidsledig, var blevet ansat midlertidigt som  

 kontorassistent i en kommune (K). A havde problemer med at få  

 institutionsplads  

 til sit ældste barn og beskyldte i den forbindelse i en artikel i den lokale  

 avis K for falsk reklame med hensyn til børnepasningstilbud.
K afskedigede kort efter A med en begrundelse, der var formuleret  

 således, at A's udtalelser til lokalavisen fremstod som grunden til  

 afskedigelsen.
I en redegørelse til ombudsmanden oplyste K imidlertid, at A's  

 udtalelser ikke var indgået ved beslutningen om afskedigelsen, men at K havde  

 lagt vægt på, at A havde givet ukorrekte oplysninger om sin arbejdssituation  

 i  

 forbindelse med ansøgning om institutionsplads til sine børn.
Ombudsmanden fremsatte indledningvis nogle generelle bemærkninger  

 om offentligt ansattes ytringsfrihed.
Ombudsmanden pegede dernæst på, at K  

 ikke  

 havde overholdt forvaltningslovens krav med hensyn til begrundelse og  

 partshøring.
Ombudsmanden fandt ikke, at A havde givet ukorrekte oplysninger  

 og  

 udtalte, at afskedigelsen var uberettiget.
 Sammenfattende var det ombudsmandens opfattelse, at K's  

 beslutning om afskedigelse og K's fremgangsmåde i den forbindelse var stærkt  

 kritisabel. (J. nr. 1991-1733-42).
 Uberettiget afskedigelse af kommunalansat langtidsledig.  

 Manglende partshøring og misvisende begrundelse.
 K Kommune afskedigede A efter  

 et indlæg i den lokale avis.
Det fremgik af sagen, at A og  

 B den 7. august 1991 skrev til borgmester C for at udtrykke deres skuffelse  

 over, at K Kommunes tilbud om pasning af deres to børn ikke svarede til, hvad  

 de havde forventet.
Henvendelsen blev besvaret af borgmester C i et brev af  

 15. august 1991, der nærmere redegjorde for de konkrete tilbud om  

 børnepasning,  

 som A og B havde modtaget, og kommunens overordnede politik vedrørende  

 børnepasningstilbud.
 Ved ansættelsesbrev af 22.  

 august 1991 blev A ansat af K Kommune som kontorassistent i henhold til  

 lovgivningen  

 om arbejdstilbud til ledige for perioden 16. september 1991 til 15. april  

 1992.  

 I ansættelsesbrevet var indsat følgende opsigelsesbestemmelser:
"C.  

 Opsigelsesbestemmelser Er De ikke omfattet af  

 funktionærloven Under ansættelsesperioden kan  

 De afskediges, og forlange Dem afskediget efter overenskomstens  

 opsigelsesbestemmelser.
Er De omfattet af  

 funktionærloven Under ansættelsesperioden kan  

 De afskediges, og forlange Dem afskediget efter funktionærlovens  

 opsigelsesbestemmelser.
Endvidere gælder indtil udløbet af  

 ansættelsesperioden  

 følgende:
 a) De første 3 måneder af  

 ansættelsesforholdet betragtes som prøvetid, hvor opsigelse fra  

 ansættelsesmyndighedens side kan ske med 14 dages varsel.
 b).....
c)....." En artikel i et lokalblad for  

 den 3. september 1991 beskrev de problemer med hensyn til børnepasning, som A  

 og B havde fået efter at være flyttet til K Kommune.
Artiklens overskrift  

 var:  

 "Tilflyttere bondefanges", og underrubrikken var: "Ung mor  

 beskylder (K) Kommune for falsk reklame". Artiklen gengav i korthed  

 korrespondancen mellem A og B og borgmester C, og den indeholdt bl.a.  

 følgende  

 afsnit:
 "- Det er helt omsonst,  

 siger (A), der føler sig bondefanget, hun har skrevet til borgmester (C) og  

 beskyldt kommunen for falsk reklame.
- Jeg er desperat.
Mandag den  

 16. september starter jeg som langtidsledig på rådhuset.
Hvis ikke jeg finder  

 en rimelig pasningsordning til (D) inden da, så afleverer jeg hende på  

 borgmesterkontoret, siger (A).
 ...
(C) betakker sig for denne  

 løsning.
I sit svarbrev henviser han til kommunens planer om  

 kapacitetsudvidelse i skoleklubben på (S) skole.
Dette vil måske kunne løse  

 (D's) problem.
- Jeg har ladet mig fortælle,  

 at der er 23 børn, som venter på skoleklub-plads på (S) skole.
Flere af dem  

 må  

 pt. passe sig selv, siger (A).
Socialforvaltningen henviser  

 (D) til privat pleje i eftermiddagstimerne.
Men (D) er vant til at være  

 sammen  

 med jævnaldrende børn.
Den dagplejemor, kommunen henviser til, passer børn i  

 alderen 0-1 år.
- Dette kan man ikke byde en  

 pige på seks år, der er vant til en aktiv og indholdsrig hverdag, mener  

 (A)." K Kommune afskedigede A ved  

 skrivelse af 9. september 1991, der har følgende ordlyd:
 "På baggrund af en  

 samtale med fuldmægtig (F), pensionsområdet, medio august 1991, har De fra  

 beskæftigelsessekretariatet den 22. august 1991 modtaget et ansættelsesbrev  

 på beskæftigelse som langtidsledig kontorassistent i pensionsområdet i  

 tidsrummet 16. september 1991 - 15. april 1992.
 En større offentlig omtale i  

 Ugeposten og en brevveksling mellem Dem og borgmester (C) har imidlertid  

 givet  

 anledning til en revurdering af mulighederne for Deres placering på Rådhuset  

 som følge af de foreliggende udsagn.
 Efter samråd mellem kommunens  

 ledelse og implicerede medarbejdere finder (K) Kommune ikke, at der vil kunne  

 skabes de fornødne forudsætninger til et gensidigt tillidsfuldt samarbejde  

 med  

 Dem om opgaven.
(K) Kommune beklager derfor  

 at måtte meddele, at man ikke finder mulighed for at anvende Dem til det  

 forudsatte jobtilbud, som hermed annulleres.
Jfr. opsigelsesbestemmelserne  

 vil  

 De, uanset dette, modtage løn for perioden 16. - 30. september 1991.
(K) Kommune vil anmode (Y)  

 Amts beskæftigelsessekretariat om at søge tilvejebragt et nyt egnet jobtilbud  

 til Dem." På baggrund af afskedigelsens  

 omtale i dagspressen - der beskrev forholdet som en krænkelse af en  

 offentligt  

 ansats ytringsfrihed - meddelte jeg i en skrivelse af 18. september 1991 K  

 Kommune, at jeg havde besluttet at foretage en undersøgelse af sagen.
Jeg  

 anmodede kommunen om en redegørelse og om udlån af sagens akter.
På foranledning af Handels-  

 og Kontorfunktionærernes Forbund i Danmark (HK) blev der afholdt et møde den  

 20. september 1991 om sagen.
I mødet deltog repræsentanter for HK/Kommunal,  

 HK  

 K afdeling, K Kommune og Kommunernes Landsforening.
Det af parterne  

 underskrevne mødereferat har følgende indhold:
 "Sagen forhandledes.
 Parterne konkluderede, efter  

 en samlet vurdering af de i sagen foreliggende oplysninger, at der ikke har  

 været grundlag for en afbrydelse af ansættelsesforholdet for (A).
 HK har taget til efterretning,  

 at der i det konkrete hændelsesforløb fra (K) kommunes side ikke har  

 foreligget  

 nogen hensigt om at begrænse ansattes ytringsfrihed.
 På baggrund af sagens forløb  

 er parterne enige om, at man finder det mest hensigtsmæssigt, at  

 ansættelsesforholdet ikke opretholdes, men at der på grund af det utilsigtede  

 omfang, sagen har fået, gives (A) en godtgørelse svarende til 14 dages løn.
 Parterne er enige om at  

 udsende vedlagte pressemeddelelse.
Herefter betragtede parterne  

 i det hele sagen som afsluttet." Pressemeddelelsen, som blev  

 udsendt efter mødet, er med enkelte ændringer identisk med mødereferatet.
HK/Kommunal orienterede mig i  

 en skrivelse af 23. september 1991 om forhandlingerne med K Kommune.
I  

 skrivelsen var bl.a. anført følgende:
 "Den formulering, opsigelsens  

 begrundelse havde, fik HK/KOMMUNAL til at opfatte opsigelsen som ulovlig,  

 idet  

 den i sin form var udtryk for en krænkelse af en kommunalt ansats  

 ytringsfrihed.  

 Derfor anmodede jeg (K) kommune om en forhandling om problemet.
 Forhandling blev aftalt til  

 fredag den 20. september kl. 09.00.
 I mellemtiden var der i  

 pressen kommet forlydender om, at der lå andre grunde bag opsigelsen.
 På mødet fremførte kommunen  

 disse begrundelser, der, på det af kommunen fremførte grundlag formentlig  

 kunne  

 have udgjort et sagligt opsigelsesgrundlag.
 Efter gennemgang af de  

 papirer, der var i kommunens besiddelse og redegørelse fra kommunen samt  

 høring  

 af (A) og indhentelse af yderligere oplysninger, erkendte (K) Kommune, at der  

 ikke havde været grundlag for at opsige (A).
 Kommunens redegørelse og efterfølgende  

 tilkendegivelser fra kommunaldirektøren samt drøftelser med den lokale  

 HK-klub  

 overbeviste mig om, at (K) Kommune ikke havde til hensigt at begrænse de  

 ansattes ytringsfrihed.
 Som kompensation for sagens  

 forløb - især antydningerne om, at der skulle ligge andre grunde for  

 opsigelsen  

 - enedes parterne endelig om, at (K) Kommune tildelte (A) en godtgørelse på  

 14  

 dages løn.
Min konklusion er, at (K)  

 kommune gennem udsendelse af pressemeddelelsen har renset (A) for  

 beskyldninger om, at hun selv skulle være skyld i ophævelsen af  

 ansættelsesforholdet.
Det var et stort problem for (A), at hun følte, at hun  

 indirekte blev beskyldt for at have gjort noget forkert." I K Kommunes redegørelse af  

 16. oktober 1991 i anledning af min anmodning er anført følgende:
 "Ved skrivelse af 7.  

 august 1991 retter (A) og (B) en skriftlig henvendelse til (K) kommune -  

 stilet  

 til borgmesteren - og klager deres nød over manglende børnepasningsmuligheder  

 i forbindelse med en nylig flytning til (K) fra (X) Kommune.
På baggrund af henvendelsen  

 anmodes institutionsområdet om overfor borgmesteren at afgive en udtalelse om  

 sagens forløb.
Denne udtalelse udarbejdes den 8. august 1991 og danner  

 grundlag for en endelig besvarelse fra borgmesteren den 15. august.  

 Institutionsområdet modtager en kopi af borgmesterens besvarelse, og sagen  

 henlægges  

 herefter i direktionssekretariatet.
 Tirsdag, den 3. september  

 1991 fremkommer der i Ugeposten en artikel under overskriften  

 "Tilflyttere  

 bondefanges", hvor (A) oplyser, at hun mandag den 16. september starter  

 som langtidsledig på Rådhuset, og at hun, hvis hun ikke finder en rimelig  

 pasningsordning til det største barn inden da, afleverer hende på  

 borgmesterkontoret.
Denne passus i artiklen  

 bliver selvsagt bemærket på Rådhuset, idet man var bekendt med, at (A) fra  

 institutionsområdet, som følge af jobtilbuddet på Rådhuset, som en foreløbig  

 løsning, havde fået tilbudt en dagplejeplads til det ældste barn.
Sagen om  

 (A's) børnepasningsproblemer bliver herefter fundet frem med henblik på en  

 afklaring af, om der måtte være sket nogle misforståelser i sagen.
Det viste  

 sig også, at (A) havde fået tilbudt en kommunal dagplejeplads, men havde  

 afvist  

 denne som uanvendelig.
 Ved en nærmere gennemgang af  

 ansøgningsskemaet til institutionspladser m.v. fremgår bl.a., at (A) er i  

 arbejde, hvilket hun også giver udtryk for i henvendelsen til borgmesteren af  

 7. august 1991 ved følgende citat fra side 3 øverst: "medens vores  

 daglige  

 kørsel går til (G-By)". Dette stemmer ikke overens med avisartiklen,  

 hvoraf det fremgår, at hun er langtidsledig.
På et direktionsmøde torsdag,  

 den 5. september 1991 drøftes sagen indgående, og der er på mødet enighed om,  

 at man på baggrund af de foreliggende oplysninger ikke finder, at der ved  

 ansættelsen af (A) vil kunne skabes de fornødne forudsætninger til et  

 gensidigt  

 tillidsfuldt samarbejde.
Sammenfattende konkluderes det, at (A) på det  

 foreliggende grundlag og med ukorrekte/fortiede oplysninger både i forhold  

 til  

 ledelsen som til dele af det forvaltningsområde, som hun midlertidigt skulle  

 indgå i, havde bragt sig i en situation, som samarbejdsmæssigt var uholdbar.
Efter anmodning fra  

 kommunaldirektøren meddeler beskæftigelsessekretariatet ved skrivelse af 9.  

 september 1991 herefter (A), at jobtilbuddet som langtidsledig på Rådhuset  

 annulleres.
Der er således tale om en ren administrativ beslutning på basis  

 af  

 en direktionsmæssig vurdering.
 Følgende oplysninger fra  

 ansøgningsskemaet til institutionspladser m.v. har bl.a. ligget til grund for  

 den direktionsmæssige vurdering, idet det skal bemærkes, at det nederst på  

 ansøgningsskemaet bl.a. er anført: "hvis De flytter, eller der sker  

 ændringer i de meddelte oplysninger af en sådan karakter, at det kan få  

 indflydelse på ansøgningen, bedes dette snarest muligt meddelt, evt. pr.  

 telefon.":
- henvendelsen  

 undlader helt at oplyse, at (A) er langtidsledig.
- på  

 ansøgningsskemaer til optagelse i dagpleje, daginstitution og skoleklub  

 modtaget af (K) Kommune den 17. april 1991 fremstår, at (A) har arbejdssted  

 på (E) Handelsgymnasium, og at (B) har arbejdssted ... i (G-By).
- på samme  

 ansøgningsskema anføres videre, at familien tilflytter (.....), den 26. maj  

 1991. Denne oplysning er baggrunden for optagelse på institutionsområdets  

 venteliste den 17. april 1991 mere end 1 måned forud for flytningen til (K)  

 Kommune.
- da begge  

 forældre på ansøgningsskemaet således fremstår som værende i arbejde, er  

 familien henført til kategori I i ventelistesystemet.
Kategori I omfatter  

 familier, hvor begge forældre er udearbejdende.
- i perioden  

 5/11 1990 - 7/5 1991 har (A) som langtidsledig modtaget et pligtigt  

 uddannelsestilbud på (E) handelsgymnasium i all round kontor.
- således må  

 det konstateres, at (A) i forhold til (K) Kommune har undladt at oplyse, at  

 hun var langtidsledig, at hendes forhold til (E) Handelsgymnasium kun var et  

 midlertidigt uddannelsestilbud som ledigt A-kassemedlem, og at uddannelsen  

 reelt ophørte den 7. maj 1991 ca. 3 uger forud for flytningen til (K)  

 kommune.
- den  

 ukorrekte/fortiede beskæftigelsessituation har angiveligt medført, at  

 familien uberettiget har fået stillet pasningstilbud til rådighed, idet man  

 på dette grundlag har henført familien til højeste prioritet i  

 ventelistesystemet.
 Det er således (K) kommunes  

 opfattelse, at opsigelsen af (A) har baggrund i helt saglige vurderinger,  

 hvori også er indgået, at (A's) opgaver i pensionsområdet også omhandlede  

 sekretærmæssige funktioner for afdelingschefen for ældre- og sundhedsområdet.  

 Denne afdelingschef er tillige souschef for den samlede social- og  

 kulturforvaltning.
På baggrund af den  

 opmærksomhed, som denne sag har påkaldt sig, men også set i bakspejlet, skal  

 (K) kommune erkende, at specielt udformningen af 2. afsnit i  

 opsigelseskrivelsen  

 af 9. september 1991 har været for upræcis.
Udformningen har givet anledning  

 til, at bl.a. dagspressen har tolket årsagen til opsigelsen som værende  

 omtalen  

 i Ugeposten.
 Dette er en fejlagtig  

 slutning, som foranstående af (K) kommune handlingsmæssigt er belyst.
 Henvisningen i opsigelsen til  

 brevvekslingen med borgmesteren og omtalen i Ugeposten er alene et forsøg på  

 at gøre opmærksom på, at man som følge af artiklen bliver opmærksom på  

 uoverensstemmende udsagn.
 Sagsforløbet har vist, at  

 opsigelsen burde have indeholdt disse uoverensstemmelser.
I forbindelse med nærværende  

 redegørelse skal (K) kommune i øvrigt henvise til HK/KOMMUNAL's skrivelse af  

 23. september 1991, side 1, 3. sidste afsnit, citat: "På mødet fremførte  

 kommunen disse begrundelser, der, på det af kommunen fremførte grundlag,  

 formentlig  

 kunne have udgjort et sagligt opsigelsesgrundlag." Fra samme skrivelse fra  

 HK/KOMMUNAL, sidste afsnit på 1. side, skal også fremhæves: "Kommunens  

 redegørelse og efterfølgende tilkendegivelser fra kommunaldirektøren samt  

 drøftelser med den lokale HK-klub overbeviste mig om, at (K) kommune ikke  

 havde  

 til hensigt at begrænse de ansattes ytringsfrihed"." Efter at have modtaget  

 redegørelsen anmodede jeg A om hendes eventuelle bemærkninger til  

 redegørelsen.  

 I en skrivelse af 21. november 1991 anførte A følgende:
det er ukorrekt, at vi havde fået tildelt en  

 dagplejeplads som følge af mit jobtilbud på rådhuset.
Pladsen fik vi tilbudt  

 før vores brev til borgmesteren, hvilket afspejles i, at brevet refererer til  

 denne, medens mit jobtilbud først blev en realitet d. 16-08-91 efter en  

 jobsamtale.
Det er korrekt, at brevet henviser til "vores  

 daglige kørsel går til (G-By)". På det tidspunkt modtog jeg stadig  

 undervisning på (E) Handelsgymnasium.
Jeg måtte afbryde uddannelsen, da jeg  

 modtog jobtilbudet idet man ikke kan være i jobtilbud og gå på skole samtidig Jeg anså det for naturligt at opgive (E)  

 Handels-gymnasium som arbejdssted.
Dette er jo en tilkendegivelse af hvor jeg  

 kunne nås i dagtimerne, hvis barns sygdom skulle opstå.  

  

 Af ansøgningen til institutionsplads  

 fremgår ikke at det skal oplyses om man er tilknyttet et arbejdssted som  

 følge  

 af ledighed.
Derfor anså jeg oplysningen som værende af betydning for  

 børneinstitutionen, og ikke til brug for registrering af jobsituation overfor  

 kommunen.
Det er korrekt at vi blev optaget på venteliste  

 d.17-04-91 d.v.s. to dage efter underskrivelse af slutseddel.
På dette punkt  

 overholdt man sit løfte.
Det er ukorrekt, at uddannelsesforholdet ophørte d.  

 7-05-91. Vedlagt er kopi af deltagerkort for "DATA-START", hvor jeg  

 deltog i introduktionskursus d. 10/11/12-06-91, altså umiddelbart før min  

 jobsamtale på (K) Rådhus.
Det var min hensigt at fortsætte uddannelsen med  

 start medio August." Jeg anmodede herefter K  

 Kommune om kommunens eventuelle bemærkninger til A's skrivelse af 21.  

 november  

 1991. I skrivelse af 16. januar 1992 anførte K Kommune følgende:
 "(A's) bemærkninger  

 giver anledning til følgende supplerende kommentarer fra (K) kommune:
Ad 1) Familiens yngste barn  

 var pr. 1. august 1991 startet i (H) Børnehave.
Tilbage resterede herefter en  

 problemstilling omkring et pasningstilbud til det ældste barn, som primært  

 ønskedes optaget i (T) Skoleklub.
På grund af en meget stor efterspørgsel til  

 denne skoleklub var en optagelse af det ældste barn imidlertid ikke mulig  

 her.  

 I forbindelse med jobsamtalen på (K) Rådhus den 16. august 1991 rejste (A)  

 også problemstillingen omkring det manglende pasningstilbud til familiens  

 ældste barn.
Dette bevirkede, at en navngiven medarbejder i kommunens  

 beskæftigelsessekretariat - (I) - via kommunens institutionsafdeling  

 eftersøgte  

 muligheder for et pasningstilbud til det ældste barn i den kommunale  

 dagpleje.  

 I denne forbindelse oplystes det også, at (A) tidligere havde afslået et  

 kommunalt dagplejetilbud til familiens 6-årige datter.
 Ad 2) Det skal påpeges, at  

 bemærkningen om, "at jeg måtte afbryde uddannelsen, da jeg modtog  

 jobtilbuddet o.s.v." synes at være uoverensstemmende med det i pkt. 5  

 oplyste, hvor det i sidste sætning anføres "Det var min hensigt at  

 fortsætte  

 uddannelsen med start medio august 1991." Der synes således fortsat at  

 være berettiget tvivl om rigtigheden af udsagnet i henvendelsen af 7. august  

 1991 til borgmesteren om: citat "medens vores daglige kørsel går til  

 (G-By)".
 Ad 3) (K) kommune skal understrege,  

 at de pågældende oplysninger alene angives i forhold til et ansøgningsskema,  

 der danner baggrund for optagelsen og prioriteringen i ventelistesystemet.  

 Uanset det er af væsentlig betydning for placeringen i ventelistesystemet gør  

 familien på intet tidspunkt selv opmærksom på ledighedsproblematikken omkring  

 (A). En problematik, som det reelt af (K) kommune først er muligt at få øje  

 på  

 efter den 12. august 1991, hvor Arbejdsformidlingen i (Z-By) fremsender  

 oplysninger  

 til kommunens beskæftigelsessekretariat om hende.
 Ad 4) Giver ikke anledning  

 til kommentarer.
Ad 5) Til oplysningerne  

 omkring uddannelsestilbuddet skal (K) kommune bemærke, at man alene har været  

 i besiddelse af oplysninger, som er tilgået kommunen via Arbejdsformidlingen,  

 og som oplyste, at uddannelsestilbuddet på (E) Handelsskole var afsluttet den  

 7. maj 1991. (K) kommune har på den givne foranledning forgæves efterspurgt  

 korrigerede beskæftigelsesoplysninger hos Arbejdsformidlingen i  

 (Z-By)." I et brev til K Kommune  

 udtalte jeg følgende:
"I Det forhold, at (A) kun var  

 midlertidigt ansat i (K) Kommune - gennem den særlige jobtilbudsordning for  

 langtidsledige - er uden betydning for sagens bedømmelse. (A) er i relation  

 til de retsgarantier, som gælder i forbindelse med uansøgt afskedigelse, helt  

 ligestillet med offentligt ansatte i fast stilling.
Afskedigelsen af (A) blev som  

 nævnt (ovenfor) i dagspressen omtalt som en sag om offentligt ansattes  

 ytringsfrihed.
Der er bl.a. derfor grund til først ganske kort at gøre nogle  

 generelle bemærkninger om offentligt ansattes ytringsfrihed.
Den almindelige loyalitet,  

 man som ansat i en kommune eller anden offentlig myndighed, skylder sin  

 arbejdsgiver, kan ikke begrunde, at myndigheden søger at begrænse de  

 ytringer,  

 som den ansatte fremkommer med uden for tjenesten.
Det betyder, at  

 myndigheden  

 ikke kan anvende sanktioner eller andre negative reaktioner, der reelt må  

 betragtes som sanktioner, f.eks. afskedigelse, forflyttelse eller advarsel i  

 anledning af de udtalelser, den ansatte fremsætter som privatperson til  

 pressen, uanset om der er tale om udtalelser, der er stærkt kritiske over for  

 den pågældende myndighed.
Udgangspunktet er således, at offentligt ansatte  

 har  

 ganske samme ytringsfrihed som andre til at deltage i den offentlige debat.  

 Hensynet til offentlige myndigheders interne beslutningsproces og  

 funktionsevne  

 antages dog i særlige tilfælde at kunne føre til en begrænsning af de  

 ansattes  

 ytringsfrihed, jf. mine bemærkninger gengivet i Folketingets Ombudsmands  

 Beretning 1987, s. 237 ff.
Der er efter min opfattelse ingen tvivl om, at  

 disse  

 hensyn ikke gjorde sig gældende i denne sag, og at (A's) udtalelser til  

 Ugeposten (K) altså ikke stred mod hendes pligter i henhold til  

 ansættelsesforholdet.
 På denne baggrund ville det  

 have været klart ulovligt, såfremt (K) Kommune havde afskediget (A) alene på  

 grund af udtalelserne til Ugeposten.
 (K) Kommune har senere bl.a.  

 over for mig oplyst, at (A's) kritiske udtalelser om kommunens  

 børnepasningsordninger ikke indgik ved beslutningen om at afskedige hende.  

 Avisartiklen var blot anledning til, at man gennemgik hendes forhold og  

 herved  

 blev opmærksom på et afskedigelsesgrundlag.
 Jeg har ikke mulighed for at  

 foretage en nærmere vurdering af, hvad der var den faktiske årsag til  

 afskedigelsen,  

 og må lægge kommunens oplysninger herom til grund.
 Afskedigelsen er herefter  

 begrundet i, at (A) har givet misvisende oplysninger om sin arbejdssituation  

 i  

 forbindelse med ansøgningen om institutionsplads til børnene.
II Forvaltningslovens §§ 22 og  

 24 om begrundelse af forvaltningsafgørelser har følgende indhold:
"§ 22. En afgørelse  

 skal, når den meddeles skriftligt, være ledsaget af en begrundelse, medmindre  

 afgørelsen fuldt ud giver den pågældende part medhold." "§ 24. En begrundelse  

 for en afgørelse skal indeholde en henvisning til de retsregler, i henhold  

 til hvilke afgørelsen er truffet.
I det omfang, afgørelsen efter disse regler  

 beror på et administrativt skøn, skal begrundelsen tillige angive de  

 hovedhensyn, der har været bestemmende for skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
Stk. 3.  

  

 Begrundelsens indhold kan begrænses, i det omfang partens  

 interesse i at kunne benytte kendskab til denne til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, jfr. § 15." Det er naturligvis forudsat,  

 at den begrundelse, som anføres, er den, som faktisk har motiveret  

 afgørelsen.  

 Det overordnede krav er, at begrundelsen skal fremtræde som en forklaring på,  

 hvorfor afgørelsen har fået det pågældende indhold, jf.
Justitsministeriets  

 vejledning til forvaltningsloven, pkt. 132.
 Den begrundelse, som er  

 anført i (K) Kommunes skrivelse af 9. september 1991 til (A), er en helt  

 anden,  

 eller den er i hvert fald åbenbart misvisende i forhold til den begrundelse,  

 som er givet over for mig, og den opfylder klart ikke forvaltningslovens  

 krav.
 Afskedigelsesskrivelsen har  

 således fået en udformning, som jeg må finde meget uheldig.
III Forvaltningslovens § 19, stk.  

 1, om partshøring har følgende indhold:
"Kan en part i en sag  

 ikke antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet  

 denne lejlighed til at fremkomme med en udtalelse.
Det gælder dog kun, hvis  

 oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelsen af den nævnte udtalelse." I sager om uansøgt  

 afskedigelse suppleres bestemmelsen af almindelige retsgrundsætninger om  

 kontradiktion.
Ombudsmanden har i en række sager givet udtryk for den  

 opfattelse, at der i sager om uansøgt afsked på grund af påstået uegnethed,  

 samarbejdsvanskeligheder m.v., inden afskedigelse sker, i almindelighed bør  

 være givet den ansatte en redegørelse, der efter omstændighederne bør være  

 skriftlig, for grundlaget for den påtænkte afskedigelse.
Der sigtes herved  

 til  

 en redegørelse, der angiver de forhold fra den pågældendes side, der lægges  

 vægt på, og som, for så vidt der foreligger bevismæssige spørgsmål, angiver  

 det  

 bevismæssige grundlag for, at det pågældende forhold kan antages at  

 foreligge.  

 Endvidere bør der gives den pågældende lejlighed til herefter at fremkomme  

 med  

 en udtalelse, der kan indgå i grundlaget for afskedigelsesmyndighedens  

 endelige  

 stillingtagen.
(K) Kommune havde efter disse  

 regler pligt til - forinden der blev truffet beslutning om at afskedige (A) -  

 at præsentere hende for grundlaget for den påtænkte afskedigelse, dvs.  

 navnlig  

 de faktiske oplysninger, man lagde vægt på, med henblik på, at hun kunne  

 fremsætte sine kommentarer hertil.
Det skete ikke.
Jeg finder det beklageligt,  

 at kommunens fremgangsmåde således rummede en fuldstændig tilsidesættelse af  

 reglerne om partshøring.
Jeg bemærker, at disse regler normalt opfattes som  

 en  

 meget væsentlig retssikkerhedsgaranti i afskedigelsessager.
IV Der foreligger herefter  

 spørgsmål om, hvorvidt den af kommunen senere anførte begrundelse for  

 afskedigelsen af (A) er holdbar, altså om afskedigelsen på dette grundlag var  

 berettiget.
 Det er i første række et  

 spørgsmål om, hvorvidt det er korrekt, at (A) har givet forkerte oplysninger  

 eller har fortiet væsentlige oplysninger i forbindelse med ansøgningen om  

 daginstitutionsplads.
(A) har på det af kommunen  

 udleverede, fortrykte ansøgningsskema i rubrikken "arbejdssted"  

 anført sit daværende uddannelsessted (anvist hende som pligtigt  

 uddannelsestilbud for langtidsledige). Oplysningen kan efter min mening ikke  

 siges at være ukorrekt.
Skemaet giver ikke anledning til at oplyse nærmere om  

 den arbejdsmæssige situation, herunder om der er tale om en midlertidig  

 beskæftigelse.
Der er på skemaet intet oplyst om, at det havde væsentlig  

 betydning for kommunens prioritering af ansøgningerne, om en af forældrene  

 var  

 langtidsledig.
 Efter (A's) oplysninger  

 fortsatte hun på uddannelsesstedet - (E) Handelsgymnasium - efter det  

 pligtige  

 uddannelsestilbuds ophør den 7. maj 1991. Hun havde for så vidt ikke  

 anledning  

 til at ændre sine oplysninger over for kommunen om arbejdssted, før hun midt  

 i  

 august fik ansættelse som langtidsledig i (K) Kommune.
 Efter min opfattelse har (A)  

 ikke givet ukorrekte oplysninger, og hun har heller ikke fortiet oplysninger,  

 som hun måtte vide var væsentlige i forbindelse med ansøgningen om  

 institutionsplads.  

 Hun har alene givet oplysninger, som nok kunne misforstås - og som åbenbart  

 er  

 blevet misforstået af (K) Kommune - uden at dette efter min mening kan  

 bebrejdes (A).
Selv om det påberåbte  

 faktiske grundlag for kommunens afgørelse havde været holdbart - altså at (A)  

 faktisk havde givet ukorrekte oplysninger om sin arbejdssituation - kunne  

 dette forhold efter min mening ikke begrunde en beslutning om at afskedige  

 hende.
For at kunne træffe en sådan beslutning kræves ikke blot  

 veldokumenterede,  

 men også tungtvejende grunde, og de skal vedrøre hendes evne til at udføre  

 det  

 arbejde, som hun er ansat til.
(A) var efter det oplyste  

 ansat med arbejdssted inden for social- og kulturforvaltningen,  

 pensionsområdet.
Hun skulle ikke have noget med institutionsforvaltningen at  

 gøre.
Hendes påståede forseelse i forhold til denne forvaltning var i givet  

 fald af en begrænset størrelsesorden, og kommunen har ikke sandsynliggjort,  

 at  

 forholdet ville have haft en afgørende negativ virkning på hendes muligheder  

 for at udføre det arbejde, hun var ansat til.
Såfremt man mente, der kunne  

 opstå samarbejdsproblemer med souschefen for social- og kulturforvaltningen -  

 jf. kommunens bemærkning herom i udtalelsen (af 16. oktober 1991) til mig ...  

 - kunne (A) som kontorassistent nemt være placeret et andet sted i kommunens  

 administration.
Den af kommunen senere, og  

 over for mig anførte begrundelse for at afskedige (A) er således hverken  

 faktisk eller retligt holdbar.
Afskedigelsen er derfor uberettiget.
Jeg  

 finder  

 det meget beklageligt, at kommunen er skredet til afskedigelse på et så løst  

 og  

 utilstrækkeligt grundlag.
V Sammenfattende er det min  

 opfattelse, at (K) Kommunes beslutning om at afskedige (A) og kommunens  

 fremgangsmåde i den forbindelse er stærkt kritisabel.
