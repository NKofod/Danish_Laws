 Under hensyn til det betydelige og stigende antal tyverier af metaller og  

 andre materialer fra industriens virksomheder og fra oplagspladser og  

 lignende skal jeg herved anmode hr. statsadvokaten om over for de under Deres  

 embedsområde hørende politimestre (i København politidirektøren) at  

 indskærpe, at der i sådanne sager i videst muligt omfang bør rejses tiltale  

 ikke blot mod tyvene, men også imod mellemhandlerne, hvorved disse  

 forbrydelser skønnes bedst at kunne bekæmpes, samt at der ved sådanne  

 tyverisagers og dermed forbundne hælerisagers forelæggelse for retten bør  

 fremhæves, at disse sagers stigende antal i forbindelse med de stigende  

 priser på sådanne materialer samt virksomhedernes relative ringe muligheder  

 for kontrol nødvendiggør en mere alvorlig reaktion, således, at der påstås  

 skærpede straffe.
