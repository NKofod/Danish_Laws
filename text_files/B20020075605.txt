Bekendtgørelse om forbud mod  

 udførsel af fjerkræ og rugeæg I medfør af § 9, § 22 og § 43, stk. 2 i lov nr. 351 af 2. juni 1999  

 om sygdomme og infektioner hos dyr, fastsættes:
 § 1. Denne bekendtgørelse vedrører  

 samhandel med andre EU-medlemsstater eller Norge samt eksport til 3. lande af  

 rugeæg, slagtefjerkræ og fjerkræ til levebrug.
 § 2. Det er forbudt at udføre fjerkræ  

 bestemt til levebrug, slagtefjerkræ eller rugeæg der stammer fra  

 besætninger, husdyrhold m.v. der er beliggende i Sønderjyllands  

 Amt, Ribe Amt, Vejle Amt, Aarhus Amt, Viborg Amt, Ringkøbing Amt, syd  

 for Limfjorden i Nordjyllands Amt eller på Sejerø beliggende i  

 Vestsjællands Amt.
Stk. 2. Uanset stk. 1 er det tilladt at udføre  

 fjerkræ bestemt til levebrug, slagtefjerkræ eller rugeæg  

 der stammer fra besætninger beliggende i 1)	Aarhus Amt, for så vidt angår den del af amtet der  

 ligger vest for E45 eller syd for Gudenåen, 2)	Vejle Amt, for så vidt angår den del af amtet der ligger  

 nord for vej nr. 28 fra Vejle til Billund, 3)	Ribe Amt, for så vidt angår den del af amtet der er  

 ligger nord for vej nr. 30 og derfra langs E20 til Esbjerg Havn, og 4)	Ringkøbing Amt, for så vidt angår den del af  

 amtet der er ligger syd for vej nr. 15 fra Ringkøbing til Herning og  

 Ikast og videre til Aarhus Amt.
 § 3. Med bøde straffes den, der  

 overtræder § 2.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 4. Bekendtgørelsen træder i kraft  

 den 12. september 2002.
 Stk. 2. Samtidig ophæves bekendtgørelse nr.  

 718 af 22. august 2002 om forbud mod udførsel af fjerkræ og  

 rugeæg.
