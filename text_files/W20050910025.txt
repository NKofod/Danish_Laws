Beregning  

 af transportgodtgørelse ved § 38-undersøgelse kan ikke påklages til det  

 sociale nævn - af specialkonsulent Marie Høeg (Nyt fra Ankestyrelsen, nr. 1, februar 2005) Ankestyrelsen har modtaget en sag vedrørende dækning af udgifter  

 til kørsel til et familiecenter.
Kommunen havde bevilget hjælp til transport med billigste  

 offentlige transportmidler.
Udgiften var bevilget som transport til  

 psykologsamtaler i henhold til servicelovens § 40, stk. 2, nr. 1.
Klagen vedrørte beregning af transportgodtgørelsen.
Det var  

 således anført, at statens kilometertakst på 2,50 kr. skulle anvendes, idet  

 klageren havde en begrænset gangdistance og ikke kunne bruge offentlige  

 transportmidler.
 Nævnet lagde til grund, at barnets forhold blev undersøgt som  

 grundlag for kommunens afgørelse om, hvorvidt der skulle iværksættes særlig  

 støtte til barnet.
 Nævnet fandt, at selve undersøgelserne ikke var omfattet af de i  

 § 40, stk. 2 omtalte hjælpeforanstaltninger.
 Nævnet fandt, at der var tale om undersøgelser iværksat efter  

 servicelovens § 38. Udgifter knyttet til undersøgelserne, herunder også  

 transportudgifter, måtte efter nævnets opfattelse betragtes som  

 administrative  

 udgifter, der endeligt afholdes af kommunen efter servicelovens § 129,  

 stk. 1.
 Nævnet bemærkede samtidig, at det ikke havde kompetence til at  

 tage stilling til klagen over kommunens beregning af transportudgifter.
 Der var herved lagt vægt på, at kommunens  

 dispositioner/beslutninger i forbindelse med refusion af de udlagte  

 kørselsudgifter ikke var afgørelser, der var truffet efter servicelovens  

 bestemmelser og derfor ikke kunne påklages til nævnet.
Ankestyrelsens bemærkninger Det fremgår af Socialministeriets vejledning om særlig støtte  

 til børn og unge, at udgifter til § 38-undersøgelser er administrative  

 udgifter, som afholdes endeligt af kommunen.
 Ankestyrelsen er derfor enig i, at udgifter, der følger af  

 sådanne undersøgelser, ligeledes kan afholdes med hjemmel i § 129, stk.  

 1.
