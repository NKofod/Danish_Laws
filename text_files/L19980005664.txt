Bekendtgørelse om Danmarks ratifikation  

 af konvention af 29. november 1996 om Østrigs, Finlands og Sveriges  

 tiltrædelse af EF-Domskonventionen Efter indhentelse af Folketingets samtykke den 29. marts 1995 har Danmark,  

 i henhold til kongelig resolution af 13. august 1998, den 25. august 1998  

 ratificeret den i Bruxelles den 29. november 1996 undertegnede konvention om Republikken Østrigs, Republikken  

 Finlands og Kongeriget Sveriges tiltrædelse af konventionen om  

 retternes kompetence og om fuldbyrdelse af retsafgørelser i borgerlige  

 sager, herunder handelssager, samt af protokollen vedrørende  

 Domstolens fortolkning af denne konvention med de tilpasninger af disse, som  

 er foretaget ved konventionen om Kongeriget Danmarks, Irlands og Det Forenede  

 Kongerige Storbritannien og Nordirlands tiltrædelse, ved konventionen  

 om Den Hellenske Republiks tiltrædelse samt ved konventionen om  

 Kongeriget Spaniens og Den Portugisiske Republiks tiltrædelse.
 Konventionen af 29. november 1996 om Østrigs,  

 Finlands og Sveriges tiltrædelse af EF-Domskonventionen er  

 offentliggjort i De Europæiske Fællesskabers Tidende, C 15 af 15.  

 januar 1997.
 Konventionen gælder ikke for Færøerne  

 og Grønland.
 Konventionen trådte i kraft for Danmark den 1.  

 december 1998.
