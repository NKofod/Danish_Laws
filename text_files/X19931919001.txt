 »Hvide fingre« anerkendt som arbejdsskade.
En 43-årig kvinde, som gennem 9 år havde arbejdet med frosne fisk,  

 udviklede den sygdom, der kaldes hvide fingre.
Efter de første år kom der  

 anfald på en finger, og i den efterfølgende periode tiltog lidelsen i omfang,  

 så der efterhånden kom anfald i samtlige fingre på begge hænder.
 Tilstanden blev ikke bedre efter arbejdsophør.
Sygdommen står på fortegnelsen over erhvervssygdomme, men kun efter  

 vibrationsudsættelse.
Sagen blev forelagt for Erhvervssygdomsudvalget, der  

 kan indstille, at tilfældet anerkendes som en arbejdsskade, hvis det findes  

 overvejende sandsynligt, at sygdommen skyldes arbejdsforholdene.
Udvalget var  

 enig i, at sygdommen burde anerkendes, og Arbejdsskadestyrelsen fulgte  

 indstillingen.
KOMMENTAR »Hvide fingre« er en sygdom, der medfører, at de blodkar, der  

 forsyner fingrene, trækker sig krampagtigt sammen.
Det bevirker, at  

 blodtilførslen til fingrene midlertidigt stopper.
Et anfald klinger normalt af i løbet af kortere tid (15-30 minutter), men  

 der er tale om en generende tilstand, der medfører, at man i den periode ikke  

 kan bruge hånden på grund af snurren og manglende følelse i hånden.
Anfaldene  

 kommer især, når den syge udsættes for kulde.
Sygdommen opstår ofte af sig selv uden, at der findes en årsag.
Som regel  

 starter den da i de unge år.
»Hvide fingre« kan opstå efter vibrationspåvirkning - f.eks. fra  

 håndværktøj.
På denne baggrund er sygdommen optaget på fortegnelsen over  

 erhvervssygdomme, hvis den pågældende vel at mærke har været udsat for  

 vibrationer gennem flere år.
 I den konkrete sag lagde Erhvervssygdomsudvalget vægt på, at kuldeskader  

 kan disponere til udvikling af hvide fingre, og der er erfaring for, at netop  

 håndtering af frossen fisk gennem længere tid kan føre til kuldeskader.
Udvalget lagde endvidere vægt på, at der samtidig var en usædvanlig god  

 tidsmæssig sammenhæng i sygehistorien.
Sygdommen opstod og udviklede sig  

 gradvist, netop mens den pågældende arbejdede med de frosne varer.
 Yderligere oplysninger kan fås hos kontorchef Marianne Hvolris.
