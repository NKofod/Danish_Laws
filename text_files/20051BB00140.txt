Fremsat den 16. maj 2006 af Steen Gade (SF), Anne Grete Holmsgaard (SF),  

 Ole Sohn (SF) og Villy Søvndal (SF) Forslag til folketingsbeslutning om at arbejde for en ændring af DAC-kriterierne Folketinget opfordrer regeringen til over for DAC-komiteen at  

 fremlægge forslag om en ændring af DAC-kriterierne med det formål at sikre  

 større gennemsigtighed i donorlandenes udgifter til udviklingsbistand og at  

 sikre, at midler til udviklingsbistand udelukkende bogføres som sådanne, hvis  

 det kan godtgøres, at de er brugt til udvikling.
 DAC-kriterierne ønskes ændret efter følgende retningslinjer:
   

 	  

 Erhvervsstøtte, der  

 gives til virksomheder fra donorlandet, bør ikke kunne kategoriseres fuldt ud  

 som ODA (officiel udviklingsbistand). Der bør findes en nøgle i lighed med  

 det  

 nettoprincip, der gælder for  

 klimaprojekter, og som sikrer, at det udelukkende er den del af hjælpen, der  

 kommer udviklingslandet til gode, der kan kategoriseres som  

 udviklingsbistand.
  

 	  

 Vedrørende CDM-projekter  

 bør nettoprincippet ophæves, således at ingen dele af klimaprojekter  

 kategoriseres som udviklingsbistand.
Selv med brug af nettoprincippet er der  

 tale om projekter, der ikke er igangsat for at hjælpe udviklingslandet, men  

 for  

 at frikøbe donorlandet fra forpligtelsen til at nedbringe egen forurening.
I  

 lighed med JI-indsatsen (køb af kreditter i Østlandene) bør CDM-projekter  

 fuldt  

 ud varetages af Miljøministeriet.
   

 	  

 Fødevarehjælp bør  

 udelukkende kunne kategoriseres som officiel udviklingsbistand, i det omfang  

 donor har bundet sig til at yde bistanden i en minimumsperiode, og i det  

 omfang  

 det kan godtgøres, at bistanden ikke bruges som skjulte subsidier til  

 donorlandets fødevareproducenter.
   

 	  

 Ingen udgifter til  

 militær eller militært personel bør kunne medregnes som officiel  

 udviklingsbistand.
   

 	  

 Udgifter til  

 genopbygning i områder, hvor donorlandet selv har været militært involveret,  

 bør ikke kunne medregnes som officiel udviklingsbistand.
   

 	  

 Udgifter til  

 flygtninge bør ligge i en sikkerhedspolitisk ramme og bør ikke kunne regnes  

 som  

 udviklingsbistand.
Bemærkninger til forslaget Siden DAC-kriterierne blev i indført i 1962, har der været en  

 løbende diskussion af kriteriernes indhold.
Diskussionen har medført, at  

 kriterierne med mellemrum er blevet udvidet, jf. udenrigsministerens svar på  

 Udenrigsudvalgets spørgsmål 20 af 25. oktober 2004 (bilag 1). Senest blev  

 kriterierne revideret på et møde i april 2004, hvor nettoprincippet for  

 CDM-projekter samt tre nye kriterier  

  på  

 sikkerheds-og konfliktområdet blev vedtaget.
Ifølge DAC-sekretariatet vil den  

 seneste udvidelse af kriterierne medføre, at yderligere 100 mio. dollar vil  

 kunne indberettes som officiel udviklingsbistand.
Forslagsstillerne mener, at de kontinuerlige udvidelser af DAC-kriterierne  

 er til skade for modtagerlandene, fordi den øgede indrapportering fører til  

 en  

 opfattelse af, at udviklingsbistanden stiger, også selv om det ikke er  

 tilfældet.
Som et eksempel kan nævnes, at USAs officielle  

 udviklingsbistand  

 tilsyneladende steg fra 0,13 pct. af BNI til 0,15 pct. af BNI fra 2002 til  

 2003. Stigningen skyldtes dog i høj grad Irakkrigen, idet en del af  

 udgifterne  

 i den forbindelse kunne medregnes som udviklingsbistand ifølge  

 DAC-kriterierne.  

 Af DACs årsrapport fra 2003 fremgår det, at DAC-landenes samlede  

 udviklingshjælp steg med 2,3 mia. dollar.
Denne stigning skyldes dog næsten  

 udelukkende USAs indsats i Irak, der tegner sig for 2 mia. dollar.
Et andet eksempel er den udvidelse af DAC-kriterierne fra 1991,  

 der medførte, at udgifter til modtagelse af flygtninge må medregnes som  

 udviklingsbistand.
Denne udvidelse førte til, at Canadas udviklingsbistand  

 »voksede« med 8-9 pct.
 Udvidelsen af kriterierne har altså efter forslagsstillernes  

 opfattelse ført til en underminering af udviklingsbistandens troværdighed.
Der er på ingen måde tale om et forslag om ikke længere at give  

 bistand til disse områder, men derimod om at tage midler til indsatser fra de  

 rette kasser.
Helt konkret handler det om at vurdere i hvert tilfælde, hvem  

 en  

 indsats er mest til gavn for: donor eller modtager.
Er bistanden mest til  

 gavn  

 for donor, skal den ikke kunne rapporteres som bistand, i hvert fald ikke  

 fuldt  

 ud.
Forslagsstillerne mener ikke, at ønsket om at ændre på, hvad der  

 kan medregnes ifølge DAC-kriterierne, skal ses som et ønske om at skrue tiden  

 tilbage.
Det er langtfra første gang, begrebet officiel udviklingshjælp er  

 blevet udvidet på den måde.
 For at undgå, at giverlandene alene bestemmer, hvad der er  

 udviklingshjælp, bør modtagerlandene også have sæde i DAC.
Bilag 1 UDENRIGSMINISTERIET Den 18. oktober 2004 Udenrigsudvalgets spørgsmål  

 20 af 25. oktober 2004 om udviklingsbistand Spørgsmål nr. 20:
Vil ministeren give en oversigt over ændringer i DAC-kriterierne  

 (kriterierne for, hvilke aktiviteter der ifølge DAC kan kategoriseres som  

 udviklingsbistand) siden 1963, hvor Danmark kom i DAC? Svar:
 Udenrigsministeriet har ved henvendelse til  

 OECD-DAC-sekretariatet fået følgende oplysninger:
 Indtil 1969 omfattede OECDs Udviklingskomités (DAC) opgørelser  

 de offentlige og private pengestrømme, som var relevante for udvikling, uden  

 der fandtes en specifik kategori for udviklingsbistand.
I 1969 indførtes specifikke DAC-kriterier for offentlig  

 udviklingsbistand (ODA) for at sikre, at de bidrag, der blev registreret som  

 ODA, har et klart udviklingsmæssigt sigte.
Der blev efterfølgende udført en  

 beregning af udviklingsbistanden fra før 1969 på grundlag af eksisterende  

 rapporter.
 DAC-kriterierne for ODA blev revurderet i 1972 (bløde lån skulle  

 rumme et nøjere fastlagt element af tilskud). DAC-kriterierne for ODA er  

 herefter stort set i princippet uændrede til i dag.
ODA omfatter pengestrømme til lande og territorier opført i  

 første del af DAC-listen over udviklingslande og til multilaterale  

 institutioner.
Der er kun tale om midler ydet af officielle organer, og hvor  

 den enkelte transaktion primært ydes for at fremme økonomisk udvikling og  

 velfærd  

 hos modtageren.
Ydelsen skal være af bistandsmæssig karakter og rumme et  

 tilskudselement på mindst 25 pct.
Teknisk bistand er omfattet, hvorimod  

 militær  

 bistand ikke er omfattet.
Ved forskellige lejligheder har DAC overvejet og præciseret,  

 hvilke ydelser der falder ind under denne afgrænsning af ODA.
Der er således  

 sket en løbende præcisering af, hvad der kan regnes med som ODA, og hvad der  

 falder udenfor.
Det er i dette lys, at man eksempelvis skal se drøftelserne  

 på  

 DAC-mødet den 15.-16. maj d.å. om anvendelse af nettoprincip ved indregning  

 af  

 grønne klimaprojekter - de såkaldte CDM-projekter - og præcisering af  

 indrapporteringskriterier på sikkerheds- og konfliktområdet.
 Blandt de mere betydningsfulde DAC-beslutninger, om hvilke  

 ydelser der kan medregnes til ODA kan nævnes:
  

 	  

 aftaler i 1974 og 1979  

 om administrative omkostninger i forbindelse med bistandsprogrammer under  

 ODA;   

 	  

 beslutningen i 1982/83  

 om at tillade, at visse omkostninger i forbindelse med flygtninges overførsel  

 til donorlande skal tælle som ODA i de første 12 måneder af flygtningenes  

 ophold;   

 	  

 udarbejdelse af  

 retningslinier i 1984, hvorefter de officielle tilskud til uddannelse af  

 statsborgere fra udviklingslande i donorlandene kan medregnes i ODA;   

 	  

 DACs retningslinier i  

 1987 om betingelserne hvorunder gaveelementet i blandede kreditter kan blive  

 betragtet som ODA;   

 	  

 fra 1993 kan  

 eftergivelsen af gæld, som oprindelig skyldtes militære formål, ikke  

 medregnes.
DAC-beslutninger om hvilke lande, der er berettigede til at  

 modtage udviklingsbistand (første del af DAC-listen), påvirker også, hvad der  

 kan medregnes som ODA.
Kina blev eksempelvis optaget på første del af denne  

 liste i 1980, hvorimod f.eks. de franske oversøiske departementer blev  

 fjernet  

 fra listen i 1992. Mht.
DAC-registrering af multilateral bistand foretages en  

 årlig revision af oversigten over organisationer, hvis mandater og virke  

 lever  

 op til ODA-kriterierne mht. at have »økonomisk udvikling og  

 udviklingslandenes  

 velfærd som hovedformål«.
Skriftlig fremsættelse Steen Gade  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at arbejde for en ændring af DAC-kriterierne.
(Beslutningsforslag nr.
B 140).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
