Cirkulæreskrivelse  

 om pensionsrettigheders behandling ved død samt separation og skilsmisse -  

 overgangsregler Ved lov nr. 483 og 484 af 7.juni 2006 har Folketinget vedtaget  

 nye regelsæt om pensioners behandling på ægtefælleskifte.
Familiestyrelsen  

 har  

 ved skrivelse af 14. september 2006 foretaget en overordnet orientering med  

 fokus på særlige overgangsforhold.
Styrelsen finder imidlertid anledning til  

 at  

 supplere denne orientering for så vidt angår lov nr. 483 af 7. juni 2006 og  

 dennes overgangsregler.
Ved lov nr. 483 af 7. juni 2006 om ændring af lov om  

 ægteskabets retsvirkninger og lov om skifte af fællesbo m.v. med flere love  

 (Pensionsrettigheders behandling ved død samt separation og skilsmisse) er  

 der  

 indført særskilte regler for behandlingen af ægtefællers egne  

 pensionsordninger  

 i tilfælde af død, separation og skilsmisse.
Reglerne indebærer, at  

 ægtefæller  

 fremover  fra den 1. januar 2007  kan udtage egne rimelige  

 pensionsordninger  

 forlods på ægtefælleskifte.
Dette indebærer, at kapital- og ratepensioner  

 ikke  

 længere skal deles på et skifte i anledning af separation og skilsmisse.
Loven træder i kraft den 1. januar 2007 og finder anvendelse på  

 separationer, skilsmisser bosondring og dødsfald, der meddeles eller  

 indtræder  

 efter lovens ikrafttræden.
Dette gælder dog ikke ved separation og  

 skilsmisse,  

 hvis sagen er anlagt ved retten, eller ansøgning er indgivet til statsamtet  

 inden den 1. januar 2007. Ved ovennævnte skrivelse af 14. september 2006  

 fandt  

 styrelsen anledning til at understrege, at dette vil sige, at det er  

 tilstrækkeligt for at bibeholde det hidtidige princip om deling af pensioner  

 ved separation og skilsmisse, at sagen er anlagt ved retten eller ansøgning  

 er  

 indgivet til statsamtet inden den 1. januar 2007. Styrelsen skal supplerende  

 præcisere, at en ansøgning bør betragtes som rettidig indgivet, hvis denne er  

 dateret i 2006 og modtaget af statsamtet/Overpræsidiet (statsforvaltningen)  

 senest den 2. januar 2007.
 Styrelsen skal i øvrigt henvise til vedlagte vejledning af 14.  

 december 2006 om behandlingen af pensionsrettigheder ved dødsfald, separation  

 og skilsmisse.
Familiestyrelsen, den 14. december  

 2006 Malene Vestergaard Bilag 1 Vejledning af 14. december 2006 om behandlingen  

 af pensionsrettigheder ved dødsfald, separation og skilsmisse Vejledningen er udeladt her, da den findes i Retsinformation  

  tryk  

 her.
