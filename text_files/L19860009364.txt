 I tilslutning til udenrigsministeriets bekendtgørelse nr. 9 af 21. februar  

 1958 og senere bekendtgørelser, senest nr. 33 af 1. marts 1968, Lovtidende C,  

 om udvidelsen af den dansk-nederlandske dobbeltbeskatningsoverenskomst af 20.  

 februar 1957 samt tillægsoverenskomsten af 20. januar 1966 til at omfatte de  

 nederlandske Antiller meddeles følgende:
 En del af de nederlandske Antiller opnåede indre selvstyre under navnet  

 Aruba med virkning fra den 1. januar 1986 og succederede herefter i  

 overenskomsten.
Den danske regering har ved en note af 18. juni 1986 opsagt den nævnte  

 udvidelse af overenskomsten for så vidt angår de nederlandske Antiller og  

 Aruba.
Udvidelsen anses for at være bortfaldet med virkning fra den 1. januar  

 1987 for de nederlandske Antillers og Arubas vedkommende og fra den 1. januar  

 1988 for Danmarks vedkommende.
