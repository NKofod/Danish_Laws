Et nystiftet anpartsselskab, hvis ene  

 stifter selv var under stiftelse, og hvor den anden stifter ikke tegnede  

 anpartskapitalen, registreringsnægtet Advokaterne A og B har ved skrivelse af 28. oktober 1996  

 for K ApS under stiftelse klaget over, at Erhvervs- og Selskabsstyrelsen den  

 1. oktober 1996 har afvist at registrere selskabet under henvisning til, at  

 den ene af stifterne selv er et selskab under stiftelse.
 Sagens omstændigheder:
Ved stiftelsesdokument af 20. juni 1996 stiftede C og D  

 ApS under stiftelse anpartsselskabet K ApS.
Selskabets indskudskapital var  

 125.000 kr., der fuldt var tegnet af D ApS.
Som direktør var udpeget  

 C.
Selskabet anmeldtes til Erhvervs- og Selskabsstyrelsen den 10. juli 1996.  

 C var samtidig enestifter, eneanpartshaver og enedirektør i D ApS  

 under stiftelse.
 Ved skrivelse af 1. oktober 1996 afviste Erhvervs- og  

 Selskabsstyrelsen anmeldelsen med følgende begrundelse:
 "Allerede da en af selskabets stiftere D ApS på  

 stiftelsestidspunktet var under stiftelse, kan registrering ikke ske, jf.  

 anpartsselskabslovens § 12, stk. 1.
....." Ved skrivelse af 25. oktober 1996 fastholdt styrelsen  

 afgørelsen, idet man anførte:
 ".....
 Et selskab under stiftelse har ikke den fornødne  

 retsevne til at kunne forpligte sig som sådan, jf. aktieselskabslovens  

 § 12, stk. 1, og anpartsselskabslovens § 12, stk. 1.
 Et selskab under stiftelse vil derfor ikke kunne  

 være stifter af et andet selskab, idet en stiftelsesoverenskomst, som  

 er underskrevet af et selskab under stiftelse, vil være en nullitet.  

 Registrering af en anmeldelse af et selskab, hvor en eller flere af stifterne  

 er et selskab under stiftelse, vil således ikke kunne finde sted.
Bestemmelsen i artikel 11 i 1. selskabsdirektiv omhandler  

 muligheden for at få erklæret et selskab som juridsk person  

 ugyldigt.
Et selskab opnår først den fornødne retsevne  

 som juridisk person ved registreringen af selskabet.
Bestemmelsen ses derfor  

 ikke kunne finde anvendelse på et selskab under stiftelse.
....." I klagen af 28. oktober 1996 til ankenævnet har  

 klagerne bl.a. anført:
 ".....
 Det gøres gældende, at der ikke er  

 fornøden hjemmel til Erhvervs- og Selskabsstyrelsens afvisning af  

 registrering.
Det følger af Anpartsselskabslovens § 12, stk. 1,  

 at et selskab, der ikke er registreret, "ikke som sådant" kan erhverve  

 rettigheder eller indgå forpligtelser.
Det fremgår direkte af §  

 12, stk. 2, at dette imidlertid ikke forhindrer, at der på  

 selskabets vegne indgås forpligtelser, idet de personer, der  

 indgår forpligtelser på selskabets vegne, har solidarisk  

medansvar for disse forpligtelser.
En stiftelsesoverenskomst mellem flere stiftere er ikke  

 som af Erhvervs- og Selskabsstyrelsen fremført en nullitet, blot fordi  

 en af stifterne selv er et selskab under stiftelse.
Dette er særlig  

 klart i tilfælde, hvor medstifterne vidste, at selskabet var under  

 stiftelse.
Der er således ikke tale om en bristet  

 forudsætning.
Der findes således ikke noget grundlag for at  

 afvise, at et selskab under stiftelse kan være stifter af et selskab.  

 Skulle selskabet under stiftelse blive afvist fra registrering, hæfter  

 den, der på vegne selskabet har forpligtet dette -i denne sag hr.
C  

 personligt der ydermere er medstifter af K ApS.
Hr.
C var naturligvis klar  

 over, at D ApS var under stiftelse, og at han som den, der på  

 vegne selskabet underskrev stiftelsesdokumentet, hæftede for D ApS  

 under stiftelses forpligtelser solidarisk med D ApS under stiftelse.
Det kan oplyses, at D ApS under stiftelse efter at  

 være blevet registreret i Erhvervs- og Selskabsstyrelsen (reg.nr. ...)  

 naturligvis var indstillet på at ratihabere sin underskrift på  

 stiftelsesdokumentet vedrørende K ApS.
Denne mulighed er telefonisk  

 afvist af Erhvervs- og Selskabsstyrelsen, da Erhvervs- og Selskabsstyrelsen  

 lægger vægt på forholdene på tidspunktet for  

 underskriften af stiftelsesdokumentet.
Det gøres endvidere gældende, at  

 Anpartsselskabslovens § 4 udtømmende regulerer, hvem der kan, og hvem  

 der ikke kan være stifter af et selskab.
Et selskab under stiftelse er  

 hverken direkte eller indirekte undtaget i Anpartsselskabslovens § 4.
 Uanset at det måtte lægges til grund, at et  

 selskab under stiftelse ikke kan være stifter af et selskab, gør  

 vi gældende, at der ikke er hjemmel for Erhvervs- og Selskabsstyrelsens  

 afvisning af registrering af K ApS.
Der skal her henses til, at der udover D ApS under  

 stiftelse var en medstifter nemlig hr.
C personligt.
Hr.
C opfyldte og  

 opfylder stadig alle betingelser for at være stifter af et selskab.
Det  

 følger af Anpartsselskabslovens § 4, at et anpartsselskab kan oprettes  

 af "en eller flere stiftere".
Dette må fortolkes derhen, at såfremt blot en  

 af stifterne opfylder de krav, der stilles til stiftere, er  

 selskabsstiftelsen gyldig.
Efter Erhvervs- og Selskabsstyrelsens fortolkning  

 skal registrering nægtes, såfremt blot en ud af mange stiftere  

 ikke opfylder de krav, der stilles til stiftere.
 Erhvervs- og Selskabsstyrelsens fortolkning er direkte i  

 strid med EF's første selskabsretlige direktiv af 9. marts 1968  

 (68/151/EØF) artikel 11, pkt. 2 e (kopi vedlagt), hvoraf  

 fremgår, at et selskabs ugyldighed kun kan fastslås "dersom  

samtlige stiftere manglede evne til at forpligte sig". Artikel 11's  

 opregning af ugyldighedstilfælde er udtømmende, jfr. artikel 11,  

 sidste punktum hvoraf fremgår, at "bortset fra ovennævnte  

 ugyldighedstilfælde kan et selskab ikke af nogen grund erklæres  

 for ikke eksisterende, absolut eller relativ ugyldigt, anfægteligt  

 eller for en nullitet". Det følger heraf, at et selskabs stiftelse kun  

 kan tilsidesættes, såfremt alle stiftere mangler retsevne til at  

 forpligte sig.
Erhvervs- og Selskabsstyrelsen har i sin skrivelse af 25.  

 oktober 1996, vedlagt i kopi, afvist, at Erhvervs- og Selskabsstyrelsens  

 praksis er i strid med artikel 11 i det første selskabsdirektiv.  

 Erhvervs- og Selskabsstyrelsen anfører blandt andet: "Bestemmelsen i  

 artikel 11 i 1. selskabsdirektiv omhandler muligheden for at få  

 erklæret et selskab som juridisk person ugyldigt.
Et selskab  

 opnår først den fornødne retsevne som juridisk person ved  

 registreringen af selskabet.
Bestemmelsen ses derfor ikke kunne finde  

 anvendelse på et selskab under stiftelse".
Denne argumentation fremført af Erhvervs- og  

 Selskabsstyrelsen er cirkulær.
Erhvervs- og Selskabsstyrelsen  

 argumenterer, at det første selskabsdirektiv, artikel 11 kun omhandler  

 tilfælde, hvor et allerede gyldigt selskab erklæres ugyldigt.
Det  

 forekommer åbenbart, at direktivet også regulerer hvilke  

 betingelser, national ret kan stille for at registrere et selskab.
Dette  

 underbygges helt tydeligt af artikel 11's opremsning af mangler, der kan  

 begrunde et selskabs ugyldighed.
Langt størstedelen af de  

 anførte mangler vedrører stiftelsesbetingelser i.e. manglende  

 stiftelsesoverenskomst, indholdet af stiftelsesoverenskomst, stifternes  

 forhold og antal.
Artikel 11 ville blive indholdsløs, såfremt  

 det accepteredes at stille yderligere betingelser for registrering.  

 Eksempelvis er det helt indholdsløst at tale om, at et selskab efter  

 at have været registreret i Erhvervs- og Selskabsstyrelsen  

 erklæres ugyldigt som følge af, at der ikke foreligger en  

 stiftelsesoverenskomst, jfr. artikel 11, pkt. 2 a.
 Den til grund for Erhvervs- og Selskabsstyrelsens  

 afgørelse liggende praksis er således klart i strid med det  

 første selskabsdirektiv.
Da mindst en af stifterne af K ApS - nemlig hr.
C  

 personligt - har fornøden retsevne er Erhvervs- og Selskabsstyrelsens  

 afgørelse i nærværende sag i strid med det første  

 selskabsdirektiv.
....." Erhvervs- og Selskabsstyrelsen har afgivet en  

 redegørelse af 25. november 1996, hvori det bl.a. udtales:
 ".....
 I henhold til anpartsselskabslovens § 4, stk. 1, 1. pkt.,  

 kan et anpartsselskab oprettes af en eller flere stiftere.
 Styrelsen skal hertil bemærke, at det af  

 bemærkningerne til anpartsselskabslovens § 4 fremgår, at "Med  

 ophævelsen af den gældende § 3, stk. 2, 2. pkt. kan enhver  

 person, fysisk som juridisk, eller offentlig myndighed, der har den  

 fornødne retsevne være stiftere".
Med formuleringen af anpartsselskabslovens § 4 er det ikke  

 tilsigtet, at enhver form for ikke nærmere defineret enhed kan  

 optræde som stifter.
Der stilles krav om retsevne.
 Da et selskab under stiftelse ikke har denne retsevne, kan  

 det derfor ikke sluttes af anpartsselskabslovens § 4, at det kan stå  

 som stifter af et selskab.
 Efter styrelsens opfattelse kan man ikke fortolke  

 bestemmelsen i § 4, stk. 1, 1. pkt., således som anført af  

 klageren, idet bestemmelsen alene omhandler antallet af stiftere.
Det fremgår af anpartsselskabslovens § 4, stk. 1, 4.  

 pkt., at stifterne skal underskrive et stiftelsesdokument.  

 Stiftelsesdokumentet er efter styrelsens opfattelse en aftale mellem  

 stifterne om stiftelse af selskabet.
Afgørende for om en aftale mellem  

 flere parter er gyldig er ikke begrænset til et spørgsmål  

 om, hvorvidt én part besidder den fornødne retsevne, men  

 retsevnen er en forudsætning for at kunne indgå aftalen.
 I henhold til anpartsselskabslovens § 12, stk. 1, kan et  

 selskab, der ikke er registreret, ikke som sådant erhverve rettigheder  

 eller indgå forpligtelser.
 Styrelsen skal hertil bemærke, at et selskab under  

 stiftelse ikke har den fornødne retsevne til at kunne forpligte sig  

 jf. anpartsselskabslovens § 12, stk. 1. Det vil sige, at der først  

 foreligger et selvstændigt retssubjekt, når registrering af  

 selskabet har fundet sted.
Dette kommer klart til udtryk ved, at personer som  

 indgår forpligtelser på selskabets vegne hæfter herfor, jf.  

 anpartsselskabsloven § 12, stk. 2, 1. pkt.
Der er således ikke tale om,  

 at forpligtelsen påhviler selskabet under stiftelse som sådant,  

 indtil registrering har fundet sted.
Bestemmelsen i anpartsselskabslovens § 12, stk. 2, udtaler  

 det princip, at der i et selskab under stiftelse kan påbegyndes  

 virksomhed, inden registreringen har fundet sted i Erhvervs- og  

 Selskabsstyrelsen.
Dette betyder, at der f.eks. kan indkøbes  

 kontorinventar, varelager og lignende, men bestemmelsen lægger ikke op  

 til, at et selskab under stiftelse kan stifte andre juridiske enheder.
En konsekvens af den manglende retsevne er, at en  

 stiftelsesoverenskomst, som er underskrevet af et selskab under stiftelse,  

 vil være en nullitet.
Efter dansk ret kan et forhold, som er ramt af en  

 nullitetsindsigelse, ikke ratihaberes med tilbagevirkende kraft.
 Såfremt en eller flere af stifterne er under  

 stiftelse, kan registrering ikke ske, idet der er tale om indsigelse om  

 manglende retsevne, som ikke kan afhjælpes efterfølgende, og som  

 medfører, at stiftelsesaftalen ikke har retsvirkninger efter sit  

 indhold, hvorfor styrelsen ikke meddeler en frist til at foretage  

 berigtigelse.
 I henhold til artikel 11 i Rådets første  

 direktiv af 9. marts 1968 (68/151/EØF) kan medlemsstaterne kun  

 indrette deres regler om selskabers ugyldighed, således at ugyldighed  

 skal fastslås ved retsafgørelse og kun kan fastslås,  

 såfremt en eller flere nærmere opregnede  

 ugyldighedstilfælde foreligger.
 Af artikel 11 fremgår endvidere, at bortset fra de i  

 artikel 11 nævnte ugyldighedstilfælde kan et selskab ikke af  

 nogen grund erklæres for ikke eksisterende, absolut eller relativt  

 ugyldigt, anfægteligt eller for en nullitet.
Bestemmelsen i artikel 11 i første selskabsdirektiv  

 vedrører muligheden for at få erklæret et selskab som  

 juridisk person ugyldigt.
Da et selskab først opnår den  

 fornødne retsevne som juridisk person ved registreringen af selskabet,  

 ses bestemmelsen ikke at kunne finde anvendelse på selskaber under  

 stiftelse.
 I Danmark er et anpartsselskab først kommet til  

 eksistens, når det er registreret i Erhvervs- og Selskabsstyrelsen, jf.  

 anpartsselskabslovens § 12, stk. 1, sammenholdt med § 11, stk. 1.
....." Ankenævnet udtaler:
 Efter anpartsselskabslovens § 4, stk. 1, 1. pkt., kan et  

 anpartsselskab oprettes af en eller flere stiftere, og anpartskapitalen skal  

 tegnes af en eller flere af stifterne.
 Ankenævnet er enig med Erhvervs- og  

 Selskabsstyrelsen i, at en stifter, som er anpartshaver, allerede på  

 tidspunktet for oprettelsen af stiftelsesdokumentet skal have retsevne til  

 ubetinget at forpligte sig som stifter og til ubetinget at disponere over den  

 kapital, som indskydes i anpartsselskabet.
Efter anpartsselskabslovens § 12, stk. 1, kan et selskab,  

 der ikke er registreret, ikke som sådant erhverve rettigheder eller  

 indgå forpligtelser.
Den omstændighed, at den, der før  

 registreringen indgår forpligtelser på selskabets vegne, i  

 medfør af lovens § 12, stk. 2, hæfter for forpligtelserne,  

 indtil selskabet registreres, medfører ikke, at selskabet som  

 sådant inden registreringen har den fornødne retsevne til at  

 optræde som stifter af et anpartsselskab.
 Herefter, og da C, som ikke har tegnet anpartskapitalen,  

 ikke alene kan optræde som stifter, stadfæster ankenævnet  

 Erhvervs- og Selskabsstyrelsens afgørelse af 1. oktober 1997.
