Momspligt af salg, udlejning og  

 bortforpagtning af mælkekvoter Told- og Skattestyrelsen har svaret på en henvendelse fra Danske  

 Mejeriers Mælkeudvalg vedrørende momspligt og afregning af moms  

 ved salg af mælkekvoter på kvotebørsen.
I forbindelse med  

 besvarelse af henvendelsen har styrelsen vurderet momspligten af  

 udlejning/bortforpagtnng af mælkekvoter.
En mælkekvote er en rettighed til at levere en vis mængde  

 mælk uden EU-afgift.
For at styre den EU-afgiftsfrie  

 mælkeleverance er der etableret et tildelingssystem suppleret med en  

 købs- og salgsordning.
Alle mælkeproducerende landmænd er  

  tildelt en individuel mælkekvote.
Mælkekvoten hører  

 oprindeligt  til det areal, der er medgået til mælkeproduktionen.  

 Ordningen administreres af Mælkeudvalget og EU-direktoratet.
Mælkekvoter kan købes og sælges enten sammen med  

 landbrugsejendommen (jorden) eller separat.
Mælkeudvalget står  

 for administrationen, når landmænd ønsker at købe  

 og sælge deres mælkekvoter uden samtidig at købe eller  

 sælge landbrugsejendommen.
Formålet med ordningen er at omfordele  

 mælkekvoter fra landmænd, der ønsker helt eller delvist at  

 ophøre med at producere mælk til landmænd, der  

 ønsker at producere mere mælk.
Det separate køb og salg  

 af mælkekvoter sker via Mælkekvotebørsen, der er etableret  

 ved bek. nr. 779 af 14. oktober 1997. Der handles på  

 Mælkekvotebørsen 2 gange årligt, normalt i juni og  

 december.
 En mælkekvote er således en  rettighed, der kan handles  

 separat, og som repræsenterer en formueværdi.
 Salg af mælkekvoter:
 Told- og Skattestyrelsen skal i anledning af Mælkeudvalgets  

 forespørgsel præcisere, at det er gældende praksis, at  

 salg af mælkekvoter på kvotebørsen er  momspligtigt, jf.  

 momslovens § 4. Dette fremgår også af skatteministerens svar  

 på spørgsmål S3155 af 3. juli 2000.
Ved salg af mælkekvoter på kvotebørsen sker fakturering  

 ved at Mælkeudvalget udsteder afregningsbilag.
Det er således  

 Mælkeudvalget, der skal sikre sig, at sælger er momsregistreret  

 inden, der udstedes afregningsbilag.
 Det har vist sig, at der i praksis forekommer tilfælde, hvor  

 sælger af mælkekvote er afmeldt fra momsregistrering inden salget  

 af kvoten.
Hvis dette er tilfældet, skal virksomhedens SE-nr./CVR.nr.  

 genåbnes for afregning af momsen.
Det er også muligt at foretage  

 en lejlighedsvis registrering for det enkeltstående salg af  

 mælkekvoter.
 Udlejning/bortforpagtning af mælkekvoter:
 Udlejning/bortforpagtning af mælkekvoter er momspligtigt, uanset at  

 bortforpagtning sker sammen med bortforpagtning af jord.  

 Udlejning/bortforpagtning af mælkekvoter anses for at være en  

 selvstændig momspligtig ydelse jf. momslovens § 4, og ikke en  

 integreret del af bortforpagtningen af jorden, der er momsfritaget jf.  

  momslovens § 13, stk. 1, nr.8.
 En landmand, der ophører med at drive landbrug, men  

 fortsætter med at udleje sin jord og mælkekvote, skal  

 således være momsregistreret for udlejningen af  

 mælkekvoten.
Hvis mælkekvoten og jorden er bortforpagtet for et samlet  

 beløb, skal forpagtningsvederlaget fordeles mellem jordlejen og  

 mælkekvotelejen.
Ved fordelingen kan der tages udgangspunkt i  

 basisfedtprocenten, således at vederlaget for mælkekvoteleje for  

 et år kan opgøres som:
0,10 kr. pr. procent basisfedt  x  antal kg kvote per år Hvis basisfedtprocenten for en ejendom f.eks. er 4% vil det årlige  

 vederlag for leje af mælkekvoten således kunne opgøres  

 som:
0,40 kr.  x  kg kvote pr. år Kravet om momsregistrering og opkrævning og afregning af moms af  

 udlejning/bortforpagtning af mælkekvote har virkning fra 1. april 2002  

 og gælder både for allerede indgåede aftaler og for  

 fremtidige aftaler.
