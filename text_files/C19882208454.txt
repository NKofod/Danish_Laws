(Til alle amtsråd og  

 kommunalbestyrelser) Hermed fremsendes cirkulære af 30. maj 1988 om klassificering af  

 tjenestemandsstillinger i folkeskolen.
 Cirkulæret er en sammenfatning af cirkulære af 22. marts 1984 om  

 klassificering af tjenestemandsstillinger i folkeskolen og senere ændringer.  

 Endvidere omfatter cirkulæret en ny bestemmelse, § 15 om ledende  

 skoleinspektører, idet aftale herom er indgået den 26. april 1988 mellem  

 Finansministeriet og Lærernes Centralorganisation.
 Aftale af 11. november 1987 mellem Finansministeriet og Lærernes  

 Centralorganisation om klassificering af stillinger som skoledirektør og  

 viceskoledirektør nævnt i § 17 stk. 2, samt aftalerne af 3. marts og 19. maj  

 1988 mellem Finansministeriet og Lærernes Centralorganisation om tillæg til  

 tjenestemænd i folkeskolen m.v. for skemalagte undervisningstimer indgår ikke  

 i det sammenskrevne cirkulære.
 Cirkulæret har virkning fra den 1. april 1988. Dog træder § 1, stk. 9 og  

 10 om visse tillæg, som erstatter § 2, stk. 6-8 og 10 i cirkulære af 22.  

 marts 1984 om klassificering af tjenestemandsstillinger, først i kraft fra  

 den 1. august 1988.
Tillæggene i cirkulæret er anført i grundbeløb pr. 1. oktober 1984.  

 Tillæggene reguleres efter herom gældende regler.
Tillæggene nævnt i § 1,  

 stk. 7 og 8, er herudover dyrtidsregulerede.
Ved omklassificering af stillinger pr. 1. april 1988 i medfør af aftale af  

 4. marts 1988 om klassificering af stillinger som skolekonsulent og  

 skolepsykolog m.fl. sker indplaceringen i det nye lønforløb på nærmeste  

 højere løntrin med bevarelse af hidtidig dato for oprykning til næste trin i  

 det nye lønforløb.
Dog gør man opmærksom på bemærkningerne til §§ 12, 21,  

 stk. 1, og 23, stk. 1.
Bemærkninger til de enkelte bestemmelser § 1.  stk. 1:
 Ved oprykning til lønramme 24 af overlærere i folkeskolen i Frederiksberg  

 Kommune og i de københavnske omegnskommuner, hvor der i medfør af  

 bestemmelserne i tjenestemandslovens § 37 er fastsat kommunale løntillæg,  

 ydes et særligt tillæg på 2.164,09 kr. i årligt grundbeløb pr. 1. oktober  

 1984.
 § 1.  stk. 4:
 For hvert samordnet indskolingsforløb ydes et særligt tillæg til 1  

 børnehaveklasseleder (eventuelt småbørnslærerinde) for hver børnehaveklasse  

 og til højst 2 lærere for hver 1. klasse og 2. klasse, der indgår i et  

 samordnet indskolingsforløb.
 Tillægget ydes med det fastsatte beløb uanset antallet af timer for  

 samordningen.
 En lærer kan ikke få mere end eet tillæg for hvert samordnet  

 indskolingsforløb.
 Ved ikke-årgangsdelte skoler ydes alene tillæg, hvis der deltager såvel en  

 lærer som en børnehaveklasseleder.
 § 1.  stk. 7 og 8:
Som ovenfor nævnt er tillæggene dyrtidsregulerede.
Der henvises til  

 Finansministeriets lønoversigter, tabel 7.2.2. Dyrtidsreguleringens  

 størrelse.
 § 2.  stk. 2:
 Viceskoleinspektører ved skoler med ledende skoleinspektør, som i stedet  

 for det særlige tillæg på 7.329,85 kr. i årligt grundbeløb oppebærer et  

 særligt tillæg på 7.922,90 kr. i årligt grundbeløb, jf. § 2, stk. 4, i  

 omklassificeringsaftale af 5. oktober 1982, bevarer dette særlige tillæg som  

 en personlig ordning, så længe skolelederen varetager funktionen som ledende  

 skoleinspektør.
 § 3.  stk. 1:
 Ved ansættelse i en stilling i lønrammeforløbet 18/24/26 (anvendte  

 skalatrin 23-26, 30, 32-38) som førstelærer tildeles der tjenestemanden den  

 lønanciennitet, som han har eller vil få tillagt i en stilling i  

 lønrammeforløbet 13/21/23/24. Oprykning til lønramme 24 sker, når der er  

 optjent 8 års lønanciennitet i lønramme 18. Efter yderligere 2 års forløb  

 sker der oprykning til lønramme 26.
 Til skoleinspektører, der er aflønnet efter lønramme 27, og hvis  

 stillinger i medfør af § 3 er klassificeret i lønrammeforløbet 18/24/26 med  

 særligt tillæg på 4.406,23 kr. ydes - ud over aflønningen efter lønramme 27 -  

 som hidtil som en personlig ordning et særligt tillæg på 1.222,52 kr. i  

 årligt grundbeløb.
 § 12: Lønforløbet i lønramme 29 for stillingen som skolepsykolog ændres  

 til lønforløbet i lønrammerne 29/31 (skalatrin 38-42, 44). Oprykning til  

 lønramme 31 sker. når der i 2 år er oppebåret slutløn i lønramme 29.
 § 17:
 For tjenestemænd ansat i skoledirektørstillinger i kommuner med under  

 10.000 indbyggere og indtil 1.501 elever gælder, at såfremt tjenestemanden  

 umiddelbart forud for ansættelsen i en nyoprettet stilling som skoledirektør  

 har været ansat som ledende skoleinspektør i samme kommune og i denne  

 stilling har været aflønnet efter højere lønramme og/eller med højere særligt  

 tillæg, end klassificeringen ifølge § 17 giver grundlag for, bevares som en  

 personlig ordning for embedstid den hidtidige aflønning.
 Der kan ikke ydes betaling for merarbejde til skoledirektører.
 § 21.  stk. 1:
 Lønforløbet i lønramme 30 for stillinger som skolepsykolog, medhjælp og  

 skolekonsulent, medhjælp vedrørende administration af specialskolerne ændres  

 til lønforløbet i lønramme 30/32 (skalatrin 39-43, 45). Oprykning til  

 lønramme 32 sker, når der i 2 år er oppebåret slutløn i lønramme 30.
 § 21.  stk. 2:
 Til stillingerne i Københavns, Århus, Fyns og Nordjyllands amtskommuner  

 som medhjælp med særlige beføjelser eller arbejdsopgaver vedrørende  

 administration af specialskolerne ydes i stedet for tillægget på 2.934,03 kr.  

 et særligt tillæg på 11.002,58 kr.
 § 21.  stk. 3:
 Hvis de særlige beføjelser eller arbejdsopgaver vedrørende administration  

 af specialskolerne i Københavns, Århus, Fyns og Nordjyllands amtskommuner er  

 henlagt til stillingen som stedfortræder for amtsskolepsykologen, ydes der i  

 stedet for de i stk. 1 og 2 nævnte tillæg et særligt tillæg på 15.439,52 kr.
 § 23.  stk. 1:
 Lønforløbet i lønramme 30 for stillinger som medhjælp for amtskonsulenten  

 ændres til lønforløbet i lønrammerne 30/32 (skalatrin 39-43,45). Oprykning  

 til lønramme 32 sker, når der i 2 år er oppebåret slutløn i lønramme 30.
 § 23.  stk. 2:
 Til stillingerne i Københavns, Århus, Fyns og Nordjyllands amtskommuner  

 som medhjælp med særlige beføjelser eller arbejdsopgaver ydes i stedet for  

 tillægget på 2.934,03 kr. et tillæg på 11.002,58 kr.
 § 23.  stk. 3:
 Såfremt de særlige beføjelser eller arbejdsopgaver i Københavns, Århus,  

 Fyns og Nordjyllands amtskommuner er henlagt til stillingen som stedfortræder  

 for amtskonsulenten, ydes der i stedet for de i stk. 1 og 2 nævnte tillæg et  

 særligt tillæg på 15.439,52 kr.
 P.m.v.
 e.b.
Marianne Mulvad fm.
 Bilag er udeladt her.
