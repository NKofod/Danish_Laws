 Herved bekendtgøres lov om omkostningsdækning af udgifter  

 til sagkyndig bistand i skattesager, jf. lovbekendtgørelse nr. 293 af 5. maj  

 1993, som ændret ved lov nr. 299 af 27. april 1994.
 Loven trådte i kraft den 29. april 1994. Ændringen har virkning for  

 regninger, der er betalt efter loven ikrafttræden.
§ 1.  Der ydes tilskud til dækning af udgifter, der er  

 betalt for sagkyndig bistand m.v. ved domstolsbehandling af et spørgsmål, der  

 efter sin art kan indbringes for Landsskatteretten, bortset fra afgørelser om  

 vurdering af fast ejendom.
Tilsvarende gælder ved Landsskatterettens prøvelse  

 af de i 1. pkt. nævnte spørgsmål.
 Stk. 2.  Bistanden skal være ydet af advokat,  

 statsautoriseret eller registreret revisor, en konsulent i driftsøkonomi, jf.  

 § 5, stk. 1, nr. 6, i lov om tilskud til jordbrugets konsulentvirksomhed, et  

 medlem af Foreningen Dansk Revisorer eller af en person, der kan sidestilles  

 hermed.
 § 2.  Udgifter til bistand i skattesager kan ikke  

 fradrages ved indkomstopgørelsen.
 § 3.  Ved opgørelsen af de dækningsberettigede  

 udgifter kan medregnes restafgifter, dog ikke gebyr i Landsskatteretssager,  

 jf. skattestyrelseslovens § 25, stk. 4, udgifter til syn og skøn samt  

 udgifter til sagkyndige erklæringer og andet bevismateriale.
Stk. 2.  Ved opgørelsen af de dækningsberettigede  

 udgifter fragår tilkendte eller på anden måde godtgjorte omkostninger.
Det  

 samme gælder afgiftstilsvar, der kan fradrages som indgående afgift efter lov  

 om almindelig omsætningsafgift.
Stk. 3.  (* 2) For personer og dødsboer dækkes udgifter,  

 der er betalt inden udgangen af kalendeåret 1997, med 44 pct., og senere  

 betalte udgifter med 38 pct.
For andre dækkes betalte udgifter med 34 pct.  

 Tilskuddet er skattefrit.
 Stk. 4.  Landsskatteretten kan bestemme, at  

 omkostninger, der er afholdt til syn og skøn i en sag i Landsskatteretten,  

 skal dækkes fuldt ud.
Stk. 5.  Skatteministeren fastsætter nærmere regler for,  

 i hvilken form ansøgninger om omkostningsdækning efter denne lov skal  

 indgives, hvilke oplysninger og attestationer ansøgningen skal indeholde, og  

 hvilken dokumentation der skal ledsage ansøgningen.
Skatteministeren  

 fastsætter endvidere de nærmere regler om lovens administration, herunder om,  

 hvilken myndighed der skal foretage udbetalingerne, om klageadgang og om  

 tidspunktet for udbetalingen.
 Stk. 6.  Fastsætter skatteministeren regler om  

 klageadgang, kan ministeren bestemme, at afgørelser, der er truffet af en  

 statslig eller kommunal skattemyndighed, ikke kan indbringes for højere  

 administrativ myndighed.
Stk. 7.  Administrative afgørelser i spørgsmål omfattet  

 af denne lov kan indbringes for landsret som første instans.
Sagen anlægges  

 ved den landsret, i hvis kreds den skattepligtige har hjemting ved sagens  

 anlæg, jf. dog retsplejelovens § 247.
Stk. 8.  Krav på omkostningsdækning efter denne lov kan  

 ikke sælges, pantsættes eller på anden måde overdrages.
Kravet kan heller  

 ikke gøres til genstand for retsforfølgning eller modregning.
 § 4.  Medmindre højere straf er forskyldt efter den  

 øvrige lovgivning, straffes med bøde den, der forsætligt eller groft uagtsomt  

 afgiver urigtige eller vildledende oplysninger eller fortier oplysninger til  

 brug for beregningen af omkostningsdækningen.
 Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet m.v. som sådant  

 bødeansvar.
 § 5.  Skønnes en overtrædelse ikke at ville medføre  

 højere straf end bøde, kan skatteministeren tilkendegive den pågældende, at  

 sagen kan afgøres uden retslig forfølgning, såfremt denne erkender sig  

 skyldig i overtrædelsen og erklærer sig rede til inden for en nærmere angiven  

 frist, der efter begæring kan forlænges, at betale en i tilkendegivelsen  

 angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
 § 6.  Tidspunktet for lovens ikrafttræden fastsættes  

 af skatteministeren.
 Stk. 2.  Loven har virkning for udgifter, som er afholdt  

 og betalt den 1. juli 1984 og senere.
 § 7.  Loven gælder ikke for Færøerne og Grønland.
Skatteministeriet, den 3. maj 1994 Ole Stavad / Kaj Lotz (* 1) Denne lovbekendtgørelse indeholder noter til ændringer af omkostningsdækningsloven, der er vedtaget efter den 1. oktober 1993.
 (* 2) Ved lov nr. 299 af 27. april 1994 (Beskatning af  

 investeringsforeninger og deres medlemmer m.v.) blev § 3, stk. 3, ændret.
