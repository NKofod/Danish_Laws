Fremsat den 21. oktober 1998 af  

 Jann Sjursen (KRF), Flemming Kofod-Svendsen (KRF), Ole&nb  

 sp;M.
Nielsen (KRF) og Tove Videbæk (KRF) Forslag til folketingsbeslutning om nedsættelse af en værdikommission Folketinget opfordrer regeringen til snarest at  

 fremsætte lovforslag med henblik på nedsættelse af en  

 værdikommission, som på tærsklen til det nye  

 årtusinde skal være igangsætter for en bred folkelig debat  

 og bevidstgørelse om værdier.
Med værdier tænkes der  

 i denne sammenhæng primært på de immaterielle  

 værdier, der er vigtige for eksistensen af positive menneskelige  

 fællesskaber, og som gør livet værdifuldt og giver det  

 mening.
 Værdikommissionen skal bidrage til en etisk og  

 værdimæssig bevidstgørelse i den danske befolkning.
Bemærkninger til forslaget Kristeligt Folkeparti foreslår, at den danske  

 regering nedsætter en værdikommission i lighed med den  

 kommission, den norske regering udnævnte i januar 1998 med det  

 formål at drøfte, hvordan der kan skabes en bred  

 værdimæssig og samfundsetisk mobilisering for at vende  

 nedbrydende udviklingstræk.
Drøftelsen kan også  

 lægge grundlaget for, at det enkelte menneske tager større  

 ansvar for sig selv og andre.
Værdikommissionen har fået megen  

 positiv omtale og ført til en betydelig værdidebat i det norske  

 samfund.
 Hovedformålet med værdikommissionen er, at den  

 på tærsklen til det nye årtusinde skal være  

 igangsætter for en bred folkelig debat om værdier.
Kommissionen skal bidrage til en etisk og  

 værdimæssig bevidstgørelse i den danske befolkning ved at analysere samfundsudviklingen og de ændringer, der er sket i  

 vores værdiopfattelse på såvel det personlige som det  

 samfundsmæssige plan, lægge op til en bred folkelig debat om værdier, selv forsøge at formulere mulige svar på  

 spørgsmålet om, hvilke værdier der kan præge  

 samfundsudviklingen og lovgivningen i det næste  

 århundrede.
 Kommissionen skal også fokusere på de  

 forskellige institutioner i civilsamfundet i området mellem staten og  

 det enkelte individ.
 En hovedopgave for værdikommissionen bliver en  

 generel undersøgelse af begrebet værdiformidling og herunder en  

 lang række værdiformidlere.
Det er relevant at overveje det enkelte menneskes rolle  

 som værdiformidler og hele spørgsmålet om udviklingen i  

 forholdet mellem individ og samfund, og hvad denne har betydet for den  

 enkeltes ansvarsfølelse i forhold til samfundet.
Af væsentlig  

 betydning er også familien, hvis status som grundlæggende  

 fællesskabsenhed har forandret sig, men som stadig står  

 stærkt som værdiformidler især i forhold til børnene  

 og de unge.
I tilkytning hertil hører de nære sociale relationer  

   ikke mindst i lokalsamfundet.
Folkeskolen har traditionelt haft en stærk rolle som  

 værdiformidler og medopdrager af vore børn i samarbejde med  

 forældrene, og uddannelsessystemet som helhed er centralt i  

 overbringelse af værdier og kultur.
Hvilke værdier skal skolen og  

 uddannelsessystemet formidle, og hvordan skal skolen og forældrene dele  

 ansvaret? Også de kirkelige institutioners rolle bør inddrages.  

 Hvordan har danskernes forhold til kirken som institution og den kristne tro  

 ændret sig, og hvilken rolle spiller kristendommen i dag som  

 kulturbærende fundament for det danske samfund? De frivillige  

 organisationer er med til at danne identitetsskabende fællesskaber og  

 give medmennesker en hjælpende hånd af stor betydning for samfund  

 og individ.
Men hvordan sikrer vi, at »Frivillig-Danmark«, som i høj  

 grad lever af offentlig støtte, ikke reduceres til at være  

 entreprenører for det offentlige? Arbejdsmarkedet er præget af en hastig teknologisk  

 udvikling og en globalisering, der skærper konkurrencen inden for mange  

 sektorer.
Det at have et arbejde er en grundlæggende værdi for de  

 fleste og en vigtig faktor for identitetsdannelsen.
Men hvordan balancerer vi  

 forholdet mellem på den ene side hensyn til markedet, udbud og  

 efterspørgsel og på den anden side arbejdsmiljø, socialt  

 medansvar og familieliv? I den moderne velfærdsstat er statens rolle som  

 værdiformidler et ofte overset moment.
Der er imidlertid ingen tvivl  

 om, at ikke mindst den statslige organisations dispositioner forplanter sig  

 ned gennem hele samfundet.
Spørgsmålet er, om den  

 værdineutrale stat overhovedet eksisterer.
Værdikommissionen  

 bør i denne sammenhæng også beskæftige sig med  

 Danmarks grundlov, der indeholder færre menneskerettighedskataloger og  

 dermed grundlæggende værdier end en del andre vestlige  

 landes.
Endelig bør også mediernes rolle vurderes.  

 Medier har en stor magt i forhold til de historier, de bringer: Gennem  

 selektion og vinkling kan en historie skæres på den måde,  

 journalisten ønsker det, og det er med til at præge vores  

 virkelighedsopfattelse og i sidste ende vores værdier.
De  

 nærliggende spørgsmål er, hvilke værdier der  

 formidles, og om medierne ikke bør klargøre deres egne  

 standpunkter og holdninger frem for at gemme dem bag en »neutral« facade.
Værdikommissionen skal ud over at fokusere på  

 værdiformidlernes rolle betragte udviklingstendenser i det danske  

 samfund.
Stikordene kunne blandt andet være velfærdsstatens nedbrydning af det personlige ansvar påvirkningen fra den voksende forbrugskultur opfattelsen af menneskerettighederne og en global etik opløsningen af de traditionelle familie- og  

 samfundsnetværk sammenstødet mellem selvrealisation og ansvar for  

 fællesskabet kulturmødet mellem »gamle« og »nye« danskere livsstilssygdommenes betydning for folkesundheden misbrugsproblemernes omfang stress-samfundets påvirkning af de menneskelige relationer voldens udvikling problemerne med natur- og resssourceforvaltning omfanget af økonomisk kriminalitet inkl. den sorte  

 økonomi den bioteknologiske udviklings påvirkning af  

 menneskesynet Kommissionen vil i sit arbejde naturligt nok kunne  

 få afgrænsningsproblemer i forhold til andre offentlige  

 råd, kommissioner og nævn.
Det gælder f.eks. i forhold til  

 Børnerådet, Det Etiske Råd, Rådet vedrørende  

 Etnisk Ligestilling og Magtudredningskommissionen.  

 Afgrænsningsproblemerne må afklares i det enkelte tilfælde,  

 og værdikommissionen skal naturligvis ikke igangsætte arbejde  

 eller projekter, som andre allerede er eller har været i gang med.  

 På den anden side kan et projekt godt aftales gennemført i  

 værdikommissionsregi, selv om det i princippet godt kunne ligge inden  

 for rammerne af et andet offentligt organ.
Endelig kan  

 værdikommissionen samarbejde med andre om konkrete opgaver og/eller  

 lade andre være leverandører af materiale.
 Det er væsentligt, at værdikommissionen  

 sammensættes bredt, hvad angår alder, køn, kultur,  

 religion, social baggrund, uddannelse, geografisk tilhørssted m.m.
 Værdidebatten skal ikke foregå bag lukkede  

 døre, men skal inkludere og motivere mennesker over hele landet.
Skriftlig fremsættelse Jann Sjursen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nedsættelse  

 af en værdikommission.
(Beslutningsforslag nr.
B 14).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
