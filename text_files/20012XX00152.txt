Skriftlig fremsættelse (28. februar  

 2002) Integrationsministeren Herved tillader jeg mig for Folketinget at  

 fremsætte:
 Forslag til lov om indfødsrets meddelelse.
(Lovforslag nr.
L 151).
Lovforslaget omfatter 3.555 personer.
Endvidere  

 indebærer forslaget, at 2.608 børn kan få dansk  

 indfødsret sammen med deres forældre, jf. § 6, stk. 2, i lov om  

 dansk indfødsret.
 Lovforslaget er det andet af i alt tre lovforslag om  

 indfødsrets meddelelse, som fremsættes i dette  

 folketingsår.
 Lovforslaget er udarbejdet efter de retningslinier for  

 meddelelse af dansk indfødsret ved naturalisation, som blev fastlagt  

 ved forlig mellem et flertal af Folketingets partier i foråret 1999.  

 Der kan efter forliget aftales nye retningslinier efter den 1. juli 2002.  

 Regeringen arbejder i øjeblikket på et forslag til  

 skærpede retningslinier, således at forhandlingerne om et nyt  

 forlig kan være tilendebragt, og de nye retningslinier kan træde  

 i kraft efter den 1. juli 2002.
 Med disse ord anbefaler jeg lovforslaget til det  

 høje Tings velvillige behandling.
