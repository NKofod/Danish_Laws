 I medfør af § 1, stk. 1 og 2, § 7 og § 16, stk. 6, i lov om administration  

 af Det europæiske økonomiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 487 af 13. september 1984,  

 fastsættes:
 § 1.  Denne bekendtgørelse vedrører ydelse af støtte  

 til mindre kornproducenter i henhold til De europæiske Fællesskabers  

 bestemmelse herom.
 Stk. 2.  Udover de af De europæiske Fællesskaber  

 fastsatte betingelser for udbetaling af støtte skal de i §§ 2-5 anførte  

 betingelser være opfyldt.
 § 2.  Støtten kan alene ydes til producenter, som  

 brutto har markedsført mindst 10 t korn i det forudgående markedsår.
 Stk. 2.  Hver producent kan maksimalt få udbetalt et  

 støttebeløb, svarende til medansvarsafgiften for det pågældende markedsår for  

 25 t korn.
 Stk. 3.  Ansøgningsberettiget er producenter med et  

 samlet dyrket areal, herunder evt. forpagtede arealer, på mindst 5,0 ha og  

 indtil 100,0 ha.
 Stk. 4.  Ansøgninger om støtteudbetaling imødekommes  

 således, at mindre producenter har prioritet for større producenter opgjort  

 efter det samlede dyrkede areal, jf. stk. 3.
 Stk. 5.  Ansøgninger om ydelse af støtte i henhold til §  

 1 kan kun imødekommes i det omfang ansøgningerne kan finansieres af det  

 beløb, som stilles til rådighed af De europæiske Fællesskaber.
§ 3.  Ansøgning om støtte indsendes til  

 EF-direktoratet, Frederiksborggade 18, 1360 København K.
Til ansøgningen skal  

 anvendes et særligt ansøgningsskema, som kan rekvireres hos direktoratet.
 Stk. 2.  Ansøgningen skal være bilagt kopi af faktura,  

 hvoraf fremgår, at der i forbindelse med kornsalget er fratrukket  

 medansvarsafgift for korn i et omfang af mindst 10 t, jf. § 2, stk. 1.
 Stk. 3.  Ansøgninger bilagt anden dokumentation end  

 nævnt i stk. 2 vil dog også kunne tages i betragtning.
 § 4.  For markedsåret 1986/87 skal ansøgningen være  

 EF-direktoratet i hænde senest den 10. november 1987. For de følgende  

 markedsår dog senest den 15. august umiddelbart efter det markedsår, som  

 ansøgningen vedrører.
 Stk. 2.  For markedsåret 1986/87 udbetales støtten af  

 EF-direktoratet i perioden fra 15. oktober til 31. december 1987. For de  

 følgende markedsår i den førstkommende periode fra 15. september til 31.  

 december efter ansøgningens indgivelse.
 § 5.  Kontrollen med ordningens overholdelse varetages  

 af EF-direktoratet.
Stk. 2.  Det påhviler producenten at opbevare regnskaber  

 m.v. i et sådant omfang, at rigtigheden af de afgivne oplysninger kan  

 dokumenteres.
Herunder skal producenten ved faktura eller lignende kunne  

 dokumentere, hvornår salg af korn har fundet sted.
 Stk. 3.  Det i stk. 2 nævnte materiale skal opbevares i  

 mindst 5 år.
 Stk. 4.  Producenten skal yde den for kontrollens  

 udøvelse nødvendige bistand.
 § 6.  Overtrædelse af § 5, stk. 2, 3 og 4, straffes  

 med bøde, medmindre højere straf er forskyldt i henhold til § 16 i lov om  

 administration af Det europæiske økonomiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 487 af  

 13. september 1984.
 § 7.  Denne bekendtgørelse træder i kraft ved  

 offentliggørelsen i Lovtidende.
