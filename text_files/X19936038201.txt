Finanstilsynet har meddelt, at grænserne i § 42b, stk. 4, kan  

 overskrides ved tildeling af tegningsretter og aktieretter til aktier og ved  

 en efterfølgende ombytning af sidstnævnte til fondsaktier, idet grænserne  

 skal iagttages på investeringstidspunktet.
Udnyttelsen af tegningsretterne må  

 imidlertid ikke medføre en overskridelse af grænserne.
Således kan  

 tegningsretter kun udnyttes i det omfang, kursværdien af aktiebeholdningen og  

 tegningsretterne samt de i forbindelse med tegningen anvendte midler ikke  

 samlet overstiger grænserne i § 42b, stk. 4 Finanstilsynets skrivelse af 26. februar 1993 vedrørende fortolkning af  

 bank- og sparekasselovens § 42b, stk. 4.
 Tilsynet blev anmodet om at oplyse, hvorledes kursfastsættelsenskal  

 finde sted for så vidt angår tegningsretter til aktier, konvertible  

 obligationer og aktieretter, dels ved beregningen af de samlede midler i et  

 særskilt depot i henhold til lov om banker og sparekasser m.v. § 42b, stk. 4,  

 dels i forbindelse med overholdelse af de heri givne placeringsgrænser.
 Endvidere blev tilsynet anmodet om at oplyse, om 20 %-grænsen i ovennævnte  

 bestemmelse kan overskrides under tilsvarende betingelser som i  

 bekendtgørelse nr. 732 af 17. oktober 1986 om beskatningen af  

 pensionsordninger m.v.
 Af bank- og sparekasselovens § 42b, stk. 4, fremgår, at såfremt midler i  

 særskilte depoter anvendes til anbringelse i aktier, tegningsretter og  

 aktieretter til aktier og konvertible obligationer, må værdien af  

 værdipapirer udstedt af en enkelt emittent ikke overstige 20 % af de samlede  

 midler.
 Af § 23, stk. 2, i bekendtgørelse nr. 879 af 28. oktober 1992 om  

 puljepension m.v. fremgår, at de i § 42b, stk. 4, nævnte beløbsgrænser skal  

 iagttages på det tidspunkt, hvor investeringen foretages.
På denne baggrund fandt tilsynet, at grænserne i § 42b, stk. 4, kan  

 overskrides ved tildeling af tegningsretter og aktieretter til aktier og ved  

 en efterfølgende ombytning af sidstnævnte til fondsaktier, idet grænserne,  

 jf. ovenfor, skal iagttages på investeringstidspunktet.
Derimod var det på  

 samme baggrund tilsynets opfattelse, at en udnyttelse af de tildelte  

 tegningsretter ikke må finde sted, såfremt udnyttelsen medfører, at grænserne  

 derved overskrides.
Der er således ikke adgang til at overskride omhandlede  

 grænser under overholdelsen af betingelserne herfor i ovennævnte  

 bekendtgørelse om beskatning af pensionsordninger m.v.
For så vidt angår kursfastsættelsen af omhandlede aktiver henviste  

 tilsynet til puljebekendtgørelsens § 23, stk. 1, hvoraf det fremgår, at  

 værdiansættelsen foretages i henhold til de for pengeinstitutter gældende  

 regnskabsregler.
I § 65 i bekendtgørelsen om regnskabsaflæggelse m.v. for  

 pengeinstitutter, visse kreditinstitutter og visse spare- og  

 udlånsvirksomheder fremgår det, at noterede værdipapirer skal opføres til de  

 officielt noterede kurser.
 Dette betyder, at tildelte tegningsretter kun kan udnyttes i det omfang,  

 kursværdien af aktiebeholdningen og tegningsretterne samt de i forbindelse  

 hermed til tegningen anvendte midler ikke samlet overstiger grænsen i bank-  

 og sparekasselovens § 42b, stk. 4.
