 I medfør af § 14, stk. 4, i lov om patientforsikring, jf.  

 lovbekendtgørelse nr. 849 af 14. oktober 1992, og efter forhandling med  

 Patientskadeankenævnet fastsættes:
Patientskadeankenævnet § 1.  Patientskadeankenævnet er klageinstans for  

 afgørelser truffet af den patientforsikringsforening, der er oprettet i  

 medfør af lov om patientforsikring.
 Stk. 2.  Skadelidte, vedkommende forsikringsselskab  

 eller selvforsikrende driftansvarlige myndighed eller anden med retlig  

 interesse i sagen kan indbringe en klage efter stk. 1.
 § 2.  Patientskadeankenævnet består af en formand samt  

 8 beskikkede medlemmer, jf. § 14, stk. 1, i lov om patientforsikring.
 Stk. 2.  Nævnet kan blandt sine medlemmer udpege en  

 næstformand til i formandens fravær at varetage formandens opgaver efter  

 denne bekendtgørelse.
 Stk. 3.  Der udpeges efter indstilling fra de i § 14,  

 stk. 1, nr. 2-5 nævnte myndigheder m.v. en suppleant for hver af de 4 grupper  

 til Patientskadeankenævnet.
Sagernes forberedelse og afgørelse § 3.  De i § 1 nævnte klager sendes til  

 Patientskadeankenævnet.
Stk. 2.  Formanden påser, om den i § 15, stk. 2, i lov  

 om patientforsikring nævnte frist på 3 måneder er overholdt.
Såfremt fristen  

 er overskredet, og der ikke er grundlag for dispensation fra overskridelsen,  

 kan klagen afvises.
Meddelelse herom sendes til afsenderen.
 § 4.  Hvis en klage optages til behandling, sendes en  

 bekræftelse herom til klageren med angivelse af den forventede  

 sagsbehandlingsprocedure.
Stk. 2.  Det påhviler herefter formanden at sørge for,  

 at sagen bliver forsvarligt oplyst og forberedt.
Klagen sendes inden  

 forelæggelsen for nævnet til Patientforsikringsforeningen, som sender nævnet  

 sagens akter, tillige med en udtalelse over den indsendte klage.
Stk. 3.  Når særlige hensyn taler herfor, kan formanden  

 efter anmodning fra en klageberettiget part beslutte, at klagen helt eller  

 delvist skal have opsættende virkning med hensyn til udbetaling af eventuelt  

 erstatningsbeløb.
Formandens beslutning skal være truffet inden 14 dage fra  

 modtagelsen af klagen.
 § 5.  Nævnets afgørelser træffes i et møde.
 Stk. 2.  Dagsorden og sagsmateriale til et møde udsendes  

 til medlemmerne med et rimeligt varsel.
 Stk. 3.  Formanden leder nævnsmødet.  

 Patientskadeankenævnet er kun beslutningsdygtigt, når formanden, eller i  

 dennes fravær næstformanden, og mindst et medlem fra hver af de i lov om  

 patientforsikring § 14, stk. 1, nr. 2-5 nævnte persongrupper er tilstede.  

 Leder næstformanden i formandens fravær nævnsmødet, skal tillige det andet  

 medlem, som tilhører samme persongruppe som næstformanden, være tilstede.
 Stk. 4.  Nævnets afgørelser træffes ved stemmeflerhed.  

 Ved stemmelighed er formandens eller i dennes fravær, næstformandens stemme  

 afgørende.
 Stk. 5.  Nævnets afgørelser indføres i en  

 beslutningsprotokol, som underskrives af formanden/næstformanden.
 Stk. 6.  I tilfælde, hvor en afgørelse ikke kan træffes  

 ved enstemmighed, kan medlemmerne forlange, at deres standpunkter kort  

 anføres i beslutningsprotokollen.
 Stk. 7.  En repræsentant fra  

 Patientforsikringsforeningen kan deltage uden stemmeret ved nævnets  

 behandling af sager.
 § 6.  Nævnets afgørelse kan have følgende indhold:
§ 7.  Sager, som formanden skønner egnet til skriftlig  

 votering, kan udsendes til medlemmerne med indstilling om afgørelse.
Såfremt  

 et medlem anmoder herom, skal disse sager dog drøftes på et møde.
 § 8.  Patientskadeankenævnet er i sin virksomhed  

 uafhængigt af instruktioner om den enkelte sags behandling og afgørelse.
 Stk. 2.  Nævnets afgørelser kan ikke indbringes for  

 anden administrativ myndighed.
 § 9.  Nævnets afgørelser meddeles skadelidte,  

 Patientforsikringsforeningen og vedkommende forsikringsselskab og  

 driftansvarlige myndighed samt efter omstændighederne andre med berettiget  

 interesse i sagen.
 § 10.  Fremkommer der i en sag, som nævnet har  

 afgjort, nye og for sagens afgørelse væsentlige oplysninger, kan nævnet  

 beslutte at tage sagen op til fornyet behandling og afgørelse.
 § 11.  Formanden eller mindst to af nævnets medlemmer  

 kan bestemme, at spørgsmål af almindelig interesse for nævnets virksomhed  

 drøftes i nævnet.
 § 12.  Nævnet orienterer sundhedsministeren og  

 bestyrelsen for Patientforsikringsforeningen om sin praksis og sine  

 afgørelser af principiel betydning.
 § 13.  Afgørelser, der er af principiel betydning og  

 egnet som vejledning om nævnets praksis, offentliggøres ved formandens  

 foranstaltning efter omstændighederne uden angivelse af navne på sagens  

 parter.
 Nævnets sekretariat, økonomi m.v.
 § 14.  Sundhedsministeriet stiller den fornødne  

 sekretariatsbistand til rådighed for nævnet.
 § 15.  Samtlige udgifter vedrørende nævnets virksomhed  

 afholdes gennem Patientforsikringsforeningen af de forsikringsselskaber og  

 selvforsikrende myndigheder, der er omfattet af patientforsikringsordningen,  

 jf. § 14, stk. 5, i lov om patientforsikring.
 Stk. 2.  Patientskadeankenævnets formand meddeler senest  

 1. juli forud for det kommende regnskabsår Sundhedsministeriet, hvilke  

 udgifter nævnet forventes at have i regnskabsåret.
 Stk. 3.  Sundhedsministeriet meddeler senest 1.  

 september forud for det kommende regnskabsår Patientskadeankenævnet og  

 Patientforsikringsforeningen, hvilke udgifter nævnet kan afholde.
 Stk. 4.  Nævnet afgiver årligt regnskab til  

 Sundhedsministeriet.
 § 16.  Vederlæggelse af nævnets medlemmer sker efter  

 Finansministeriets regler om særskilt vederlæggelse m.v.
 § 17.  Der påhviler nævnets medlemmer samt andre, der  

 deltager i nævnets møder, tavshedspligt.
 § 18.  Nævnet afgiver en årlig redegørelse til  

 sundhedsministeren om sin virksomhed.
 § 19.  Bekendtgørelsen træder i kraft den 1. august  

 1993.
