Discjockey virksomhed kunne ikke drives i  

 selskabsform Spørgsmål Kan spørger  

 drive kunstnerisk virksomhed som discjockey/ underholder i selskabsform? Svar Skatterådet  

 tiltrådte med den af SKAT anførte begrundelse, at spørgsmålet blev besvaret  

 med  

 et NEJ.
Beskrivelse af  

 de faktiske forhold Spørger er  

 fuldtidsbeskæftiget som håndværker.
Ved siden af sit fuldtidsarbejde virker  

 spørger i weekends m.v. tillige som konferencier, event-maker og discjockey  

 (DJ) på diskoteker landet over.
 Spørger virker som  

 DJ flere forskellige steder hvert år og er således ikke tilknyttet noget fast  

 diskotek, men engageres fra gang til gang af de enkelte spillesteder.
 Spørger har  

 oplyst, at denne selv tilrettelægger sine optrædener og egenhændigt forestår  

 diverse  

 happenings.
Arbejdet som DJ  

 sker gennem et agentbureau, som modtager provision fra de spillesteder, der  

 hyrer spørger via bureauet.
Spørgers vederlag beregnes på timebasis og  

 afregnes  

 en gang om måneden fra bureauet/ spillestedet og der indeholdes A-skat m.v.  

 og  

 beregnes feriepenge.
 Af de modtagne  

 indberetninger vedrørende indkomståret 2005, kan det konstateres, at spørger  

 har modtaget følgende vederlag som discjockey:
Diskotek AA xx kr.
Diskotek BB xx kr.
Diskotek CC xx kr.
Diskotek DD xx kr.
Brutttoindkomst i alt xx kr.
 Det er oplyst,  

 at spørger selv medbringer pladesamling til brug for arbejdet på  

 diskotekerne,  

 ligesom spørger i flere tilfælde medbringer udstyr som CD-afspiller, mikrofon  

 og mixer.
 Skatteforvaltningen  

 i spørgers kommune har i kendelse af 19. april 2004 meddelt spørger, at  

 dennes  

 indkomst som DJ ikke kan anses for selvstændig erhvervsvirksomhed, men  

 derimod  

 var anset som lønindkomst.
 Skatteankenævnet  

 for X-Y Kommuner har på baggrund af klage over skatteforvaltningens kendelse,  

 udtalt  

 følgende: "Ud fra en konkret vurdering af de foreliggende oplysninger,  

 vurderer (skatteankenævnet), at der er tale om et tjenesteforhold, hvilket  

 begrundes med, at de forskellige spillesteder må antages at have haft en  

 almindelig adgang til at fastsatte generelle eller konkret instrukser for  

 arbejdet udførelse, at ydelsen til (spørger) efter det foreliggende beregnes  

 som almindeligt i tjenesteforhold og udbetaltes periodisk, at der er beregnet  

 feriepenge og at(spørgers) virksomhed ikke anses at være kendetegnet ved, at  

 der for egen regning og risiko udøves en virksomhed af økonomisk karakter med  

 at det formål at opnå et overskud".
 I kendelse af  

 31. august 2004 har Skatteankenævnet derfor afvist, at der foreligger  

 selvstændig erhvervsvirksomhed.
 Skatteankenævnets  

 afgørelse er blevet påklaget til Landsskatteretten.
 Landsskatteretten  

 har i kendelse af 20. oktober 2005 stadfæstet Skatteankenævnet afgørelse med  

 samme begrundelse.
 Spørger oplyser  

 til SKAT, at denne fremover ønsker, at drive sin kunstneriske virksomhed i  

 selskabsform,  

 således at overskuddet kan akkumuleres heri.
Spørgers  

 eventuelle opfattelse ifølge anmodning og bemærkninger til sagsfremstilling Det er spørgers  

 opfattelse, at denne kan drive sin virksomhed som discjockey/ underholder i  

 selskabsform,  

 som begrundelse anføres, at spørger er kunstner, hvis opgave består i at  

 underholde andre med musik og festlige indslag.
Som begrundelse  

 for sin opfattelse, henviser spørger til Højesterets dom fra 1998 (TfS 1998,  

 485), hvor Højesteret udtalte, at "der hverken i Statsskattelovens § 4  

 eller andre steder er fornøden hjemmel til at frakende udøvelse af  

 kunstnerisk  

 virksomhed i selskabsform skattemæssig betydning." Det er derfor  

 spørgers opfattelse, at det må være muligt, at drive kunstnerisk virksomhed i  

 selskabsform.
 Spørger må  

 derfor som kunstner kunne drive sin underholdningsvirksomhed i selskabsform.
 Spørger/spørgers  

 repræsentant har ikke fremsat bemærkninger til/kommet med yderligere  

 kommentarer  

 til det fremsendte udkast til bindende svar.
SKATs  

 indstilling og begrundelse Begrebet  

 kunstnerisk virksomhed:
I Dansk  

 retsskrivnings- og betydningsordbog defineres begrebet "kunstner"  

 som: "Personer, som  

  

 skaber  

 kunstværker." Vestre Landsret  

 fastslår i dom af 5. marts 1996, at discjockeyers aktivitet, skønt den efter  

 sin karakter vil indebære en vis frihed ved valg af musik m.v., ikke kan  

 anses  

 for at være af kunstnerisk karakter.
 På baggrund af  

 ovennævnte dom fra Vestre Landsret er det SKATs vurdering, at den aktivitet  

 som  

 udøves af spørger ikke kan anses for at være af kunstnerisk virksomhed og at  

 spørger ikke kan betegnes som kunstner i begrebets traditionelle forstand.
 Erhvervsmæssig  

 virksomhed:
 Hverken  

 aktieselskabsloven eller anpartsselskabsloven indeholder en egentlig  

 definition  

 af aktie-/anpartsselskaber, men beskriver derimod de væsentlige elementer i  

 selskabet på en sådan måde, at aktie-/ anpartsselskaber begrebsmæssigt er  

 erhvervsdrivende.
 En grundlæggende  

 betingelse for at en aktivitet kan drives i selskabsform må således være, at  

 den pågældende aktivitet kan karakteriseres som erhvervsmæssig.
 Er en person  

 således ikke selvstændig erhvervsdrivende, men derimod lønmodtager, er  

 selskabsbeskatning af indkomsten således ikke mulig, selvom indkomsten  

 eventuelt overføres til et selskab, jf. herfor også Ole Bjørn, SR-Skat 1998  

 208.
 I Højesteretsdom  

 af 16. august 1998 (TfS 1998 485) blev det fastslået at en operasanger kunne  

 udøve  

  

 selvstændig erhvervsvirksomhed  

  

 (i  

 form af koncertvirksomhed), som kunstner gennem et anpartsselskab.
I dommen anføres  

 således: "Det forhold, at selskabets virksomhed i det væsentlige vil  

 bestå  

 i udbud af kunstneriske aktiviteter, som kun kan opfyldes af operasangeren  

 selv, adskiller ikke virksomheden afgørende  

  

 fra  

 anden erhvervsudøvelse  

  

 , som i de senere år også i skattemæssig henseende er  

 anerkendt udøvet i selskabsform." Højesteretsdom  

 af 16. august 1998 (TfS 1998 485) angår således en vurdering af, hvorvidt en  

 allerede eksisterende erhvervsmæssig virksomhed/ aktivitet kunne drives i  

 selskabsform, uagtet at aktiviteten efter sin karakter udelukkende kunne  

 udøves  

 af skatteyderen personligt og ikke af nogen anden.
 Højesteretsdom  

 af 16. august 1998 har den betydning at såvel kunstnere som sportsfolk m.v.,  

 der er  

  

 selvstændigt erhvervsdrivende  

  

 ,  

 også kan anvende selskabsformen.
 Såvel spørgers  

 kommune, skatteankenævnet for XY Kommuner som Landsskatteretten har  

 fastslået,  

 at det vederlag som spørger modtager fra diverse spillesteder/ diskoteker  

 ikke  

 kan anses for indtægt ved erhvervsmæssig virksomhed, men derimod er løn, idet  

 spørger på baggrund af definitionen i cirk. nr. 129 af 4/7-1994 må anses for  

 at  

 være lønmodtager.
 Da den  

 aktivitet, som udøves af spørger ikke kan anses for at være erhvervsmæssig og  

 spørger ikke kan anses for selvstændigt erhvervsdrivende, er det SKATs  

 vurdering,  

 at det ikke er muligt at aktiviteten som discjockey kan drives i  

 selskabsform.
 SKAT indstiller  

 derfor at det stillede spørgsmål besvares med et nej.
Skatterådets  

 afgørelse og begrundelse Skatterådet  

  

 har tiltrådt  

 SKAT's indstilling og begrundelse.
