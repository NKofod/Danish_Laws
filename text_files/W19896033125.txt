 Civilretsdirektoratet imødekom efter omstændighederne en ansøgning om  

 tilladelse til at føre mormors efternavn.
Der forelå i sagen dåbsattest for ansøgerens mor, og i forældrerubrikken  

 var angivet ansøgerens mormor.
Endvidere forelå dødsattest for mormoderen.  

 Der manglede imidlertid en dåbsattest eller fødselsattest for mormoderen og  

 således var dokumentationsgrundlaget mangelfuldt.
 Civilretsdirektoratet fandt dog bl.a. under hensyn til, at det ønskede  

 efternavn ikke var forbeholdt, og at der var vanskeligheder forbundet med at  

 skaffe nævnte udenlandske dokumenter (idet ansøgerens oldemor var fra Polen),  

 at ansøgningen efter omstændighederne kunne imødekommes i medfør af  

 navnelovens § 8, nr. 1.
