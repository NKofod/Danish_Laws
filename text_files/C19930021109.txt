 1. I SD-cirkulære 1988-17 og TS-cirkulære 1990-7 blev  

 der angivet en vejledende beregningsregel, som kunne anvendes ved bedømmelse  

 af om overdragelse af goodwill var sket til handelsværdien.
2. Den vejledende beregningsregel blev udarbejdet  

 under forudsætning af, at goodwill var skattefri for sælger og ikke kunne  

 afskrives af køber.
Ligningsrådet har som følge af lov nr. 428 af 25. juni  

 1993 besluttet, at de pågældende cirkulrærer ophæves med virkning for  

 skattepligtige overdragelser, der finder sted den 1. januar 1994 eller  

 senere.
3. Der er udarbejdet en ny vejledning til bedømmelse  

 af værdien af goodwill, der overdrages mellem parter, som ikke har modstående  

 interesser.
Vejledningen vil blive indarbejdet i Ligningsvejledningen for  

 1993, afsnit E.I. og blive offentliggjort i Told Skat Nyt nr. 24.
 4. For skattepligtige overdragelser, der finder sted  

 fra den 19. maj 1993 til 31. december 1993 kan den nye vejledning finde  

 anvendelse ved en bedømmelse af, om overdragelsesprisen afviger fra en  

 handelsværdi mellem parter, der ikke har modstående interesser, i et så  

 væsentligt omfang, at der bør ske en korrektion herfor, jf. pkt. 4 i  

 SD-cirkulære 1988-17.
 Reduktionen af den kapitaliserede goodwill bør i disse tilfælde ske med  

 30%.
 Dette cirkulære bortfalder pr. 31. december 1996.
