Skrivelse om, hvorvidt et medlem af en kommunalbestyrelse, der er idømt en straf for forsøg på overtrædelse af straffelovens § 114 b, nr. 2, er valgbar (Valgbarhedsnævnets skrivelse af 28. marts 2014 til en kommunalbestyrelse) Ved brev af 6. februar 2014 har kommunalbestyrelsen i X Kommune i henhold til § 101, stk. 1, i lov om kommunale og regionale valg, indberettet til Valgbarhedsnævnet, at to medlemmer af kommunalbestyrelsen på møde den  gjorde gældende, at kommunalbestyrelsesmedlem N.
N. på grund af straf ikke er valgbar.
N.
N. blev ved Højesteret den  idømt 6 måneders betinget fængsel for forsøg på overtrædelse af straffelovens § 114 b, nr. 2.
Det følger af § 4, stk. 2, i lov om kommunale og regionale valg, at en strafbar handling ikke kan medføre tab af valgbarhed, når der på valgdagen er forløbet 3 år, efter at straffen eller foranstaltningen er udstået, ophævet, eftergivet eller bortfaldet.
Er straffen ubetinget fængsel på over 6 måneder, eller er der idømt forvaring, er fristen dog 5 år.
Ved betingede domme og bødestraffe regnes fristen fra datoen på den endelige dom eller bødens vedtagelse.
 Da der på valgdagen den 19. november 2013 var forløbet mere end 3 år, efter at straffen i ovennævnte sag var bortfaldet, idet fristen for de 3 år regnes fra datoen på den endelige dom, dvs. fra den , jf. § 4, stk. 2, 3. pkt., i lov om kommunale og regionale valg, kan den begåede handling ikke medføre tab af valgbarhed, jf. lovens § 4, stk. 2, 1. pkt.
 Den pågældende må derfor anses for valgbar.
