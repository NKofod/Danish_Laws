 Landsskatteretskendelse vedr. moms af rådgivningsudgifter.  

 Overdragelse af fast ejendom.
 Klagen skyldes, at told- og skatteregionen ikke har godkendt  

 fradrag for moms af rådgivningsudgifter i forbindelse med salg af fast  

 ejendom.
Landsskatterettens afgørelse Landsskatteretten stadfæster told- og skatteregionens  

 afgørelse.
Sagens oplysninger A ApS (herefter selskabet) har været frivilligt  

 momsregistreret i henhold til momslovens § 51 for udlejning af en ejendom.
Selskabet solgte i 1999 ejendommen til en ejendomsmægler,  

 der efterfølgende har drevet ejendomsmæglervirksomhed fra ejendommen.  

 Selskabet  

 afholdt i forbindelse med salget af den faste ejendom udgifter til  

 ejendomsmægler.
Momsen af disse udgifter udgjorde 40.937,50 kr.
 Selskabet har foretaget fradrag for momsen af  

 ejendomsmæglerudgifterne.
Selskabets repræsentant har oplyst, at køber under  

 salgsdrøftelserne med selskabet oplyste, at det var hensigten at fortsætte  

 udlejningsvirksomheden efter købet af ejendommen.
Forskellige omstændigheder  

 gjorde imidlertid, at køberen efterfølgende disponerede anderledes.
Regionens afgørelse Regionen har ikke godkendt det af selskabet foretagne  

 fradrag på 40.937,50 kr. for moms af udgifter til ejendomsmægler afholdt i  

 forbindelse med salget af den faste ejendom.
 Ejendommen er ikke anset for overdraget som led i en  

 virksomhedsoverdragelse, idet køberen ikke forsætter den momsregistrerede  

 drift  

 af udlejningsejendommen efter momslovens § 51. Salget er anset for et  

 momsfritaget salg af fast ejendom efter momslovens § 13, stk. 1,  

 nr. 9, og betingelserne i cirkulære nr.  

 2001-34 er ikke anset for opfyldt.
Klagerens påstand og argumenter Klagerens repræsentant har fremsat påstand om godkendelse af  

 fradraget på 40.937,50 kr. vedrørende moms af udgifter til ejendomsmægler  

 afholdt i forbindelse med salg af fast ejendom.
 Til støtte for påstanden har repræsentanten principalt gjort  

 gældende, at udgifterne er afholdt i forbindelse med en momsfri overdragelse  

 af  

 en virksomhed, jf. momslovens § 8, stk. 1.
 Momslovens § 8, stk. 1, har hjemmel i 6. momsdirektiv, art.  

 5, stk. 8, der bestemmer, at medlemslandene kan anlægge den betragtning, at  

 der  

 ved hel eller delvis overdragelse af en samlet formuemasse, ikke sker nogen  

 levering af godet, når modtageren træder i overdragerens sted (succession).
Der er ikke tvivl om, at selskabet ophørte med driften af  

 den overdragede økonomiske enhed.
Hvis hensigten med købet var at anvende  

 ejendommen til fuldt momspligtige formål, må det være underordnet under  

 hvilken  

 form eller branche virksomheden drives.
Det kan ikke stilles som betingelse,  

 at  

 køberen skal fortsætte med at drive udlejningsaktiviteter fra ejendommen.  

 Hvis  

 køber vurderer, at der er bedre økonomi i at drive ejendomsmæglervirksomhed  

 fra  

 ejendommen, frasiger man sig ikke af den grund muligheden for at anvende  

 overdragelsesreglerne i momslovens § 8, stk. 1.
 Repræsentanten har subsidiært gjort gældende, at der er  

 momsfradragsret, selv om salget ikke anses for et salg som led i en  

 virksomhedsoverdragelse.
Det er til støtte herfor anført, at det af EF-Domstolens  

 domme i Abbey National (sag C-408/98) og Cibo Participations (sag C-16/00)  

 kan  

 udledes, at der er fradragsret for moms af rådgivningsydelser i forbindelse  

 med  

 salg af fast ejendom, hvad enten ejendommen har været frivilligt  

 momsregistreret, eller den har været anvendt som domicilejendom for en  

 momspligtig virksomhed.
Det er således uden betydning, om salget sker efter  

 fritagelsesbestemmelsen i momslovens § 8, stk. 1, eller om salget er fritaget  

 efter § 13.
 Den omstændighed, at ejendommen har været benyttet i en fuld  

 momspligtig virksomhed må betyde, at der er fradragsret for momsen af  

 rådgivningsudgifterne, selv om udgiften vedrører en fritaget transaktion,  

 idet  

 udgifterne har en direkte og umiddelbar tilknytning til virksomhedens samlede  

 økonomiske virksomhed.
Udformningen af momslovens § 37, stk. 1, bør ikke være til  

 hinder for den nævnte konklusion, idet bestemmelsen er en implementering af  

 6.  

 momsdirektivs artikel 17, stk. 2, der ikke har en lignende henvisning til  

 artikel 13. 6. momsdirektivs artikel 17, stk. 2, fastslår således alene, at  

 der  

 er fradragsret, i det omfang goder og tjenesteydelser anvendes i  

 forbindelse  

 med den afgiftspligtiges transaktion.
Momslovens § 37 bør således  

 fortolkes i  

 overensstemmelse hermed og forstås på den måde, at en direkte og umiddelbar  

 forbindelse til en momsfritaget indtægt ikke udelukker, at omkostningen  

 samtidig  

 udgør en fradragsberettiget generalomkostning for virksomheden.
 Betingelsen fra Told- og Skattestyrelsen, jf. cirkulære TSS  

 2001-34, om, at der skal foreligge en virksomhedsoverdragelse for, at man er  

 berettiget til fradrag for rådgivningsudgifter, beror på en overfortolkning.  

 Der bør således være momsfradragsret ved det rene salg af en ejendom anvendt  

 i  

 en fuldt momspligtig virksomhed.
Der er endelig henvist til, at Sverige anerkender  

 momsfradragsret for ejendomsmæglersalærer afholdt i forbindelse med salg af  

 fast ejendom, der har været anvendt til momspligtig virksomhed.
Udgiften  

 anses  

 for en generalomkostning i den momspligtige virksomhed, hvori ejendommen har  

 indgået.
Fradraget anerkendes, uanset om salget af ejendommen sker i  

 forbindelse med overdragelse eller afvikling af virksomheden eller ikke.
Landsskatterettens bemærkninger og begrundelse Artikel 5, stk. 8, i 6. momsdirektiv har følgende ordlyd:
Medlemsstaterne kan anlægge den betragtning, at der, ved  

 hel eller delvis overdragelse af en samlet formuemasse, mod eller uden  

 vederlag, eller i form af indskud i et selskab, ikke er sket nogen levering  

 af  

 goder, og at modtageren træder i overdragerens sted. Det er i momslovens § 8 stk. 1, 3. pkt. bestemt:
Til levering mod vederlag kan dog ikke henregnes  

 overdragelse af aktiver som led i en overdragelse af virksomheden eller af  

 den  

 del af denne, når den nye indehaver driver registreret virksomhed Efter momslovens § 13, stk. 1, nr. 9, er levering af fast  

 ejendom fritaget for afgift.
 Artikel 17, stk. 2, i 6. momsdirektiv er sålydende:
 I det omfang goder og tjenesteydelser anvendes i  

 forbindelse med den afgiftspligtige persons transaktioner, er han berettiget  

 til i den afgift, der påhviler ham, at fradrage følgende beløb:
den merværdiafgift, som skyldes eller er erlagt for  

 goder, der er eller vil blive leveret ham, og for tjenesteydelser, der er  

 eller  

 vil blive udført for ham af en anden momspligtig person Af momslovens § 37, stk. 1, følger:
 Registrerede virksomheder kan ved opgørelsen af  

 afgiftstilsvaret som indgående afgift, jf. § 56, stk. 3, fradrage afgiften  

 efter denne lov for virksomhedens indkøb m.v. af varer og ydelser, der  

 udelukkende anvendes til brug for virksomhedens leverancer, som ikke er  

 fritaget for afgift efter § 13, herunder leverancer udført i udlandet, jf.  

 dog  

 stk. 5 Af EF-Domstolens dom i Zita Modes Sárl (sag C-497/01),  

 præmis 46, fremgår bl.a.:
( ) at sjette momsdirektivs artikel 5, stk. 8, skal  

 fortolkes således, at når en medlemsstat gør brug af muligheden i denne  

 bestemmelses første punktum for at anlægge den betragtning, at der i  

 merværdiafgiftsmæssig henseende ikke er sket en levering af goder ved  

 overdragelse af en samlet formuemasse, finder denne regel om, at der ikke  

 foreligger en levering, anvendelse - med forbehold for en eventuelt brug af  

 muligheden for at begrænse anvendelsen af denne regel på de betingelser, der  

 fremgår af stk. 8, andet punktum - på enhver overdragelse af en forretning  

 eller en selvstændig del af en virksomhed, som omfatter materielle aktiver og  

 eventuelt immaterielle aktiver, som tilsammen udgør en virksomhed eller en  

 del  

 af en virksomhed, der kan fortsætte med at drive en selvstændig økonomisk  

 virksomhed.
Modtageren i forbindelse med overdragelsen skal dog have til  

 hensigt at drive forretningen eller en del af den virksomhed, som således er  

 overdraget, og ikke blot have til hensigt øjeblikkeligt at likvidere den  

 pågældende virksomhed eller at sælge lagerbeholdningen. Selskabets overdragelse af ejendommen kan ikke anses for at  

 være sket som led i overdragelse af en virksomhed eller en del af denne efter  

 momslovens § 8, stk. 1, 3. pkt.
Omkostningerne forbundet med salget er derfor  

 ikke omfattet af cirkulære nr. 2001-34 om fradrag i momsgrundlaget for  

 omkostninger til salg af fast ejendom, som er sket som led i en  

 virksomhedsoverdragelse.
 Der er ved afgørelsen heraf henset til, at selskabet kun  

 overdrager ejendommen og ikke en udlejningsvirksomhed inkl. lejemål m.m.  

 Erhverver fortsætter endvidere ikke med at drive udlejningsvirksomhed fra  

 ejendommen, men anvender ejendommen i forbindelse med  

 ejendomsmæglervirksomhed,  

 jf. præmis 46 i EF-Domstolens dom C-497/01 i (Zita Modes Sárl).
 Selskabet må derfor anses for at have foretaget levering af  

 fast ejendom, der er momsfritaget efter momslovens § 13, stk. 1, nr. 9.
Efter art. 17, stk. 2, i 6. momsdirektiv er der fradrag for  

 momsen af varer og ydelser anvendt i forbindelse med den afgiftspligtige  

 persons afgiftspligtig transaktioner.
Der er mulighed for at fritage visse  

 transaktioner.
En fritaget transaktion er fortsat en transaktion, som blot  

 ved  

 en særlig bestemmelse er fritaget for moms.
Tilsvarende er der i momslovens §  

 37 fradrag for indkøb af varer og ydelser, der udelukkende anvendes til brug  

 for virksomhedens leverancer, som ikke er fritaget efter § 13. Levering af  

 fast  

 ejendom udgør en momsfritaget transaktion, jf. momslovens § 13, stk. 1, nr.  

 9.
Det bemærkes, at præmisserne i EF-Domstolens dom Abbey  

 National  

 (sag C-408/98) ikke kan  

 fortolkes således, at der kan anerkendes momsfradrag for udgifter, der har en  

 direkte tilknytning til en momsfritaget transaktion, idet Abbey  

 National-dommen  

 alene omhandler en situation, hvor der er tale om virksomhedsoverdragelse.
I  

 virksomhedsoverdragelsessituationen efter momslovens § 8 er der ikke sket  

 levering af goder, og der er således ikke tale om en transaktion, hverken  

 afgiftspligtig eller fritaget for afgift.
 Selskabet kan således ikke anses for berettiget til fradrag  

 for moms af de omhandlede udgifter til ejendomsmæglersalær m.v., idet der er  

 tale om udgifter med direkte og umiddelbar tilknytning til en momsfritaget  

 transaktion, jf. momslovens § 37 og momslovens § 13, stk. 1, nr. 9.
