Etablering  

 af sikkerhedsorganisation  mindre end 10 ansatte Arbejdsmiljøklagenævnet har på møde den 27. marts 2007  

 behandlet xx´s klage over påbud om etablering af sikkerhedsorganisation.
Nævnet traf følgende A F G Ø R E L S E Arbejdsmiljøklagenævnet er ikke enig med  

 Arbejdstilsynet i, at xx skal oprette en sikkerhedsorganisation.
 Arbejdsmiljøklagenævnet ophæver således  

 Arbejdstilsynets afgørelse af 4. januar 2005.
BEGRUNDELSE Det fremgår af loven, at der skal oprettes  

 sikkerhedsorganisation, hvis virksomheden har mindst 10 ansatte.
Alle ansatte, undtagen virksomhedsledere og personer,  

 som betragtes som arbejdsledere, regnes med.
Ansatte ved kontor,  

 administration  

 og butiksarbejde skal dog kun medregnes, hvis disse er beskæftiget mindst 10  

 timer pr. uge.
 Det er udgangspunktet at alle ansatte, dvs. også  

 deltidsansatte efter reglerne skal medregnes ved opgørelsen af antallet af  

 ansatte.
 Arbejdsmiljøklagenævnet har ved afgørelsen lagt til  

 grund, at:
  

 	  

 kokken er ansat på  

 fuld tid, mens de øvrige bliver hyret fra gang til gang i forbindelse med  

 større arrangementer i form af bryllupper, konfirmationer m.v., og   

 	  

 xx Kro ikke kan  

 disponere over de tilknyttede personers arbejdskraft, men er afhængig af, at  

 der hver gang indgås en aftale enten på virksomhedens eller de tilknyttede  

 personers initiativ.
 På dette grundlag finder Arbejdsmiljøklagenævnet, at  

 der ikke er tale om over 10 ansatte i virksomheden.
 Arbejdsmiljøklagenævnet har i denne forbindelse lagt  

 vægt på, at der med undtagelse af kokken er tale om enkeltstående af hinanden  

 i  

 princippet uafhængige arbejdsforhold, hvorom der indgås aftale ved hver  

 enkelt  

 beskæftigelse og hvor de tilknyttede personer kan takke nej til tilbud om  

 arbejde, hvorfor de ikke kan siges at være ansatte.
 Arbejdsmiljøklagenævnet finder derfor ikke, at  

 virksomheden er omfattet af reglerne om pligt til at oprette en  

 sikkerhedsorganisation.
 Arbejdsmiljøklagenævnet henviser til:
   

 	  

 Lov om arbejdsmiljø,  

 jf. lovbekendtgørelse nr. 784 af 11. oktober 1999 med de ændringer der følger  

 af lov nr. 437 af 10. juni 2002, § 5, § 6, stk. 1, samt  

 § 77,  

 stk. 1.
   

 	  

 Bekendtgørelse nr.  

 575 af 21. juni 2001 om virksomhedernes sikkerheds- og sundhedsarbejde som er  

 ændret ved bekendtgørelse nr. 491 af 20. juni 2002 om ændring af  

 bekendtgørelse  

 om virksomhedernes sikkerheds- og sundhedsarbejde § 2 og § 4.
På klagenævnets vegne xxx Kopi til xxx De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller  

 sagen på følgende måde:
  Arbejdstilsynet har besøgt virksomheden xxx den 16.  

 november 2004.
 Ved besøget talte Arbejdstilsynet med ejer  ...  

 Arbejdstilsynet var repræsenteret ved tilsynsførende  ..
Under besøget blev det oplyst, at virksomheden ikke har  

 etableret en sikkerhedsorganisation (SIO), idet der ikke blandt de ansatte  

 var  

 valgt en sikkerhedsrepræsentant.
Det blev endvidere oplyst, at virksomheden  

 beskæftiger 15- 20 personer, og heraf er der over 9, der ikke har  

 arbejdsledende funktioner.
 Sekretariatet rettede i brev af 16. november 2005  

 spørgsmål til Arbejdstilsynet om man kunne anse de 15-20 personer som  

 egentlige  

 ansatte, eller om de ansatte skulle betragtes som forskellige personer, der  

 blev ansat hver gang, der var noget at lave på virksomheden.
Ved brev af 12. januar 2006 svarede Arbejdstilsynet,  

 dels noget om hvorledes arbejdet på virksomheden var organiseret, dels  

 henvistes til en del analoge forhold.
Arbejdstilsynet oplyste supplerende, at  

 den samlede vurdering var, at virksomhedens oplysninger peger i retning af,  

 at  

 der var tale om forskellige personer, der blev ansat hver gang, der var noget  

 at lave på virksomheden.
Arbejdstilsynet ønskede dog på trods af dette, at  

 opretholde afgørelsen af 4. januar 2005, dels på grund af branchens  

 arbejdsmiljøproblemer og dels fordi et så stort antal af forskellige ansatte  

 gjorde behovet for et sikkerheds- og sundhedsarbejde på virksomheden  

 større. 2. Arbejdstilsynets  

 afgørelse Arbejdstilsynet traf den 4.  

 januar 2005 følgende afgørelse:
Tilsynsrapport  

 med påbud Virksomheden har haft  

 lejlighed til at komme med bemærkninger til udkast til tilsynsrapport med  

 påbud  

 af 30. september 2004 udstedt på baggrund af tilsynsbesøg hos xx den 16.  

 november 2004.
 Der er tale om følgende:
  

 	  

 Påbud om arbejdspladsvurdering Arbejdsmiljøproblem  

  

 nr.
Efterkommelsesfrist  

  

 1. marts 2005 Tilbagemeldingsfrist  

  

 8. marts 2005   

 	  

 Påbud om sikkerhedsorganisation Arbejdsmiljøproblem  

  

 nr.
Efterkommelsesfrist  

  

 1. februar 2005 Tilbagemeldingsfrist  

  

 8. februar 2005   

 	  

 Påbud om bedriftssundhedstjeneste Arbejdsmiljøproblem  

  

 nr.
Efterkommelsesfrist  

  

 1. februar 2005 Tilbagemeldingsfrist  

  

 8. februar 2005 Arbejdstilsynet har modtaget bemærkninger fra  

 virksomheden.
 Arbejdstilsynet har i dag truffet afgørelse.  

 Afgørelsens indhold fremgår af det udkast til tilsynsrapport med påbud, som  

 var  

 vedlagt Arbejdstilsynets brev af 30. september 2004.
 Virksomheden har nu pligt til at opfylde ovennævnte  

 påbud senest på de tidspunkter, som er angivet i påbudenes  

 efterkommelsesfrister.
Arbejdstilsynet skal  

  

 inden udløbet af påbudenes tilbagemeldingsfrister, som er nævnt ovenfor  

  

 ,  

 have besked om, hvad virksomheden har gjort for at efterkomme påbudene. 3. Klagen til  

 Arbejdsmiljøklagenævnet Virksomhedens ejer har ved brev af 2. februar 2005  

 fremsendt følgende klage.
 Vedr. xx vedr. klage over tre påbud.
 Arbejdstilsynet er efter besøg på virksomheden den  

 16.11.2004 fremkommet med en tilsynsrapport og:
 1. Vejledninger nr.
2. Udkast til påbud om   

 	  

 Arbejdspladsvurdering  

 - nr.
   

 	  

 Sikkerhedsorganisation  

 - nr.
   

 	  

 Bedriftssundhedstjeneste  

 - nr.
 Vi tager hermed de fremsendte vejledninger og  

 tilsynsrapporten til efterretning, men påklager de tre fremsatte påbud som  

 uberettigede og irrelevante.
 Kort om  

 virksomheden:
 xx drives som en traditionel  

 dansk kro, hvor omsætningen er delt mellem a la carte, selskaber og mad ud af  

 huset.
Åbningstiden er 17.00  22.00 alle dage undtagen  

 mandag.
Herudover afvikles der selskaber og arrangementer mv. efter aftale,  

 men  

 stort set alt arbejde foregår efter kl. 17.00 og i weekender.
 Alle ansatte, enten der er tale om serveringspersonale,  

 medhjælp til opvask og afrydning eller medhjælp i køkkenet, arbejder kun på  

 kroen i deres fritid.
Den samlede lønudbetaling var i 2003 kr. 394.078  

 fordelt på 20 ansatte, gennemsnitslønnen kr. 19.704/år.
Højeste  

 lønudbetaling,  

 kr. 70.355 til en enkelt ansat til a la carte - og selskabsservering.
I gennemsnit arbejder de ansatte ca. 100 - 120  

 timer/år.
Ved større arrangementer kan der være tale om at 6-7 personer er på  

 arbejde samtidig i en periode på 3-4 timer, det sker maksimalt 20 gange om  

 året  

 og aldrig med de samme 6-7 personer i de enkelte arrangementer.
 Det produktive arbejde med rengøring, indkøb,  

 tilrettelæggelse og madlavning udføres næsten udelukkende af undertegnede  ..  

 og min ægtefælle  ., som er fuldtidsbeskæftiget medhjælpende ægtefælle.
 Begrundet i ovenstående har vi ikke bemærkninger til de  

 udstedte vejledninger, som udelukkende berører indehaverne eller ansatte, som  

 arbejder direkte under indehavernes tilsyn.
 Vi anser vejledningerne som selvfølgelige og  

 rationelle, og de vil derfor blive fulgt.
 Om de udstedte påbud, vil vi anføre:
 1. Påbud om arbejdspladsvurdering - nr.
 Da alle arbejdsfunktioner, som  

 vedrører arbejdspladsens miljøforhold udføres at indehaverne, anser vi det  

 for  

 irrelevant at gennemføre en arbejdspladsvurdering.
 Arbejdsmiljøproblemerne er beskrevet i ovenfor nævnte  

 vejledning, som vi vil drage omsorg for - gennem opslag - kommer til alle  

 ansattes kundskab.
 2. Påbud om sikkerhedsorganisation (SIO) - nr.
 Da der aldrig er over 10 ansatte på arbejde samtidig,  

 og da alle ledelsesfunktioner forestås af indehaverne er det ikke vores  

 opfattelse, at xx Kro kan være omfattet af Arbejdsministeriets  

 bekendtgørelser  

 om virksomhedernes sikkerheds- og sundhedsarbejde.
 3. Påbud om bedriftssundhedstjeneste (BST) - nr.
 Idet vi henviser til Arbejdstilsynets bekendtgørelse  

 nr. 556 af 17. juni 2004 om ophør af virksomhedens pligt til at oprette  

 bedriftssundhedstjeneste (BST) vil vi anmode om, at Arbejdstilsynets besøg  

 den  

 16.11.2004 kan vurderes som et screeningsbesøg, hvorefter pligten til at  

 oprette bedriftssundhedstjeneste i.h.t. nævnte bekendtgørelse ophører.
Der vil i medfør at ovenstående klage ikke uden  

 yderligere begrundelse fra Arbejdstilsynet blive afgivet tilbagemelding på de  

 tre påbud. 4. Arbejdstilsynets  

 udtalelse Arbejdstilsynet fremsendte ved  

 brev af 18. marts 2005 følgende udtalelse i sagen:
Udtalelse i klage  

 over påbud om sikkerhedsorganisation (arbejdsmiljøproblem nr.) 1. Arbejdstilsynet har modtaget vedlagte klage xx over  

 Arbejdstilsynets afgørelse af 4. januar 2005 om påbud om  

 sikkerhedsorganisation  

 (arbejdsmiljøproblem nr.).
Sagens indhold Arbejdstilsynet har besøgt xxx  

 den 16. november 2004.
 Ved besøget talte Arbejdstilsynet med ejer   .  

 Arbejdstilsynet var repræsenteret ved tilsynsførende  ..
Under besøget blev det oplyst, at virksomheden ikke har  

 etableret en sikkerhedsorganisation (SIO), idet der ikke blandt de ansatte  

 var  

 valgt en sikkerhedsrepræsentant.
Det blev endvidere oplyst, at virksomheden  

 beskæftiger ca. 20 personer, og heraf er der over 9, der ikke har  

 arbejdsledende funktioner.
 Den 29. november 2004 fremsendte Arbejdstilsynet udkast  

 til påbud om sikkerhedsorganisation (SIO) til høring hos xx Kro.
 Arbejdstilsynets endelige afgørelse fremgår af brev af  

 den 4. januar 2005. Virksomheden påbydes at etablere en  

 sikkerhedsorganisation.
 Arbejdstilsynet modtog brev fra xx Kro den 2. februar  

 2005, hvoraf det fremgår, at virksomheden ønsker at påklage påbudet.
 Den 8. februar 2005 fremsendte Arbejdstilsynet en  

 kvitteringsskrivelse på modtagelsen af klagen.
Klagens indhold I brev af 2. februar 2005  

 klager XX Kro I/S over Arbejdstilsynets påbud af 4. januar 2005 om etablering  

 af en sikkerhedsorganisation.
Klager indleder med at oplyse følgende om  

 virksomheden:
   

 	  

 XX drives som en  

 traditionel dansk kro, hvor omsætningen er delt mellem a la carte, selskaber  

 og  

 mad ud af huset.
  

 	  

 Åbningstiden er I  

 7.00 til 22.00 alle dage undtaget mandag.
Herudover afvikles der selskaber og  

 arrangementer mv. efter aftale, men stort set alt arbejde foregår efter kl.  

 17.00 og i weekender.
   

 	  

 Alle ansatte, enten  

 der er tale om serveringspersonale, medhjælp til opvask og afrydning eller  

 medhjælp i køkkenet, arbejder kun på kroen i deres fritid.
  

 	  

 Den samlede  

 lønudbetaling var i 2003 kr. 394.078 fordelt på 20 ansatte, gennemsnitsløn  

 kr.  

 19.704/år.
Højeste lønudbetaling kr. 70.355 til en enkelt ansat til a la  

 carte  

 - og selskabsservering.
  

 	  

 I gennemsnit  

 arbejder de ansatte ca. 100 - 120 timer/år.
Ved større arrangementer kan der  

 være tale om at 6-7 personer er på arbejde samtidig i en periode på 3-4  

 timer,  

 det sker maksimalt 20 gange om året og aldrig med de samme 6-7 personer i de  

 enkelte arrangementer.
   

 	  

 Det produktive  

 arbejde med rengøring, indkøb, tilrettelæggelse og madlavning udføres næsten  

 udelukkende af kromand   og ægtefælle som er fuldtidsbeskæftiget medhjælpende  

 ægtefælle.
   

 	  

 Virksomheden har  

 ikke bemærkninger til de af Arbejdstilsynet udstedte vejledninger.
 Xx ved kromand  . og ejer . anfører i klagen vedrørende  

 sikkerhedsorganisationen, at da der aldrig er over 10 ansatte på arbejde  

 samtidig, og da alle ledelsesfunktioner forestås af indehaverne, er det ikke  

 virksomhedens opfattelse, at xx Kro kan være omfattet af bekendtgørelsen om  

 virksomhedernes  

 sikkerheds- og sundhedsarbejde.
Arbejdstilsynets  

 vurdering Det er Arbejdstilsynets  

 vurdering, at xx Kro I/S skal påbydes at etablere en sikkerhedsorganisation.
 Regler og praksis:
Af Beskæftigelsesministeriets  

 lov om arbejdsmiljø nr. 425 af 9. juni 2004 § 6, stk. 1 fremgår, at  

 i  

 virksomheder med 10 ansatte eller derover skal virksomhedens arbejde for  

 sikkerhed og sundhed organiseres.
Dette fremgår ligeledes af  

 Arbejdsministeriets bekendtgørelse nr. 575 af 21. juni 2001 om virksomhedens  

 sikkerheds- og sundhedsarbejde, som ændret ved bekendtgørelse nr. 491 af 20.  

 juni 2002 § 2, stk. 1.
 Arbejdsministeriets bekendtgørelse nr. 575 af 21. juni  

 2001 om virksomhedens sikkerheds- og sundhedsarbejde, som ændret ved  

 bekendtgørelse nr. 491 af 20. juni 2002 § 2, stk. 2 definerer, at  

 alle ansatte, der ikke er virksomhedsledere eller arbejdsledere medregnes jf.  

 stk. 1.
 Ifølge samme bekendtgørelse § 4 fremgår det, at  

 ved kontorarbejde eller andet administrativt arbejde og ved arbejde i  

 butikker,  

 herunder supermarkeder, stormagasiner og lignende, medregnes efter § 2  

 kun  

 ansatte, der er beskæftiget 10 timer eller derover ugentligt.
Praksis fremgår af At-anvisning nr. 6.1.0.4. Heraf  

 fremgår, hvem der medregnes ved opgørelsen af antallet af ansatte.
Punkt  

 1.2.3.4 nævner, at alle deltidsansatte medregnes ved afgørelse af, om en  

 virksomhed er pligtig til at oprette sikkerhedsorganisation.
 Arbejdstilsynets vurdering og indstilling:
 Det er derfor Arbejdstilsynets  

 vurdering, at virksomheden skal påbydes at etablere sikkerhedsorganisation.
 Klager finder ikke, at virksomheden er omfattet af  

 reglerne om sikkerhedsorganisation, da der aldrig er over 10 ansatte på  

 arbejde  

 samtidig, og da alle ledelsesfunktioner forestås af indehaverne.
 Hertil skal Arbejdstilsynet anføre, at der ved  

 opgørelse af antallet af ansatte ikke skelnes mellem, hvorvidt de ansatte er  

 på  

 arbejde samtidigt eller ej, da det er antallet af ansatte, der er afgørende.
 Virksomheden har oplyst, at der er ca. 20 ansatte, at  

 over 9 af disse ikke har arbejdsledende funktioner, samt at alle  

 ledelsesfunktioner forestås af indehaverne, hvilket betyder, at der er 10  

 ansatte eller derover, der skal tælles med ved opgørelsen af antallet af  

 ansatte.
 Som nævnt ovenfor er der ved kontorer, andre  

 administrative virksomheder og butikker mulighed for kun at medregne ansatte,  

 der er beskæftiget 10 timer eller derover ugentligt, men xx Kro I/S er ikke  

 omfattet af denne regel.
Samlet er det derfor Arbejdstilsynets vurdering, at  

 afgørelsen bør fastholdes, således at virksomheden pålægges at etablere en  

 sikkerhedsorganisation i overensstemmelse med reglerne herom. 5. Nyt efter  

 klagen Ved brev af 16.  

 november 2005 rettede sekretariatet for Arbejdsmiljøklagenævnet henvendelse  

 til  

 Arbejdstilsynet med følgende forespørgsel:
 SPØRGSMÅL I FORBINDELSE MED SAGEN:
I forbindelse med sagen ønsker  

 Arbejdsmiljøklagenævnet vurderet hvorvidt der er tale om en egentlig  

 ansættelse  

 af ca. 15 personer, eller om de ansatte mere skulle betragtes som forskellige  

 personer, der blev ansat hver gang, der var noget at lave på  

 virksomheden. Arbejdstilsynet  

 svarede ved brev af 12. januar 2006 følgende:
Klage over  

 Arbejdstilsynets påbud om sikkerhedsorganisation  xx Kro I ovennævnte klage fremsendte  

 Arbejdstilsynet en udtalelse den 18. marts 2005.
Ved brev af 16. november 2005 til Arbejdstilsynet har  

 Arbejdsmiljøklagenævnet bedt Arbejdstilsynet om en vurdering af om der er  

 tale  

 om en egentlig ansættelse af ca. 15 personer, eller om de ansatte mere skal  

 betragtes som forskellige personer, der bliver ansat hver gang, der er noget  

 at  

 lave på virksomheden.
Brevet har kort været drøftet telefonisk med fuldmægtig  

  .. Ved brev af 5. december 2005 bad Arbejdstilsynet virksomheden om at svare  

 på om personalet er ansat hele tiden, men blot med begrænset arbejdstid,  

 eller  

 om personalet ansættes fra gang til gang, og ikke er ansat mellem  

 arrangementerne.
Den 3. januar 2006 har virksomheden svaret på  

 henvendelsen.
Kopi vedlægges.
Klagers  

 supplerende oplysninger Det fremgår af svaret at  

 virksomheden råder over 15-20 personer, som har givet tilsagn om,  

 at de i  

 deres fritid vil assistere på kroen efter behov.
Af hensyn til det omfattende  

 indberetningssystem for lønmodtagere er alle registreret i Dataløn.
Virksomheden oplyser videre at der findes en job-bog  

 hvor de kendte arrangementer 4-6 uger frem er opført med det forventede  

 personalebehov.
Her har de tilknyttede personer mulighed for at melde sig  

 frivilligt.
Ca. 14 dage før det enkelte arrangement søges bemandingen  

 fastlagt.  

 Hvis der mangler folk og ved spontane arrangementer, fx begravelser, kommer  

 aftalerne  

 ofte i stand ved telefonisk henvendelse.
Enkelte af personerne er ansat i job  

 med flekstid eller er studerende, så de har mulighed for at påtage sig  

 arbejde  

 i dagtimerne.
Ved afslutningen af et job noteres navn og timetal i en  

 kalender.  

 Ved afslutningen af hver 14-dages lønperiode gøres kalenderen op og lønnen  

 udbetales via Dataløn.
Alle medarbejdere har afleveret bikort eller frikort.
 Endelig oplyser virksomheden at så godt som ingen  

 medarbejdere får udbetalt løn hver 14-dages lønperiode.
Arbejdstilsynets  

 supplerende bemærkninger Det er Arbejdstilsynets  

 samlede vurdering at virksomhedens supplerende oplysninger peger i retning af  

 at der tale om forskellige personer, der bliver ansat hver gang, der er noget  

 at lave på virksomheden.
For denne opfattelse taler at virksomheden ikke  

 umiddelbart kan disponere over de pågældendes arbejdskraft, men er afhængig  

 af  

 at der fra gang til gang indgås en aftale, enten på den ansattes  

 eller  

 virksomhedens initiativ.
For taler også at det for de pågældende er bijob, at  

 der anvendes bi- eller frikort, og at der normalt vil være et antal 14-dages  

 perioder uden arbejde mellem de 14-dages perioder hvori der har været  

 arbejde.
 Imod taler at de ansatte er registreret med henblik på  

 udbetaling af løn fra Dataløn, og at arbejdstimerne samles op til  

 lønudbetaling  

 for 14-dages perioder.
Arbejdstilsynets øvrige supplerende bemærkninger Arbejdstilsynet har ikke  

 kendskab til at der foreligger nogen afgørelsespraksis på området.
At-anvisning 6.1.0.4 om virksomhedernes sikkerheds- og  

 sundhedsarbejde tager ikke stilling til spørgsmålet om sikkerhedsorganisation  

 ved ansatte der udelukkende ansættes til enkeltstående arbejdsopgaver i  

 almindelige virksomheder.
At-anvisningen er under revision og vil i nær  

 fremtid  

 blive afløst af ny(e) At-vejledning(er). Arbejdstilsynet er bekendt med  

 udkast  

 hertil og det indeholder heller ingen stillingtagen til spørgsmålet.
 Som yderligere fortolkningsbidrag kan Arbejdstilsynet  

 henvise til forskellige regler og praksis:
  

 	  

 Ifølge bekendtgørelsen  

 om virksomhedernes sikkerheds- og sundhedsarbejde § 3 skal sikkerheds-  

 og  

 sundhedsarbejdet organiseres ved arbejde, der helt eller delvist udføres på  

 midlertidige eller skiftende arbejdssteder uden for virksomhedens faste  

 arbejdssted, herunder bygge- og anlægsarbejde, når en arbejdsgiver har 5  

 eller  

 flere beskæftiget på udearbejdsstedet, og arbejdet foregår i en periode af en  

 vis varighed.
Ifølge At-anvisning 6.1.0.4. pkt. 1.2.4.2.l vil det sige mindst  

 14 dage. - En analog anvendelse af denne regel og praksis vil føre til at der  

 ikke skal kræves sikkerhedsorganisation i denne sag.
  

 	  

 I At-anvisningens  

 pkt. 1.2.4.1.3 vejledes om praksis ved sæsonbetonede virksomheder.
Her  

 redegøres  

 for det hensyn at krav om oprettelse af sikkerhedsorganisation og muligheden  

 for uddannelse må ses i sammenhæng.
Det anføres videre at det betyder, at der  

 stilles krav om oprettelse af sikkerhedsorganisation, når  

 beskæftigelsesperioden er af en sådan varighed, at der inden for perioden er  

 rimelig tid til at gennemføre sikkerhedsuddannelse og en rimelig  

 funktionsperiode  

 for sikkerhedsorganisationen.
På den baggrund er det praksis at der stilles  

 krav om oprettelse af sikkerhedsorganisation, når 5 (nu 10) ansatte eller  

 derover samtidig er beskæftiget i virksomheden i 3 måneder eller derover. -  

 En  

 analog anvendelse af denne praksis vil føre til at der ikke skal kræves  

 sikkerhedsorganisation i denne sag.
  

 	  

 Ifølge lov om  

 arbejdsgiverens pligt til at underrette lønmodtageren om vilkårene for  

 ansættelsesforholdet,  

 jf. lovbekendtgørelse nr. 692 af 20. august 2002, § 1 gælder loven for  

 alle lønmodtagere, hvis ansættelsesforhold har en varighed på mere end 1  

 måned,  

 og hvis gennemsnitlige ugentlige arbejdstid overstiger 8 timer, og ifølge  

 § 2,  

 stk. 1 indtræder oplysningspligten, når lønmodtageren inden for de  

 seneste  

 4 uger har haft en gennemsnitlig ugentlig arbejdstid, der overstiger 8 timer.  

 -  

 Klageren oplyser i den oprindelige klage at den gennemsnitlige arbejdstid for  

 de ansatte er 100-120 timer pr. år.
Det svarer til gennemsnitlig ugentlig  

 arbejdstid på 2-2,5 timer.
Efter en samlet vurdering ønsker Arbejdstilsynet at  

 fastholde afgørelsen.
Arbejdstilsynet begrunder dette med at der er tale om  

 en  

 branche med væsentlige arbejdsmiljøproblemer og belastninger.
Dette i  

 kombination med at der er mange forskellige ansatte - op til 20 - gør at der  

 vurderes at være et større behov for at sikkerheds- og sundhedsarbejdet  

 organiseres i en sikkerhedsorganisation. xx Kro I/S har den  

 9. januar 2007 på telefonisk forespørgsel fra sekretariatet for  

 Arbejdsmiljøklagenævnet  

 oplyst følgende:
 Opringning til xx, som blev  

 spurgt til yderligere oplysninger om ansættelsesforholdene.
xx oplyste, at han driver Kroen i et Interessentskab  

 sammen med sin hustru.
Den eneste der har en egentlig ansættelseskontrakt er  

 kokken, mens de øvrige bliver ansat fra gang til gang.
Han erkendte, at han  

 burde  

 lave en ansættelseskontrakt hver gang, men der går op til flere måneder.
Kroen får bestilling på forskellige arrangementer,  

 bryllup, konfirmation, runde fødselsdage og disse holdes hovedsageligt  

 fredag,  

 lørdag eller søndag.
Der skal så bruges f.eks. 3  4 til at servere, og  

 han  

 ringer så efter en liste, og beder dem der kan møde op.
Det er ikke alle der  

 kan, da det er lørdage og søndage, så det er meget forskelligt, hvem der  

 siger  

 ja.
De tjener kr. 130 i timen, hvilket er lønnen inden for  

 branchen, hvis man skal have folk til at komme lørdage og søndage. Ved brev af 14.  

 februar 2007 rettede sekretariatet for Arbejdsmiljøklagenævnet henvendelse  

 til  

 Skattecenter  ..:
 Vedr.:  

 Virksomheden xx KRO  .
Sekretariatet for  

 Arbejdsmiljøklagenævnet skal venligst anmode om at få oplyst, hvor mange  

 ansatte  

 ovennævnte virksomhed havde i henholdsvis 2005 og 2006, herunder hvor meget  

 der  

 blev indbetalt i atp-bidrag for de enkelte medarbejdere. Skattecenter  .  

 svarede telefonisk den 28. februar 2007 følgende:
 Opringning fra Skattecenter  

  ..  svar på brev af 14. februar 2007.
.. oplyste, at virksomheden i 2005 og 2006 havde  

 henholdsvis 30 og 19 ansatte. Ved brev af 22.  

 februar 2007 rettede sekretariatet for Arbejdsmiljøklagenævnet henvendelse  

 til  

 ATP:
Vedr.  

 Virksomheden xx Sekretariatet for  

 Arbejdsmiljøklagenævnet skal venligst anmode om at få oplyst, hvor meget  

 arbejdsgiver har indbetalt i ATP for de enkelte ansatte i henholdsvis 2005 og  

 2006. Det bemærkes, at sekretariatet ikke ønsker oplyst navnene på de  

 ansatte,  

 men alene hvor meget der er indbetalt for hver enkelt medarbejder. ATP svarede  

 telefonisk den 26. februar 2007:
 Opringning fra ATP ved  ..   

 svar på brev af 22. februar 2007.
 .. oplyste, at virksomheden i 2005 havde indbetalt  

 5856 kr. i ATP fordelt på 17 personer.
 .. oplyste videre, at der for 2006 er indbetalt ca.  

 5600 kr., men at der p.t. ikke forligger oplysninger om hvor mange personer  

 bidraget skal fordeles på.
På forespørgsel fra undertegnede oplyste  .., at der  

 for en fuldtidsansat i 2007 skal indbetales 731 kr. i kvartalet. Brev modtaget fra  

 Skattecenter  . den 5. marts 2006:
Det fremgår af disse  

 oplysninger, at virksomheden i 2005 og 2006 havde henholdsvis 30 ansatte og  

 19  

 ansatte.
I 2005 blev indbetalt samlet 5896 kr. fordelt på 17 ansatte.
 Høringsbrev af 6.  

 marts 2007:
Sekretariatet for Arbejdsmiljøklagenævnet har i brev af  

 6. marts 2007 sendt kopi af sekretariatets kontorrapporter og breve af  

 henholdsvis 22. oktober, 26. oktober og 28. oktober 2007 samt brev fra  

 Skattecenter  

  .. til høring hos virksomheden og de ansatte.
Sekretariatet har anmodet om  

 at  

 eventuelle kommentarer til sagen bedes være sekretariatet i hænde senest den  

 12. marts 2007.
 Sekretariatet har ikke inden fristens udløb modtaget  

 yderligere bemærkninger til sagen.
6. Regler Lov om  

 arbejdsmiljø, jf. lovbekendtgørelse nr. 784 af 11. oktober 1999 med de  

 ændringer der følger af lov nr. 437 af 10. juni 2002 § 5.  

  

 I virksomheder med 1-9 ansatte  

 skal virksomhedens arbejde for sikkerhed og sundhed udføres ved personlig  

 kontakt mellem arbejdsgiveren, eventuelle arbejdsledere, jf. § 24, og de  

 øvrige ansatte.
Arbejdsministeren kan dog give regler om opbygning af en  

 sikkerhedsorganisation, hvor dette findes særligt påkrævet, jf. § 8.
 § 6.  

  

 I virksomheder med 10 ansatte  

 eller derover skal virksomhedens arbejde for sikkerhed og sundhed  

 organiseres.
 § 77.  

  

 Arbejdstilsynet kan påbyde, at  

 forhold, der strider mod loven eller mod regler eller afgørelser i medfør af  

 loven,  

 bringes i orden straks eller inden en frist.
 Bekendtgørelse nr.  

 575 af 21. juni 2001 om virksomhedernes sikkerheds- og sundhedsarbejde som er  

 ændret ved bekendtgørelse nr. 491 af 20. juni 2002.
 § 2.  

  

 I  

 virksomheder med 10 ansatte og derover skal sikkerheds- og sundhedsarbejdet  

 organiseres gennem en sikkerhedsorganisation.
 Stk. 2.  

  

 Alle  

 ansatte, der ikke er virksomhedsledere eller arbejdsledere i henhold til  

 arbejdsmiljølovens § 23 og § 24, medregnes, jf. stk. 1.
 § 4.  

  

 Ved  

 kontorarbejde eller andet administrativt arbejde og ved arbejde i butikker,  

 herunder supermarkeder, stormagasiner og lignende, medregnes ved  

 organiseringen  

 af sikkerheds- og sundhedsarbejdet efter § 2 kun ansatte, der er  

 beskæftiget 10 timer eller derover ugentligt.
