Betænkning afgivet af Uddannelsesudvalget den 10.  

 december 1998 Betænkning over Forslag til lov om ændring af lov om  

 åben uddannelse (erhvervsrettet voksenuddannelse) m.v.
(Varighed, fjernundervisning, tilskudsrammer m.v.) Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Endvidere har udvalget modtaget skriftlige  

 henvendelser fra:
Dansk Familielandbrug, De Danske Landboforeninger og Kommunernes Landsforening.
 Undervisningsministeren har over for udvalget oplyst, at ministeren  

 lægger stor vægt på, at der etableres muligheder for  

 fjernundervisning også ved korte kurser under åben  

 uddannelse.
 Ministeren lægger dog samtidig vægt på,  

 at der ved de korte kurser skabes bedre muligheder for kvalitetssikring af  

 udbudet.
Ministeren har over for udvalget oplyst, at arbejdet med  

 udvikling af kvalitetssikringsmekanismer på området er gået  

 i gang, og at ministeren i løbet af foråret vil orientere  

 udvalget om arbejdet.
Der vil, som det fremgår af bemærkningerne  

 til lovforslaget, fortsat blive mulighed for at udbyde korte kurser som  

 fjernundervisning, hvor kvaliteten anses for at være sikret.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer af udvalget) lovforslaget  

 til vedtagelse uændret.
 Et mindretal inden for flertallet (Dansk Folkepartis medlem af udvalget)  

 finder det foreliggende lovforslag acceptabelt og kan støtte de  

 grundlæggende tanker.
 Dansk Folkeparti støtter sikringen af kvaliteten af  

 korte kurser, der er tilrettelagt som fjernundervisning, dog med den  

 åbning, at man giver undervisningsministeren hjemmel til at tillade  

 sådanne forløb, såfremt kvaliteten er sikret.
 Kvaliteten i alle uddannelsesforløb har altid  

 været en vigtig mærkesag for Dansk Folkeparti, og netop derfor  

 støtter Dansk Folkeparti dette element i lovforslaget.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
En del af mindretallet (Enhedslistens medlem af udvalget)  

 er imod, at der af økonomiske grunde fastsættes tilskudsrammer,  

 som lægger loft over tilskuddet og dermed loft over det antal  

 mennesker, der kan gå på korte kurser.
Tal og tabeller er  

 udgangspunktet for uddannelsespolitiske ændringer i stedet for at se  

 på, hvilke behov der faktisk er blandt mennesker.
 Enhedslisten ønsker ikke at bidrage til  

 lommeregnernes magt over uddannelsespolitikken.
Peder Sass (S)    Hans Peter Baadsgaard (S) fmd.  

    Jeppe Kofod (S)    Frode Sørensen (S)    Carsten Hansen (S)    Aage  

 Frandsen (SF)    Susanne Clemensen (CD)    Elisabeth Arnold (RV)  

  Søren Kolstrup (EL)    Anders Mølgaard (V) nfmd.  

  Hanne Severinsen (V)    Else Winther Andersen (V)    Ellen Kristensen (V)  

  Brian Mikkelsen (KF)    Knud Erik Kirkegaard (KF)    Christian H.
Hansen  

 (DF)    Tove Videbæk (KRF) Fremskridtspartiet havde ikke medlemmer i udvalget.
