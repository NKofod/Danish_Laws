Fremsat den 28. marts 2000 af Brian Mikkelsen (KF  

 ) og Knud Erik Kirkegaard (KF) Forslag til folketingsbeslutning om oprettelse af en ny institutionsuafhængig  

 uddannelses- og erhvervsvejledning Folketinget opfordrer regeringen til inden 1. november  

 2000 at udarbejde og fremsætte de nødvendige lovforslag og  

 foretage fornødne ændringer i bekendtgørelser,  

 cirkulærer og øvrige administrative forskrifter i  

 overensstemmelse med følgende retningslinjer:
 Der oprettes en ny, institutionsuafhængig  

 uddannelses- og erhvervsvejledning, som skal stå til rådighed for  

 folkeskolen, ungdomsuddannelserne og KVU-uddannelserne på  

 erhvervsskolerne.
 Den nye uddannelses- og erhvervsvejledning erstatter de  

 eksisterende vejledningsordninger i folkeskolen og ungdomsuddannelserne samt  

 KVU-uddannelserne på erhvervsskolerne, idet der dog i begrænset  

 omfang opretholdes en intern vejledning på de enkelte skoler og  

 uddannelsesinstitutioner, der i samarbejde med den nye vejledning kan  

 forestå den egentlige gennemførselsvejledning, der naturligt  

 knytter sig til de enkelte skoler og uddannelsesinstitutioner og til de  

 konkrete undervisningsforløb, som den enkelte elev indgår i.
Det skal sikres, at den nye uddannelses- og  

 erhvervsvejledning bliver velkoordineret og optimalt arbejdsmarkedsrelateret  

 nationalt og regionalt.
Dette gøres bl.a ved organisatorisk og fagligt  

 at forankre ordningen på nationalt niveau i Rådet for  

 Uddannelses- og Erhvervsvejledning (RUE), på regionalt niveau i de  

 regionale arbejdsmarkedsråd (RAR) og i det dertil knyttede  

 vejledningsfaglige udvalg (VFU). VFU sammensættes under hensyntagen til  

 den nye vejledningsstruktur.
 De pågældende råd og udvalg skal have  

 både ressourcer og myndighed til løbende at udvikle, forbedre og  

 koordinere vejledningsindsatsen samt til at etablere og gennemføre en  

 ny, tværgående vejlederuddannelse.
 De ansatte vejledere skal principielt have vejledning som  

 fuldtidsbeskæftigelse og arbejde i turnusordninger på tværs  

 af uddannelsesretninger og uddannelsesinstitutioner.
Bemærkninger til forslaget Uddannelses- og erhvervsvejledningen er  

 blevet en stadig vigtigere faktor i overgangen mellem folkeskolen og  

 ungdomsuddannelserne og for de unges efterfølgende valg af  

 uddannelses- og/eller erhvervsforløb.
Derfor bør der skabes et  

 nyt vejledersystem, som i højere grad er skabt til at vejlede de unge  

 i et stadig mere kompliceret uddannelsessystem som forberedelse til en  

 efterfølgende erhvervskarriere.
Det er således vigtigt, at  

 vejledningen afspejler den tilgængelige viden om den aktuelle og  

 fremtidige udvikling på det nationale og regionale arbejdsmarked.
Kun  

 herved får de unge en reel chance for ved valg af uddannelse eller  

 erhverv også at tage hensyn til de forventede jobmuligheder på  

 arbejdsmarkedet.
Den nuværende vejledning lider af en række  

 svagheder.
Den er meget decentralt opbygget og knyttet til de enkelte skoler  

 og uddannelsesinstitutioner bortset fra den kommunale ungdomsvejledning og  

 arbejdsformidlingens vejledning af arbejds- og uddannelsessøgende.
 Institutionernes vejledningsordninger har som  

 målgruppe institutionens egne elever og i en vis udstrækning  

 ligeledes potentielle elever, og vejlederne er normalt lærere ansat ved  

 den pågældende institution, som har gennemgået en kortere  

 vejlederuddannelse.
 Selv om der er etableret en række  

 samarbejdsordninger mellem de forskellige vejledere, er der således  

 tale om et fragmenteret vejledningssystem, som ikke indeholder det helt  

 nødvendige helhedssyn i vejledningen.
Dette problem understreges bl.a. af KPMG s rapport om  

 ungdomsuddannelsessystemet i Danmark, som i januar 1998 er udarbejdet til  

 brug for arbejdet i Opgavekommmissionen.
Det anføres heri, at det er  

 vanskeligt for de uddannelsessøgende at få et overblik over det  

 nuværende vejledningssystem, at der mangler koordinering i  

 vejledningssystemet, og at vejledningen ikke altid bliver opfattet som  

 neutral, men let kan komme til at tjene den enkelte uddannelsesinstitutions  

 egne behov for at holde på sine elever samt for at tiltrække nye  

 elever.
Dermed kan vejledningen risikere at få karakter af reklame, der  

 indgår i skolernes kamp om eleverne, anføres det i  

 rapporten.
Samme problemstilling er behandlet i en rapport Rådet for Uddannelses- og  

 Erhvervsvejledning (RUE) har i oplæg fra efteråret 1998 Der er således tilstrækkelig faglig  

 dokumentation for, at der bør indføres en ny national og  

 regional, tværgående og institutionsuafhængig uddannelses-  

 og erhvervsvejledning i Danmark til gavn og glæde for de unge og med  

 store samfundsgavnlige virkninger.
Målet for vejledningsindsatsen bør  

 være, at de unge får det bedst mulige grundlag for at  

 træffe det rigtige uddannelses- eller erhvervsvalg.
En  

 forudsætning for tilvejebringelse af dette grundlag er imidlertid dels  

 en stab af professionelle, veluddannede uddannelses- og erhvervsvejledere med  

 et tværgående og bredt kendskab til uddannelsessystemets  

 strukturer og arbejdsmarkedets behov, dels at vejledningen bliver  

 uafhængig af institutioner og institutionsinteresser.
 Derfor foreslås det, at der oprettes en helt ny  

 uddannelses- og erhvervsvejledning i Danmark, som er  

 institutionsuafhængig, og som skal stå til rådighed for  

 folkeskolen, ungdomsuddannelserne og de kortere videregående  

 uddannelser placeret på erhvervsskolerne.
 Forslaget forudsætter en betragtelig  

 uddannelsesindsats for at sikre, at vejlederne får de bedst  

 tænkelige almene og faglige forudsætninger for at kunne give en  

 optimal, professionel vejledning.
Forslaget vil medvirke til, at den gennemsnitlige  

 studietid nedbringes, og der vil derudover spares ressourcer, når de  

 unge ikke i så høj grad som tidligere falder fra deres  

 uddannelse på grund af fejlvalg.
De unges valg af uddannelse bliver  

 derved mere målrettet til glæde for dem selv og samfundet.
Det  

 forventes, at de øgede udgifter i forbindelse med oprettelsen af det  

 professionelle vejlederkorps vil være ekstra 50 mio. kr. om året  

 fra og med år 2001.
Skriftlig fremsættelse Brian Mikkelsen (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om oprettelse af en ny  

 institutionsuafhængig uddannelses- og erhvervsvejledning.
(Beslutningsforslag nr.
B 131).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
