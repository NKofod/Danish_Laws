 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, samt i godkendte  

 praktikvirksomheder kan der gennemføres en sejl- og  

 boligmonteringsuddannelse.
 Stk. 2.  Uddannelsen afsluttes inden for et af  

 specialerne autosadelmager, gardindekoratør, møbelpolstrer eller sejlmager.
 Stk. 3.  Speciale vælges ved indgåelse af en  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for auto-, ortopædi-, sejl-,  

 boligmontering og polstermøbelindustrien.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1.  

 skoleperiode, bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence i sejl- og  

 boligmonteringsuddannelsen inden for det valgte speciale som autosadelmager,  

 gardindekoratør, møbelpolstrer eller sejlmager.
 Uddannelsens varighed og struktur m.v.
 § 4.  Specialet som gardindekoratør varer i alt 2 år  

 og 9 måneder, og specialerne som autosadelmager, møbelpolstrer og sejlmager  

 varer i alt 4 år.
 Stk. 2.  Efter en uddannelsestid på i alt 2 år og 6  

 måneder og efter gennemført 5. skoleperiode kan der opnås kompetence som  

 autopolstrer inden for specialerne som autosadelmager og møbelpolstrer.
Stk. 3.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode, jf. erhvervsuddannelseslovens § 10, stk.  

 3.
 Stk. 4.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Skoleundervisningen varer 55 uger i specialet  

 som sejlmager.
Skoleundervisningen varer 60 uger i specialet som  

 gardindekoratør.
Skoleundervisningen varer 70 uger i specialerne som  

 autosadelmager og møbelpolstrer.
Skoleundervisning veksler med  

 praktikuddannelse som vist i figuren, og som anført nedenfor:
1) 1. skoleperiode (20 uger) eller praktikuddannelse  

 for elever, der indleder uddannelsen i praktikvirksomheden. 2) 2.  

 skoleperiode, 20 uger. 3) Praktikuddannelse, ca. 21 uger. 4) 3. skoleperiode,  

 5 uger. 5) Praktikuddannelse, ca. 21 uger. 6) 4. skoleperiode, 5 uger. 7)  

 Praktikuddannelse.
Autopolstrere, autosadelmagere, møbelpolstrere og  

 gardindekoratører ca. 21 uger.
Sejlmagere ca. 1 år og 40 uger. 8) 5.  

 skoleperiode.
Autopolstrere, autosadelmagere, møbelpolstrere og sejlmagere 5  

 uger.
Gardindekoratører 10 uger. 9) Praktikuddannelse.
Autosadelmagere og  

 møbelpolstrere ca. 21 uger.
Autopolstrere, gardindekoratører og sejlmagere  

 indtil udløbet af den fastsatte uddannelsestid.
Fritagelse for dele af uddannelsen § 6.  Gennemførelse af 2. skoleperiode i følgende  

 uddannelser giver fritagelse for 2. skoleperiode i sejl- og  

 boligmonteringsuddannelsen: Beklædningshåndværker, beklædningsoperatør,  

 strikkeoperatør, tekstiloperatør, farverioperatør, skomager, ortopædist,  

 maskinuddannelsen, værktøjsmageruddannelsen og træfagenes industrielle  

 snedkeruddannelse.
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede autopolstrer skal selvstændigt  

 kunne opbygge de forskellige former for møbler og indtræk, som anvendes til  

 biler.
 Stk. 2.  Den uddannede autosadelmager skal selvstændigt  

 kunne fremstille og reparere alle i branchen almindeligt forekommende  

 produkter under hensyntagen til ergonomisk korrekt siddekomfort samt kunne  

 foretage montering af loft- og vægbeklædning.
Stk. 3.  Den uddannede gardindekoratør skal selvstændigt  

 kunne fremstille og reparere alle i branchen almindeligt forekommende  

 produkter, herunder rundhorisonter og teaterdekorationer.
Den uddannede skal  

 endvidere kunne fremstille almindeligt forekommende produkter efter  

 arbejdstegning.
Stk. 4.  Den uddannede møbelpolstrer skal selvstændigt  

 kunne polstre møbler efter arbejdstegning, herunder også kunne fremstille nye  

 modeller.
Den uddannede skal endvidere kunne rådgive kunder om forskellige  

 stof- og steltypers anvendelighed.
 Stk. 5.  Den uddannede sejlmager skal selvstændigt kunne  

 fremstille og reparere sejl og faconpresenninger, fremstille rigninger og  

 arbejdsstropper samt fremstille opgaver efter tegning.
Skoleundervisningen § 8.  Undervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleverne fornødne generelle og  

 specielle kvalifikationer.
Der skal gives eleverne forudsætninger for at  

 varetage de funktioner, uddannelserne tager sigte på.
Desuden skal  

 undervisningen bidrage til elevernes personlige udvikling og give eleverne  

 forståelse af samfundet og dets udvikling.
Endelig skal der gives eleverne  

 forudsætninger for ved efter- og videreuddannelse at udbygge deres  

 kvalifikationer.
 Stk. 2.  Den vejledende uddannelsestid er følgende:
Grundfag § 9.  Undervisningen i 2. skoleperiode omfatter  

 følgende grundfag: Branchekendskab og teknologiudvikling, dansk (A) (60  

 timer), design og billedkommunikation (40 timer), stil, form og farve (80  

 timer), værkstedsteknik (80 timer) og økonomi.
 Stk. 2.  Undervisningen i 3. og 4. skoleperiode omfatter  

 følgende grundfag: Erhverv og samfund, kvalitetsbevidsthed og  

 kvalitetskontrol og materialeforståelse.
 Stk. 3.  Undervisningen i 5. skoleperiode omfatter  

 grundfagene kundebetjening og produktudvikling i alle specialerne med  

 undtagelse af sejlmagerspecialet (2,9 uger). Autosadelmager og møbelpolstrer  

 gennemfører desuden halvdelen af grundfaget produktion og service (1,2 uger).
 Stk. 4.  Undervisningen i 6. og 7. skoleperiode omfatter  

 halvdelen af grundfaget produktion og service.
 Stk. 5.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 10.  Undervisningen i områdefag i 2. skoleperiode  

 har følgende mål og rammer for undervisningens indhold:
 Mål: At give eleverne en grundlæggende forståelse af og indsigt i  

 materialernes struktur, herunder de fysiske og kemiske egenskaber og  

 indvirkningen på miljøet.
 Rammer for undervisningens indhold: Råmaterialer, test- og  

 analysemetoder, behandling, farvning, efterbehandling, miljøbeskyttelse og  

 sikkerhed.
 Mål: At give eleverne kendskab til og færdigheder i brugen af de maskiner,  

 der anvendes i fremstillings- og bearbejdningsprocessen.
Rammer for undervisningens indhold: Materialebearbejdning af  

 læder, skind, plast og tekstiler.
Maskinkendskab til nålebærende maskiner,  

 strikke- og vævemaskiner, pressemaskiner og skære-, stanse- og  

 hjælpeværktøjer.
Arbejdspladsindretning, personlig planlægning og sikkerhed  

 og miljø.
 Stk. 2.  Undervisningen i områdefag i 3. og 4.  

 skoleperiode har følgende mål og rammer for undervisningens indhold:
Eleverne skal have kendskab til det nødvendige måle- og skæreværktøj samt  

 have færdigheder i brugen af skabeloner.
Endvidere skal eleverne kunne  

 anvende og vedligeholde de håndværktøjer, der bruges i de forskellige  

 specialer under iagttagelse af nødvendige sikkerhedsforskrifter.
 Eleverne skal kunne aflæse tegninger, hvor et emne er afbildet i flere  

 forskellige planer, samt have matematisk kendskab til rumstørrelser, linier,  

 flader og legemer.
 Eleverne skal have kendskab til forskellige datasprog, fremstilling af  

 mindre dataprogrammer og kendskab til udarbejdelse af dokumentation.
 Eleverne skal have kendskab til tegneteknik og tegningsforståelse ved  

 udførelse af arbejdstegninger samt til de symboler og signaturer, der  

 anvendes til illustration af forskellige materialer.
 Stk. 3.  Undervisningen i områdefag for alle specialer  

 på nær sejlmagerspecialet i 5. skoleperiode har følgende mål og rammer for  

 undervisningens indhold:
Datalære 2 Eleverne skal have kendskab til datalærens metoder og til  

 CAD/CAM-systemernes opbygning og virkemåde.
 Stk. 4.  Undervisningen i områdefag i 6. og 7.  

 skoleperiode har følgende mål og rammer for undervisningens indhold:
Eleverne skal selvstændigt kunne fremstille en arbejdstegning, hvor  

 symboler og signaturer er korrekt anvendt.
Det skal fremgå klart af  

 tegningen, hvorledes forarbejdning og opbygning af emnet skal foregå.
Eleverne skal have kendskab til CAD/CAM-systemernes opbygning og virkemåde  

 samt kunne operere med disse anlæg.
Desuden skal eleverne have forståelse af  

 sammenhængen mellem konstruktionssiden og produktionssiden.
 Mål: Eleverne skal kunne betjene alle i branchen almindeligt forekommende  

 symaskiner samt kunne vedligeholde, fejlfinde og justere disse.
 Rammer for undervisningens indhold: Stikninger, pyntesøm, kapsøm,  

 isyning af keder og syning af betræk med indlæg af vat og skum efter  

 arbejdstegninger med mål og beskrivelser.
Specialefag § 11.  Undervisningen i specialefag i specialet som  

 autosadelmager har følgende mål:
 At eleverne får kendskab til stelkonstruktion og dimensionering, styrke og  

 holdbarhed samt orientering om belastnings- og brugskrav og om, hvilke  

 steltyper der kan anvendes inden for bilens ydre rammer.
 § 12.  Undervisningen i specialefag i specialet som  

 gardindekoratør har følgende mål:
 At eleverne får kendskab til brandregulativet, herunder viden om krævet  

 afstand til el, sprinkler og tyverialarm.
 At eleverne får kendskab til alle forekommende specialstænger og kan  

 foretage mål og beregning ved bukning af stænger samt ved montering af  

 snoretræk.
 At eleverne får kendskab til forskellige monteringsbeslag og selvstændigt  

 kan foretage specialmontering med korrekte beslag i alle almindeligt  

 forekommende væg- og loftsmaterialer.
 § 13.  Undervisningen i specialefag i specialet som  

 møbelpolstrer har følgende mål:
 § 14.  Undervisningen i specialefag i specialet som  

 sejlmager har følgende mål:
 At eleverne efter tegning kan foretage opmærkning og skæring og sy  

 samlinger efter de for bil- og bådtyper gældende klasseregler.
 At eleverne kan fremstille T.I.R. presenninger efter toldvæsenets  

 forskrifter ved brug af højfrekvens- og rullesvejser.
 At eleverne kan påsy liigtov samt beregne krybning og stræk ved  

 påsyningen.
 At eleverne kan skære og sy yachtsejl efter tegninger med målangivelser og  

 beskrivelse i overensstemmelse med forskellige bådtypers klasseregler.
Valgfag § 15.  Undervisningen i valgfag følger reglerne i § 14  

 i hovedbekendtgørelsen.
Undervisningsplan § 16.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 17.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 18.  Målet med praktikuddannelsen er:
 Stk. 2.  Praktikuddannelsen i specialet autopolstrer  

 skal indeholde følgende arbejdsområder og funktioner: Læderteori, specielle  

 opbygninger af møbler til biler og steltyper.
 Stk. 3.  Praktikuddannelsen i specialerne som  

 autosadelmager og møbelpolstrer skal indeholde følgende arbejdsområder og  

 funktioner: Læderteori, specielle opbygninger af møbler til biler eller  

 bolig, steltyper og modelfremstilling.
 Stk. 4.  Praktikuddannelsen i specialet som  

 gardindekoratør skal indeholde følgende arbejdsområder og funktioner:  

 Specialstænger, specialmontering og eltræk.
 Stk. 5.  Praktikuddannelsen i specialet som sejlmager  

 skal indeholde følgende arbejdsområder og funktioner: Kuttersejl, måltagning,  

 skæring, syning og påsyning af liigtov, splejsning, tov og wire, højfrekvens-  

 og rullesvejsning og yachtsejl, skæring og syning.
§ 19.  Praktikuddannelsen tilrettelægges således, at  

 eleverne opnår fortsat udbygning, rutine og færdigheder i de discipliner, der  

 indlæres på skole, således at skoleundervisningen og praktikuddannelsen  

 understøtter og supplerer hinanden i størst muligt omfang.
Det tilstræbes, at  

 praktikuddannelsen tilrettelægges således, at der arbejdes efter stigende  

 sværhedsgrad, så slutmålet/niveauet svarer til de krav, der stilles inden for  

 det valgte speciale.
I uddannelsestiden kan der arbejdes med alt i  

 virksomheden forekommende arbejde, der er værdifuldt for uddannelsen.
 § 20.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 21.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særlige behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med § 24 i hovedbekendtgørelsen, når praktiktiden i en  

 virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne, jf. § 18, stk. 4, i  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes jf. stk. 2, hos det faglige udvalg, jf. § 24, stk. 4, i  

 hovedbekendtgørelsen.
 Bedømmelse m.v.
Skolens bedømmelse § 22.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 23.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren afgives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 24.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om, hvilke emner der er gennemgået i det pågældende skoleophold.  

 For elever, der ikke har opfyldt et eller flere af undervisningsmålene (dvs.  

 har fået karakteren 5 eller derunder), udarbejder skolen en vejledning, der  

 tilkendegiver elevens behov for supplerende oplæring i praktiktiden og  

 eventuelt supplerende skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 28, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 25.  Skolen afholder eksamen i grundfaget dansk (A).
Stk. 2.  Skolen afholder eksamen i følgende specialefag,  

 jf. § 26: I specialerne som autosadelmager og møbelpolstrer i faget  

 modelfremstilling.
I specialet som gardindekoratør i fagene tekstil-, gulv-  

 og vægbeklædning, mørklægning, brandkrav, specialstænger, specialmontering,  

 eltræk og udstillings-, tv- og teaterarbejde.
I specialet som sejlmager i  

 fagene måltagning, skæring og syning, splejsning, højfrekvens- og  

 rullesvejsning, påsyning af liigtov og yachtsejl.
 Stk. 3.  Skolen giver i øvrigt karakterer i følgende  

 grundfag efter reglerne om grundfag: Branchekendskab og teknologiudvikling,  

 design og billedkommunikation, erhverv og samfund, kundebetjening,  

 kvalitetsbevidsthed og kvalitetskontrol, materialeforståelse, produktion og  

 service, produktudvikling, stil, form og farve, værkstedsteknik og økonomi.
 Stk. 4.  I områdefag og specialefag, hvor der ikke  

 holdes eksamen, giver skolen stand-punktskarakterer i forhold til målene for  

 undervisningen, jf. §§ 10-14.
 Stk. 5.  Bedømmelsesformer og karaktergivning i valgfag  

 følger reglerne om disse fag.
 Stk. 6.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, hvis karaktererne ikke fremgår af  

 skolebeviset.
§ 26.  Eksamen i specialefag gennemføres som en  

 praktisk prøve.
Der stilles en opgave, hvori alle eksamensfagene indgår som  

 delelementer.
Opgaverne udføres under lærervejledning.
Som hjælpemidler må  

 anvendes alt skriftligt materiale udleveret af skolen.
Stk. 2.  Eksamensopgaverne tilvejebringes af skolen.  

 Bedømmelsesgrundlaget for specialerne som autosadelmager og møbelpolstrer er  

 det arbejde, der er udført under specialefaget modelfremstilling.
For  

 specialerne som gardindekoratør og sejlmager er bedømmelsesgrundlaget en  

 opgave, hvori alle eksamensfagene indgår.
 Stk. 3.  Det faglige udvalg udpeger 2 censorer (1  

 arbejdsgiver- og 1 arbejdstagerrepræsentant), der sammen med 1 lærer bedømmer  

 det fremstillede arbejde.
Stk. 4.  Ved bedømmelsen skal der i specialerne som  

 autosadelmager og møbelpolstrer især lægges vægt på overholdelse af  

 tegningens mål og data, materialesammensætning, stolens sidde- og  

 hvileegenskaber, linieføring og proportionernes samspil.
I specialet som  

 gardindekoratør skal der især lægges vægt på overholdelse af tegningens mål  

 og data, bukning og montering af stænger, syning og tilskæring.
I specialet  

 som sejlmager skal der især lægges vægt på overholdelse af tegningens mål og  

 data, sammensætning af materialer, liigning af tovværk, syning af huller samt  

 splidsning og klædning af wirer.
Stk. 5.  De 2 censorer og læreren afgiver hver 1  

 karakter, hvoraf der beregnes gennemsnit med en decimal.
Der foretages  

 afrunding til nærmeste decimal.
 Stk. 6.  Skolen skal tilbyde eleven en ny eksamen,  

 eventuelt efter supplerende skole- eller praktikophold, såfremt eleven ikke  

 opnår tilfredsstillende resultat, eller såfremt eleven kan godtgøre, at  

 vedkommende på grund af sygdom eller af anden gyldig grund ikke har kunnet  

 møde eller gennemføre opgaverne til eksamen.
Karakterskala § 27.  Ved bedømmelsen anvendes 13-skalaen, jf. § 17 i  

 eksamensbekendtgørelsen.
Skolebevis § 28.  Når alle skoleperioder er gennemført, udsteder  

 skolen et skolebevis, hvis eleven har opnået mindst karakteren 6 til den  

 praktiske eksamen og har et karaktergennemsnit på 6 eller derover i øvrige  

 fag.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Uddannelsesbevis § 29.  Uddannelsesbevis udstedes af Det faglige udvalg  

 for auto-, ortopædi-, sejl-, boligmontering og polstermøbelindustrien og  

 affattes i overensstemmelse med § 29 i hovedbekendtgørelsen, når skolebevis  

 og praktikerklæring er udstedt.
Ikrafttrædelses- og overgangsbestemmelser § 30.  Bekendtgørelsen træder i kraft den 1. januar  

 1991.
 Stk. 2.  Uddannelsen kan påbegyndes i en virksomhed fra  

 den 1. januar 1991.
 Stk. 3.  Skolerne kan etablere 2. skoleperiode og  

 følgende skoleperioder fra den 1. januar 1991.
 Stk. 4.  Elever, der har afsluttet efg-basisuddannelsen  

 inden for servicefagene, er fritaget for 1. og 2. skoleperiode.
