CIRKULÆRE Generelle bemærkninger Bemærkninger til de enkelte bestemmelser BILAG 1 GENERELLE BEMÆRKNINGER Finansministeriet og Dansk Typograf-Forbund, Dansk Litografisk Forbund  

 samt Dansk Bogbinder og Kartonnagearbejder Forbund har indgået medfølgende  

 overenskomst af 27. september 1991 for grafiske arbejdere ved en række  

 statsinstitutioner.
 Overenskomsten er en fællesoverenskomst, som afløser følgende  

 overenskomster:
 - Overenskomst af 19. september 1989 mellem Finansministeriet og Dansk  

 Typograf-Forbund.
 - Overenskomst af 5. oktober 1989 mellem Finansministeriet og Dansk  

 Litografisk Forbund.
 - Overenskomst af 8. januar 1990 mellem Finansministeriet og Dansk  

 Bogbinder og Kartonnagearbejder Forbund.
Bemærkninger til de enkelte bestemmelser Til § 1, stk. 2. Dækningsområde Vedrørende overenkomstens dækningsområde henvises til vedlagte protokollat  

 I.
Til § 8. Tillæg Bestemmelsen knytter sig til vedlagte protokollat II vedrørende pulje til  

 individuel løn.
 Parterne er enige om at fastholde hidtidig praksis ved fordelingen af  

 puljetillæg til typografer og trykkeriarbejdere ved Girobank, jf. vedlagte  

 protokollat I.
Til § 13. Pension I den periode, hvor den overenskomstmæssige pension er lavere end  

 supplementsunderstøttelsen, ydes et udligningsbeløb, jf. vedlagte protokollat IV.
Til protokollat II Efterfølgende er der mellem overenskomstens parter opnået enighed om, at  

 forslag om ydelse af tillæg forelægges for Finansministeriets senest 1. marts  

 1992 i stedet for 1. december 1991.
 Dette cirkulære træder i kraft 1. april 1991. Samtidig ophæves cirkulære  

 af 26. september 1989 om overenskomst for faglærte typografer ved en række  

 statsinstitutioner (APD.nr. 77/89), cirkulære af 16. oktober 1989 om  

 overenskomst for faglærte litografer ved en række statsinstitutioner (APD.nr.  

 74/89) samt cirkulære af 18. januar 1990 om overenskomst for bogbindere,  

 bogbinderiassistenter og visse restaurerings- og konserveringsteknikere ved  

 en række statsinstitutioner (APD.nr. 11/90).
Finansministeriet Administrations- og Personaledepartementet Den 16. december 1991 P.M.V.
 E.B.
Hans Peter Philipsen OVERENSKOMST FOR GRAFISKE ARBEJDERE VED EN RÆKKE STATSINSTITUTIONER § 1.  A.
Faglærte Overenskomsten omfatter stillinger i staten, der oprettes som faglærte  

 grafiske arbejdere, det vil sige litografer, typografer, bogbindere og  

 restaurerings- og konserveringsteknikere med eksamen fra Kunstakademiets  

 konservatorskole som restaurerings- eller konserveringstekniker, til  

 besættelse på overenskomstvilkår.
 Stk. 2. Overenskomsten dækker endvidere eksisterende stillinger, hvor  

 parterne er enige om, at der overvejende udføres grafisk arbejde, og hvor de  

 grafiske forbund yderligere dokumenterer, at det repræsenterer flertallet af  

 de ansatte i de pågældende stillinger.
Stk. 3. Ikke-faglærte, der er ansat i stillinger, der er omfattet af  

 overenskomsten i henhold til stk. 2 overgår til overenskomstens bestemmelser  

 for faglærte under forudsætning af, at det dokumenteres, at de har mindst 5  

 års relevant arbejdserfaring og har fulgt eller vil følge fagets relevante  

 efteruddannelseskurser.
Hvis der er enighed mellem parterne, kan kravet om 5  

 års relevant arbejdserfaring dog fraviges i den konkrete situation.
B.
Andre ansatte Stk. 4. Overenskomsten omfatter tillige stillinger i staten, der oprettes  

 som bogbinderiassistent til besættelse på overenskomstvilkår.
Stk. 5. Ved Kort- og Matrikelstyrelsen, Farvandsdirektoratet og P &  

 T's trykkerier i København (Girobank), hvor der hidtil har været beskæftiget  

 trykkeriarbejdere, kan der fortsat beskæftiges sådanne i samme omfang som  

 tidligere.
De pågældende er omfattet af overenskomsten.
I bilag 1 er anført de institutioner, der er omfattet af overenskomsten på  

 overenskomstens underskriftsdato.
Bilaget ajourføres i takt med, at nye  

 institutioner omfattes.
 § 2.  Følgende personalegrupper kan ikke arbejde under  

 overnskomsten:
 1. Tjenestemænd og pensionerede tjenestemænd fra staten,  

 folkeskolen, folkekirken, kommuner og statsfinansierede eller koncessionerede  

 virksomheder.
 2. Andre, der oppebærer egenpension fra en pensionsordning,  

 hvortil det offentlige har ydet bidrag.
 3. Personer, der er fyldt 70 år.
§ 3.  Løn Grundlønnen udgør for faglærte typografer/litografer følgende ugentlige  

 beløb:
 Til aflønning efter Københavnssatserne henhører for typografer følgende  

 afdelinger: København, Lyngby og Glostrup, og for litografer Roskilde.
 Stk. 2. Grundlønnen for trykkeriarbejdere, jf. § 1, stk. 5, udgør  

 følgende beløb:
 Stk. 3. Grundlønnen udgør for:
Bogbindere/restaurerings- og konserveringsteknikere § 4.  Procentregulering Pr. 1. april 1992 foretages der eventuelt en ekstraordinær regulering af  

 den grundløn, der er anført i § 3 efter reglerne i reguleringsordningen for  

 offentligt ansatte, jf. § 12, stk. 2, i aftale om justering af  

 tjenestemandslønninger mv. pr. 1. april 1991. Ugelønnen afrundes til nærmeste  

 hele kroner.
§ 5.  Lønberegning og lønfradrag Ved til- og fratræden på andre tidspunkter end ved en normal  

 lønudbetalingsperiodes påbegyndelse eller afslutning beregnes lønnen som 1/37  

 af ugelønnen for de timer, den ansatte er berettiget til løn.
Samme beregningsmåde som anført ovenfor anvendes 1. i tilfælde, hvor en ansat er fraværende fra tjenesten enkelte  

 dage og under omstændigheder, hvor der skal foretages lønfradrag, eller 2. i tilfælde, hvor der skal foretages lønberegning for enkelte  

 dage.
§ 6.  Udbetaling af løn Lønnen betales månedsvis bagud og anvises efter den fremgangsmåde, der  

 anvendes i den enkelte styrelse.
Månedslønnen beregnes i forhold til den til  

 enhver tid gældende ugeløn, jf. kapitlerne 2, 3 og 6, idet ugelønnen  

 multipliceres med 4,35.
§ 7.  Lønforskud ved overgang til månedsløn Til de medarbejdere, der fremsætter ønske om det, kan der ved overgang til  

 månedsløn udbetales et rentefrit lønforskud af passende størrelse.
For  

 14-dagslønnede og 1/2 mdr. lønnede dog maksimalt et beløb, der svarer til 2  

 ugers nettoløn, medens det for ugelønnedes vedkommende maksimalt kan dreje  

 sig om 3 ugers udbetalt nettoløn.
Forskuddet tilbagebetales i afdrag af  

 passende størrelser og skal være betalt tilbage i løbet af de følgende 12  

 måneder, dog senest ved eventuel fratræden. Øvrige praktiske forhold aftales  

 lokalt, herunder tidspunktet for overgang til månedsløn.
§ 8.  Tillæg Kvalifikationstillæg I overenskomstperioden kan der - efter forhandling mellem parterne -  

 aftales personlige tillæg til de personer, der er omfattet af overenskomsten,  

 når kvalifikationerne og/eller særlige arbejdsområder taler for det.
 § 9.  Arbejdstid mv.
Den normale ugentlige arbejdstid er 37 timer.
Disse timer placeres mellem  

 kl. 7.00 og 17.00.
Stk. 2. Hvis der er lokal enighed om det, kan arbejdstidsnedsættelsen fra  

 40 timer ugentlig opspares til hele fridage til senere afvikling.
Opsparing  

 kan ikke finde sted under afholdelse af ferie.
 Stk. 3. Med hensyn til frihed på 1. maj, juleaftensdag, nytårsaftensdag  

 og Grundlovsdag følges de hidtil i de enkelte statsinstitutioner gældende  

 regler.
§ 10.  Overarbejde Alt overarbejde afspadseres inden for 6 måneder efter overarbejdets  

 udførelse, medmindre der undtagelsesvis indgås aftale mellem  

 tillidsrepræsentanten og institutionen om en længere tidsfrist eller betaling  

 af overarbejdet.
 Overarbejde afspadseres/betales med følgende tillæg:
For overarbejde på søn- og helligdage samt forud aftalte § 11.  Forskudt arbejdstid og holddrift Ønsker institutionen arbejde udført i flere hold eller forlægning af  

 arbejdstiden før eller efter den i overenskomsten fastsatte ordinære  

 arbejdstid for en eller flere grafiske arbejdere, skal dette så vidt muligt  

 ske med 2 dages varsel.
Stk. 2. Arbejdstiden skal for den enkelte grafiske arbejder være ensartet  

 for en kalenderuge ad gangen.
Forandring i arbejdstiden kan dog ske for en  

 eller flere sammenhængende dage i ugen.
 Stk. 3. Betalingen for sådan arbejdstidsforlægning ydes som tillæg til  

 vedkommende grafiske arbejders ordinære løn og bliver at betale pr. dag eller  

 uge således:
 når de ordinære arbejdstimer begynder i tiden fra og med kl. 5.00 til kl.  

 7.00 eller slutter i tiden efter kl. 17.00 til og med kl. 24.00.
 når de ordinære arbejdstimer helt eller delvis falder inden for tiden fra  

 kl. 24.00 til kl. 5.00.
 Stk. 4. Forlægning af arbejdstiden beregnes for en kalenderuge ad gangen.
Forlægning for 1 til 3 dage betales som for 3 dage og derudover for det  

 antal dage, forlægningen varer.
Bortset fra forlægning af arbejdstiden for 1  

 eller 2 dage skal der således ikke for samme dag betales mere end en gang  

 forlægning og ikke ud over 6 dages forlægning i en uge.
 Forekommer der i en uge forskellige arbejdstider, for hvilke der er  

 fastsat forlægningsgodtgørelser, betales den højeste af de forekommende  

 forlægningssatser i ugen.
 Er en forandring i arbejdstiden forårsaget af, at pågældende grafiske  

 arbejdere skal remplacere på grund af sygdom, ydes forlægningsgodtgørelse for  

 det antal dage, den nye arbejdstid varer, og med den for pågældende  

 arbejdstid fastsatte forlægningsgodtgørelse.
 Forlægningsgodtgørelse i tilfælde af etablering af en 5-dages arbejdsuge  

 udgør pr. dag 1/5 x 375,00 kr. resp. 1/5 x 525,00 kr. - dog mindst 187,50 kr.  

 resp. 262,00.
 Stk. 5. Ved holddriftsarbejde på 2. og 3. skift udgør den normale  

 ugentlige arbejdstid som hovedregel 35 timer.
 I særlige tilfælde kan det af hensyn til produktionens afvikling lokalt  

 aftales, at den normale ugentlige arbejdstid udgør 37 timer med opsparing af  

 2 timers betalt frihed for hver 37 timers arbejde på 2. og 3. skift.
 Ved arbejde på 2. og 3. skift i dele af en uge opspares forholdsmæssig  

 fritid.
 Fridagene lægges efter aftale mellem virksomheden og grafiske arbejdere  

 samtidig med aftale om ferielægning.
 En opsparet fridag/time betales med samme beløb som en feriedag/time, der  

 holdes i samme ferieår.
 For opsparede fritimer, der ikke udgør en hel dag, udbetales beløbet  

 sammen med feriegodtgørelsen.
 Ved fratræden beregnes på tilsvarende måde det opsparede antal  

 fridage/timer i den forløbne del af kalenderåret, og antallet af fritimer  

 påføres det af hovedorganisationerne udarbejdede holddriftskort sammen med  

 det til rådighed værende beløb.
§ 12.  Søgnehelligdagsbetaling Der ydes sædvanlig overenskomstmæssig løn for søgnehelligdage.
Ved søg-  

 nehelligdage forstås nytårsdag, skærtorsdag, langfredag, 2. påskedag, St.  

 Bededag, Kristi Himmelfartsdag, 2. pinsedag, 1. juledag og 2. juledag,  

 såfremt disse dage ikke falder på en søndag.
Grundlovsdagen betragtes som 1/2  

 søgnehelligdag.
§ 13.  Pension For ansatte, som er fyldt 25 år, og som har i alt 4 års beskæftigelse i  

 det offentlige og har mindst 15 timers ugentlig beskæftigelse, oprettes en  

 pensionsordning.
Ved det offentlige forstås stat, kommuner, tilskudsområder  

 og lignende.
 Stk. 2. De pensionsgivende løndele udgør 91 pct. af grundlønnen efter §  

 3, opregnet med 100/99,20 for bogbinder/bogbinderiassistent pr. 1. april 1991  

 og 100/99,05 for alle grafiske arbejdere pr. 1. april 1992.
 Stk. 3. Som bidrag til den ansattes pensionering betales af de  

 pensionsgivende løndele således:
 Pensionsbidragene indbetales indtil udgangen af den måned, hvor den  

 pågældende fylder 70 år.
Stk. 4. Pensionsbidragene indbetales af styrelsen til en  

 forsikringsmæssig pensionsordning.
Pensionsordningens indhold og fremtidige  

 ændringer heri skal godkendes af Finansministeriet, og det forudsættes at en  

 arbejdsgiverorganisation er repræsenteret i pensionsordningens eventuelle  

 bestyrelse eller lignende.
Stk. 5. Pensionsordningen skal i det væsentlige basere sig på  

 pensionsudbetaling med løbende ydelser.
Tilbagekøb kan kun ske med  

 Finansministeriets godkendelse.
 Stk. 6. Pensionsordningen for typografer og litografer træder i kraft 1.  

 april 1992.
§ 14.  Ferie De ansatte er omfattet af ferieloven.
 Stk. 2. Ansatte, der holder ferie med løn, er berettiget til særlig  

 feriegodtgørelse i stedet for ferietillæg efter ferielovens § 14, stk. 1.
 Stk. 3. Beregningsgrundlaget for den særlige feriegodtgørelse er den  

 ansattes skattepligtige indkomst for tjenstligt arbejde i optjeningsåret med  

 tillæg af:
1. den ansattes egetbidrag til ATP og 2. den ansattes bidrag til AUD.
 Stk. 4. I det beløb, der beregnes efter stk. 2, fradrages udbetalt særlig  

 feriegodtgørelse.
 Stk. 5. Den særlige feriegodtgørelse udgør 1 1/2 pct. af  

 beregningsgrundlaget efter stk. 3 og 4.
Stk. 6. En ansat, kan forud for et optjeningsårs begyndelse i stedet  

 kræve feriegodtgørelse af lønnen i dette optjeningsår.
Feriegodtgørelsen  

 udgør i så fald 12 1/2 pct. af lønnen i optjeningsåret, beregnet efter  

 reglerne i ferie- lovens § 15.
§ 15.  De sociale fonde Alle, der er ansat i henhold til overenskomsten, er omfattet af  

 Bogtrykfagets sociale fonde, respektive Reprofagets Socialfond, Bogbinder-,  

 Kartonnage- og Papirvarebranchernes sociale fond i samme omfang som efter de  

 hidtidige overenskomster.
 For så vidt angår kvindelige ansatte omfattet af Reprofagets socialfond  

 eller Bogbinder-, Kartonnage- og Papirvarebranchernes sociale fond, der ikke  

 i henhold til overenskomsten udbetaler løn under barsel, udbetaler den  

 pågældende styrelse løn under barsel efter følgende regler:
 Den ansatte er under fravær fra arbejdet på grund af svangerskab  

 berettiget til sygeløn fra det tidspunkt, hvor der skønnes at være 4 uger til  

 fødslen.
 Den ansatte er under fravær fra arbejdet på grund af fødsel berettiget til  

 sygeløn fra dagen efter fødslen og i en periode op til 24 uger.
§ 16.  Tjenestefrihed Der kan gives grafiske arbejdere adgang til ekstraordinær tjenestefrihed  

 uden løn i tilfælde, hvor det ikke strider mod styrelsens interesser.
 Stk. 2. Tjenestefrihed, under hvilken der ikke optjenes ret til  

 feriegodtgørelse, kan gives i indtil 1 år ad gangen, dog højest i 3 år.
 Stk. 3. Det er vedkommende styrelses ansvar, at der er en stilling ledig  

 til den pågældende ved tjenestefrihedens ophør.
 Stk. 4. Den ansatte har i øvrigt ret til tjenestefrihed uden løn til de  

 formål, der er nævnt i Finansministeriets bekendtgørelse nr. 518 af 3. juli  

 1991 om ret for tjenestemænd til tjenestefrihed uden løn til nærmere  

 afgrænsede formål, udsendt med Finansministeriets cirkulære af 3. juli 1991.
§ 17.  Barns 1. sygedag Institutionen kan give den ansatte hel eller delvis tjenestefrihed til  

 pasning af et sygt barn, når 1. det er barnets første sygedag 2. hensynet til barnets forhold gør dette nødvendigt 3. forholdene på tjenestestedet tillader det 4. barnet er under 18 år 5. barnet er hjemmeværende Stk. 2. Fravær efter stk. 1 noteres på de lister, der føres om de  

 ansattes sygefravær.
 Stk. 3. Den ansatte oppebærer under tjenestefriheden indtægt svarende til  

 den indtægt, som den ansatte ville have oppebåret i sygdomstilfælde, idet der  

 dog i denne fraværssituation ikke indgår de særlige ydelser, som er omhandlet  

 i Finansministeriets vejledninger om udbetaling af visse særlige ydelser  

 under sygdom, jf. cirkulære af 25. maj 1977 og 2. maj 1978.
 Stk. 4. Adgangen til tjenestefrihed efter stk. 1 kan for den enkelte  

 ansatte inddrages ved misbrug.
§ 18.  Opsigelsesvarsel Stk. 2  Ansatte, der i henhold til § 1, stk. 3, overgår  

 til denne overenskomst 1. april 1991 og senere, bevarer eventuel optjent  

 beskæftigelsesanciennitet i statens tjeneste.
 Stk. 3 De ansatte er omfattet af rammeaftale af 10. april 1991 mellem  

 Finansministeriet og centralorganisationer tilsluttet CFU om frivillig  

 fratrædelsesordning.
§ 19.  Arbejdstøj Der kan udleveres arbejdstøj i overensstemmelse med de regler og  

 lokalaftaler mv., der hidtil har været gældende på institutionerne.
 Stk. 2. Der skal dog udleveres arbejdstøj, efter den enkelte institutions  

 bestemmelse, såfremt produktions- og færdiggørelsesprocessen for den  

 pågældende ansatte omfatter anvendelse af farver, kemikalier, lim og  

 lignende.
§ 20.  Andre bestemmelser Institutionerne forpligter sig til fortrinsvis at antage medlemmer af en  

 statsanerkendt arbejdsløshedskasse.
§ 21.  Tillidsrepræsentanter Beskæftiges mindst 5 grafiske arbejdere i en institution kan der vælges en  

 tillidsrepræsentant.
 Det er en selvfølge, at den omstændighed, at en grafisk arbejder fungerer  

 som sine arbejdskammeraters tillidsrepræsentant i forhold til institutionen,  

 ikke må give anledning til, at hans stilling forringes.
En tillidsrepræsentant kan ikke afskediges, hvis ikke tvingende grunde  

 taler derfor.
Arbejdsforholdet kan ikke afbrydes, før pågældende organisation  

 har haft lejlighed til at prøve afskedigelsens berettigelse ved fagretlig  

 behandling.
 Organisationsforhandlingerne skal finde sted - eller krav om faglig  

 voldgift skal være fremsat - senest 14 dage efter, at institutionen har  

 tilkendegivet, at den ønsker at afskedige den pågældende tillidsrepræsentant.
 Retsmøde i den faglige voldgift skal afholdes senest 3 uger efter, at  

 forbundet har tilkendegivet, at det ønsker sagen behandlet ved faglig  

 voldgift.
 Stk. 2. Tillidsrepræsentanten, der bør vælges blandt de 2/3 af  

 personalet, der har højeste anciennitet på arbejdsstedet og har været  

 beskæftiget mindst 1 år ved institutionen, skal udøve sit hverv med rimelig  

 hensyntagen til arbejdets uforstyrrede gang og søge at virke formildende ved  

 eventuelle uoverensstemmelser.
Stk. 3. Institutionen skal have meddelelse om, hvem der er valgt til  

 tillidsrepræsentant.
En valgt tillidsrepræsentant er omfattet af  

 overenskomstens beskyttelsesbestemmelse (afskedigelsesbegrænsning) på alle  

 arbejdspladser med et personale på 5 eller flere personer (lærlinge medregnes  

 ikke).
 Stk. 4. Valg og anerkendelse af særlige branchetillidsrepræsentanter  

 forudsætter, at der inden for den pågældende branche, i virksomheden normalt  

 er beskæftiget mindst 5 personer, idet hovedtillidsrepræsentanten er  

 branchetillidsrepræsentant for sin egen branche.
§ 22.  Specialbestemmelser for typografer Følgende bestemmelser er gældende for typografer og trykkeriarbejdere, der  

 forud for 1/4-1991 arbejdede efter overenskomst mellem Finansministeriet og  

 Dansk Typograf-Forbund.
Personlige tillæg a.
Til typografer og trykkeriarbejdere, som var ansat ved en af  

 nedenstående institutioner den 13. juni 1983, ydes til modvirkning af  

 eventuel lønnedgang et personligt ureguleret tillæg, der beregnes som  

 forskellen pr. 1. oktober 1982 mellem lønnen og den faktisk udbetalte løn:
Arkitektskolen i Århus Danmarks Lærerhøjskole Danmarks Statistik Direktoratet for Arbejdstilsynet Farvandsdirektoratet Forsvarsministeriets trykkeri Generaldirektoratet for DSB Kort- og Matrikelstyrelsen (Geodætisk Institut) Post- og Telegrafvæsenets trykkerier i København (Girobank) Zoologisk Museum ved Københavns Universitet.
Funktionstillæg b.
De forud for 1. oktober 1982 aftalte funktionstillæg ved Post-  

 og Telegrafvæsenet (Girobank) og Kort- og Matrikelstyrelsen (Geodætisk  

 Institut) fortsætter uændret.
Anciennitetstillæg c.
Til typografer, der har været ansat i 10 år ved samme  

 institution i henhold til en overenskomst med Dansk Typograf-Forbund ydes et  

 tillæg på 3.000 kr. pr. år, der udbetales 1. maj.
d.
Lokalaftaler, der løber videre, eller nye, der bliver indgået,  

 kan af de lokale parter opsiges til ophør med 4 ugers varsel.
e.
For typografer ved Danmarks Statistik videreføres følgende  

 bestemmelser i overenskomsten af 11. januar 1980:
- § 6 om weekend og feriedage § 23.  Specialbestemmelser for litografer Følgende bestemmelser er gældende for litografer, der forud for 1. april  

 1991 arbejdede efter overenskomsten mellem Finansministeriet og Dansk  

 Litografisk Forbund.
 Litografer, som pr. 29. marts 1985 var ansat ved en af nedennævnte  

 institutioner, ydes til modvirkning af eventuel lønnedgang et personligt  

 ureguleret tillæg.
 Tillæggene beregnes som følger:
Litografer ansat før 31. marts 1983 Forskellen mellem faktisk udbetalt løn pr. 31. marts 1983 og den i  

 overenskomst af 29. marts 1985 mellem Finansministeriet og Dansk Litografisk  

 Forbund § 2, stk. 1, fastsatte løn.
Litografer ansat i perioden 1. april 1983 - 28. marts 1985 Forskellen mellem den løn, de ville have fået udbetalt, hvis de havde  

 været ansat pr. 31. marts 1983, og lønnen i henhold til § 2, stk. 1, i  

 overenskomst af 29. marts 1985 mellem Finansministeriet og Dansk Litografisk  

 Forbund.
Danmarks Statistik Geodætisk Institut Handelshøjskolen i Århus Københavns Universitet Roskilde Universitetscenter Statens Informationstjeneste Statshavnsadministrationen, Frederikshavn Vejdirektoratet Århus Tekniske Skole De forud for 1. april 1983 aftalte funktionstillæg ved Kort- og  

 Matrikelstyrelsen (Geodætisk Institut) fortsætter uændret, dog således at  

 evt. procenttillæg konverteres til faste kronetillæg, der herefter er  

 uregulerede.
 For litografer ved Danmarks Statistik videreføres følgende bestemmelser i  

 overenskomsten af 17. januar 1980:
 - § 7 om weekend og feriedage.
 § 24.  Specialbestemmelser for bogbindere m.fl.
 Følgende bestemmelser er gældende for bogbindere og bogbinderiassistenter  

 m.fl., der forud for 1. april 1991 arbejdede efter overenskomsten mellem  

 Finansministeriet og Dansk Bogbinder- og Kartonnagearbejder Forbund.
Tillæg Ansatte ved P & T a.
Til bogbinderiassistenter ved Postens Frimærkecenter ydes efter 2  

 måneders ansættelse et fast tillæg på 79,00 kr. pr. uge.
Ansatte ved øvrige institutioner b. »Forgyldertillæg« og »ledertillæg«, der er ydet i  

 henhold til hidtidige aftaler, bevares som personlige tillæg for de  

 pågældende.
 Tillæggene udgør følgende beløb:
 forgyldertillæg, pr. time: 1,30 kr.
 ledertillæg, pr. uge: 230,00 kr.
 Stk. 2. Når bogbinderiassistenter udfører svendearbejde, aflønnes de for  

 de timer, i hvilke de udfører dette arbejde, med samme timeløn, som gælder  

 for svende.
Deltid c.
Ansættelse på deltid med forholdsmæssig lønreduktion kan kun  

 finde sted efter aftale mellem DBKF og vedkommende institution.
 Stk. 2. Deltidsansattes arbejdstid kan i forbindelse med  

 arbejdstidsnedsættelsen med et varsel svarende til den ansattes  

 opsigelsesvarsel nedsættes forholdsmæssigt, hvis nedsættelsen er sagligt  

 begrundet i bevillingsmæssige, arbejdstilrettelæggelsesmæssige eller andre  

 forhold, dog ikke til mindre end 20 timer om ugen.
Ferie Ansatte ved P & T d.
Der ydes ferie i henhold til ferieloven.
Når bogbinder/bogbinderiassistenter har opnået 25 års beskæftigelse ved  

 P&T, ydes der et tillæg på kr. 3.000 årligt.
Beløbet udbetales pr. 1. maj  

 hvert år.
 Stk. 2. Ansatte med 25 års beskæftigelse, der efter hidtil gældende  

 regler har afholdt 3 dages ekstra ferie, kan ikke samtidigt få udbetalt  

 ovennævnte tillæg.
Overarbejde Inden for P&T's område kan en arbejdsdag, der falder mellem 2 fridage,  

 efter lokal aftale parterne imellem arbejdes af uden overtidsbetaling, men  

 der godtgøres den ansatte 2 timer.
Det er en betingelse for godtgørelsen på  

 de 2 timer, at indarbejdningen af dagen finder sted efter en af  

 arbejdsgiveren forud godkendt plan.
Varsling af dage, der skal afarbejdes,  

 skal gives med mindst 1 måneds varsel.
§ 25.  Faglig strid Som regel for behandling af faglig strid gælder den norm, der senest er  

 vedtaget af hovedorganisationerne.
§ 26.  Hovedaftale Den hovedaftale, der er indgået mellem Dansk Arbejdsgiverforening og  

 Landsorganisationen i Danmark den 12. december 1986 finder tilsvarende  

 anvendelse på den nærværende overenskomst.
§ 27.  Opsigelse af overenskomsten Denne overenskomst træder i kraft den 1. april 1991 og kan af parterne  

 opsiges med 3 måneders skriftlig varsel til ophør en 31. marts, dog tidligst  

 den 31. marts 1993.
Bilag 1 Følgende institutioner var forud for 1. april 1991 omfattet af  

 overenskomsten med Dansk Typograf-Forbund:
 Overenskomsten omfatter følgende statsinstitutioner:
Arkitektskolen i Århus Byggeteknisk Højskole Danmarks Blindebibliotek Danmarks Journalisthøjskole Danmarks Lærerhøjskole Danmarks Statistik Danmarks Tekniske Højskole/IMSOR Det kongelige Bibliotek UNI-C, København og Århus Direktoratet for Arbejdstilsynet Direktoratet for Toldvæsenet Eksportkreditrådet Farvandsdirektoratet Flytaktisk Kommando, Karup Forskningscenter Risø Forsvarsministeriets trykkeri Forvaringsanstalten Herstedvester Generaldirektoratet for DSB Grafisk Tryk-Girobank Handelshøjskolen H.C.Ø.
Tryk Hjemmeværnskommandoen Hjemmeværnsskolen, Nymindegab Institut for Nordisk Filologi, København og Århus Universitet Kildeskattedirektoratet Kort- og Matrikelstyrelsen Københavns Universitet Planstyrelsen Odense Universitetscenter Miljøstyrelsens grafiske værksted, Silkeborg Nyborg Statsfængsel Statens Byggeforskningsinstitut Statens Luftfartsvæsen Søværnets Materielkommando Tandlægehøjskolen, Århus Vejdirektoratet Zoologisk Museum ved Københavns Universitet Århus Universitet Aalborg Universitetscenter Med Dansk Litografisk Forbund pr. 1. april 1991 Danmarks Statistik Kort- og Matrikelstyrelsen Handelshøjskolen i Århus Københavns Universitet Roskilde Universitetscenter Statens Informationstjeneste Statshavnsadministrationen, Frederikshavn Vejdirektoratet Århus Tekniske Skole Kolding Tekniske Skole Roskilde Tekniske Skole Københavns Tekniske Skole Generaldirektoratet for Post- og Telegrafvæsenet Grønlands Geologiske Undersøgelser Med Dansk Bogbinder og Kartonnagearbejder Forbund pr. 1. april  

 1991 1. Generaldirektoratet for Post- og Telegrafvæsenet 2. Det kgl.
Bibliotek 3. Statsbiblioteket i Århus 4. Landsarkivet for Sjælland, Lolland-Falster og  

 Bornholm 5. Landsarkivet for Nørrejylland, Viborg 6. Landsarkivet for de sønderjyske landsdele, Åbenrå 7. Rigsarkivet 8. Landsarkivet for Fyn, Odense 9. Statens Museum for Kunst 10. Danmarks Pædagogiske Bibliotek 11. Den Kgl.
Veterinær- og Landbohøjskole 12. Matrikeldirektoratet 13. Nationalmuseet 14. Vejdirektoratet 15. Handelshøjskolen i København 16. Kort- og Matrikelstyrelsen 17. Danmarks Lærerskole 18. Aalborg Universitetscenter 19. Statens Luftfartsvæsen 20. Århus Universitet 21. Grafisk Tryk-Girobank PROTOKOLLAT I I tilknytning til overenskomst af 27. september 1991 mellem  

 Finansministeriet og de tre forbund under Grafisk Industri- og Mediekartel er  

 der enighed om følgende:
 Til § 1, stk. 2.
 Med denne bestemmelse er det ikke hensigten at ændre på hidtidig praksis  

 med hensyn til, hvilket arbejdsområde der er omfattet af overenskomstens  

 (hidtil: de tre overenskomster) dækningsområde.
Til § 8 Det er ikke hensigten at ændre hidtidig praksis, jf. 89-overenskomsten, §  

 7, vedrørende fordeling af puljetillæg til typografer og trykkeriarbejdere  

 ved Girobank.
PROTOKOLLAT II Pulje til individuel løn Puljens størrelse9 Der afsættes en pulje på i alt 203.900 kr. pr. 1. april 1991 til  

 individuel løn i overenskomstperioden på det grafiske område.
Formål Puljen kan anvendes til personlige lønforbedringer, honorering af særlig  

 indsats, tillæg for særlige arbejdsopgaver eller funktioner samt til løsning  

 af enkelte rekrutterings- og fastholdelsesproblemer, der kan dog ikke aftales  

 gruppevise lønforbedringer.
Karakter Lønforbedringerne gives som personlige tillæg, eventuelt som tidsbestemte  

 tillæg.
Tillæggene genanvendes ved ledighed i stillingen.
Tidsbestemte tillæg  

 belaster alene puljen i det år, hvor de udbetales.
Procedure Forslag om ydelse af tillæg forhandles mellem den enkelte institutions  

 ledelse og tillidsrepræsentanten/forbundet.
Færdigforhandlede forslag  

 forelægges for Finansministeriet senest 1. december 1991. Fordelingen af  

 puljen sker efter aftale mellem overenskomstens parter.
PROTOKOLLAT III I perioden optages forhandlinger mellem parterne med henblik på et  

 eventuelt ophør af statens tilknytning til de sociale fonde.
PROTOKOLLAT IV I den periode, hvor den overenskomstmæssige pension er lavere end sup-  

 plementsunderstøttelsen, yder staten et udligningsbeløb til den pensionerede,  

 jf.
Finansministeriets cirkulære om udligningsbeløb og  

 supplementsunderstøttelse. (APD.nr. 37/91).
PROTOKOLLAT V Ansatte omfattet af civilarbejderloven er ikke omfattet af overenskomstens  

 bestemmelse om en pensionsordning.
 Som følge heraf medregnes disse ansatte ikke ved udmøntningen af den  

 aftalte ramme til pension.
København, den 27. september 1991 Grafisk Industri- og Mediekartel  

 Finansministeriet P.M.V.
 Dan Lundrup E.B.
