Fremsat den 30. januar 2002 af  

 justitsministeren (Lene Espersen) Forslag til Lov om ændring af lov for  

 Færøerne om rettens pleje (Advokatselskaber) § 1 I lov nr. 92 af 23. februar 1988 for Færøerne om rettens  

 pleje, om ændring af lov om retsafgifter, om ændring af lov om  

 børns retsstilling og om ikrafttrædelse af lov om ydelse af  

 juridisk bistand samt om inkasso- og detektivvirksomhed mv., som ændret  

 ved § 3 i lov nr. 143 af 8. marts 1995, § 1 i lov nr. 1082 af 20.  

 december 1995 og ved lov nr. 365 af 2. juni 1999, foretages følgende  

 ændringer:
 1. I § 1 indsættes efter nr. 34:
»34 a.
Efter § 124 indsættes:
»§ 124 a.
Advokatvirksomhed må ud over i  

 enkeltmandsvirksomhed eller i et fællesskab af advokater kun  

 udøves af et advokatselskab, der drives i aktie- eller  

 anpartsselskabsform.
Et advokatselskab må alene have til formål  

 at drive advokatvirksomhed og er pligtig og eneberettiget til i navnet at  

 benytte ordene »advokataktieselskab« eller »advokatanpartsselskab« eller  

 deraf dannede forkortelser.
Uanset 1. og 2. pkt. må foreninger,  

 interesseorganisationer og lignende som mandatar udføre retssager for  

 deres medlemmer inden for foreningens interesseområde.
 Stk. 2. En advokat, der udøver virksomhed i et  

 advokatselskab, hæfter personligt sammen med selskabet for ethvert  

 krav, der er opstået som følge af advokatens bistand til en  

 klient.
Stk. 3. Aktier eller anparter i et advokatselskab må,  

 jf. dog stk. 5, kun ejes af 1)	advokater, der aktivt driver advokatvirksomhed i selskabet, i dets  

 moderselskab eller dets datterselskab, eller 2)	et andet advokatselskab.
Stk. 4. Bestyrelsesmedlemmer, bortset fra medarbejdervalgte  

 bestyrelsesmedlemmer, i et advokatselskab skal aktivt drive advokatvirksomhed  

 i selskabet eller i dets moderselskab eller dets datterselskab.
Medlemmer af  

 direktionen i et advokatselskab skal aktivt drive advokatvirksomhed i  

 selskabet.
 Stk. 5. Justitsministeren fastsætter nærmere  

 regler for udøvelse af advokatvirksomhed i selskabsform, herunder  

 regler om afhændelse af en aktie eller anpart i tilfælde af en  

 aktionærs eller anpartshavers dødsfald eller deponering af  

 beskikkelse.
 Stk. 6. Medmindre højere straf er forskyldt efter den  

 øvrige lovgivning, straffes med bøde den, der overtræder  

 reglerne i stk. 1, 3 eller 4.
 Stk. 7. I forskrifter, der udstedes i medfør af  

 stk. 5, kan der fastsættes straf af bøde for  

 overtrædelse af bestemmelserne i forskrifterne.
Stk. 8. For overtrædelser, der begås af  

 aktieselskaber, anpartsselskaber, andelsselskaber eller lignende, kan der  

 pålægges selskabet som sådant bødeansvar.« 34 b.
Efter § 127 indsættes:
»§ 127 a. § 124 og §§ 125-127 gælder  

 også for advokatselskaber.«« 2. I § 1 indsættes efter nr. 37:
»37 a.
I § 143, stk. 2, indsættes som 3.  

 pkt.:
»1. og 2. pkt. finder tilsvarende anvendelse for så vidt angår  

 advokatselskaber, jf. § 124 a.« 37 b. § 146, 1. pkt., affattes således:
»Klager over vederlag, som en advokat eller et advokatselskab har forlangt  

 for sit arbejde, kan af den, som har retlig interesse heri, indbringes for  

 bestyrelsen i den advokatkreds, hvor advokaten eller advokatselskabet har sit  

 kontor.« 37 c.
I § 147 b, stk. 1, indsættes efter  

 »advokat«: »eller et advokatselskab«.
 37 d. § 147 c, stk. 1, affattes således:
»Finder Advokatnævnet, at en advokat eller et advokatselskab har  

 tilsidesat pligter, der følger af denne lov eller forskrifter fastsat  

 i medfør af loven, kan det tildele advokaten eller advokatselskabet en  

 advarsel eller irettesættelse eller pålægge vedkommende  

 eller selskabet en bøde på indtil 200.000 kr.« 37 e.
I § 147 c, stk. 2, 1. pkt., indsættes  

 efter »advokat«: »eller et advokatselskab«.
37 f.
I § 147 c, stk. 5, indsættes efter  

 »advokaten,«: »advokatselskabet,«.
37 g.
I § 147 d, stk. 1, indsættes efter  

 »advokaten«: »eller advokatselskabet«.
37 h.
I § 147 d, stk. 3, indsættes i 1.  

 og 2. pkt. efter »advokaten«: »eller advokatselskabet«.« § 2 Loven træder i kraft den 15. juni 2002.
Bemærkninger til lovforslaget Almindelige bemærkninger 1. Indledning Formålet med lovforslaget er at gøre det  

 muligt at drive advokatvirksomhed i selskabsform på  

 Færøerne.
Ved lov nr. 403 af 13. juni 1990 om ændring af  

 retsplejeloven (Dommeres habilitet, SSP-samarbejdet og advokatselskaber mv.)  

 blev det med virkning fra den 1. januar 1991 gjort muligt at drive  

 advokatvirksomhed i selskabsform i Danmark.
Ved samme lovændring blev  

 det hidtidige forbud mod samtidig at have advokatkontor i flere retskredse  

 ophævet.
 Færøernes landsstyre har over for  

 Justitsministeriet anmodet om, at der i den færøske retsplejelov  

 nu indføres en tilsvarende adgang til at drive advokatvirksomhed i  

 selskabsform på Færøerne som den, der blev indført  

 i Danmark ved lov nr. 403 af 13. juni 1990, dog således, at den  

 færøske retsplejelovs forbud mod samtidig at have advokatkontor  

 i flere retskredse opretholdes.
 2. Gældende ret.
 Den færøske retsplejelovs regler om advokater  

 svarer til, hvad der var gældende i Danmark frem til ændringen af  

 den danske retsplejelov ved lov nr. 403 af 13. juni 1990 (dog er advokater  

 på Færøerne ikke eneberettigede til at føre  

 retssager for andre).
Den færøske retsplejelov antages  

 således at forudsætte, at advokatvirksomhed skal udøves i  

 personlig form.
Der vil derfor kun gennem en lovændring kunne skabes  

 mulighed for at drive advokatvirksomhed i selskabsform på  

 Færøerne.
Den færøske retsplejelov indeholder endvidere  

 et forbud mod, at advokater samtidig har advokatkontor i flere retskredse.
Et  

 tilsvarende forbud i den danske retsplejelov blev som anført ovenfor  

 ophævet samtidig med, at der blev åbnet adgang til at drive  

 advokatvirksomhed i selskabsform.
 Da Færøerne udgør én retskreds,  

 betyder forbudet i praksis, at færøske advokatvirksomheder er  

 afskåret fra at etablere filialer i Danmark, og at danske  

 advokatvirksomheder er afskåret fra at etablere filialer på  

 Færøerne.
3. Lovforslagets indhold Lovforslagets bestemmelser er indholdsmæssigt  

 identiske med de bestemmelser om advokatselskaber, der blev indsat i den  

 danske retsplejelov ved lov nr. 403 af 16. juni 1990, bortset fra, at  

 forbudet mod samtidig at have advokatkontor i flere retskredse i  

 overensstemmelse med landsstyrets henstilling ikke foreslås  

 ophævet.
 På samme måde som i Danmark skal  

 advokatvirksomhed i selskabsform på Færøerne således  

 kun kunne udøves under nogle særlige betingelser.
Det søges navnlig sikret, at selskabet i samme  

 omfang som en personligt drevet advokatvirksomhed vil være  

 uafhængig af interesser, der er advokatvirksomheden uvedkommende, og  

 som kan være stridende mod klientens interesser.
Dette sker gennem  

 regler om, hvem der kan besidde aktier eller anparter i et advokatselskab, og  

 gennem regler om, hvem der kan være medlemmer af bestyrelse og  

 direktion.
Det tillægges således stor betydning, at  

 advokatvirksomheder ikke på grund af finansieringen af virksomhedernes  

 kapitalgrundlag kan domineres af interesser, der ville kunne svække den  

 generelle tillid til advokaters uafhængighed.
Det foreslås  

 endvidere, at den gældende selskabslovgivnings regler om  

 hæftelsesforhold suppleres med en regel i retsplejeloven om, at den  

 enkelte advokat, der har rådgivet eller i øvrigt ydet bistand  

 til en klient, tillige hæfter med sin personlige formue for eventuelle  

 krav fra klienten, der er opstået som følge af advokatens  

 bistand.
Udøvelse af advokatvirksomhed i selskabsform vil derfor ikke  

 indebære nogen svækkelse af grundlaget for den enkelte advokats  

 professionsansvar.
Den enkelte advokat vil således i udøvelsen  

 af sin virksomhed fortsat være undergivet reglerne om de særlige  

 advokatpligter, selv om virksomheden udøves i selskabsform.
Ud over disse betingelser indeholder forslaget en  

 bemyndigelse til justitsministeren til at fastsætte nærmere  

 regler for udøvelse af advokatvirksomhed i selskabsform.
Bemyndigelsen  

 svarer til bemyndigelsen efter retsplejelovens § 124, stk. 5, som  

 er udnyttet ved Justitsministeriets bekendtgørelse nr. 824 af 10.  

 december 1990 om advokatselskaber.
Det forudsættes, at en lignende  

 bekendtgørelse udstedes med virkning for Færøerne.
Det foreslås endvidere, at overtrædelse af de  

 særlige regler for udøvelse af advokatvirksomhed i selskabsform  

 kan straffes med bøde, og at reglerne i retsplejelovens  

 §§ 125-127 om de særlige advokatpligter samt reglerne om  

 Advokatnævnets kompetence til at træffe afgørelse i  

 disciplinærsager og i sager vedrørende salærklager tillige  

 finder anvendelse for så vidt angår advokatselskaber.
Forbudet  

 mod at have advokatkontor i flere retskredse vil også finde anvendelse  

 på advokatselskaber.
 I lovforslaget er der taget stilling til, under hvilke  

 betingelser et selskab må udøve advokatvirksomhed.
 Af forslaget følger endvidere, at andre juridiske  

 personer end advokatselskaber ikke må udøve  

 advokatvirksomhed.
Ved vurderingen af, om en juridisk person kan anses for at  

 »udøve advokatvirksomhed« i lovforslagets forstand, vil det efter  

 forslaget være afgørende, om de hensyn, der ligger bag de  

 opstillede betingelser for etableringen af advokatselskaber, gør sig  

 gældende i samme omfang for så vidt angår den virksomhed,  

 som den pågældende juridiske person udøver.
Det  

 gælder navnlig behovet for at sikre advokatvirksomhedens  

 uafhængighed.
De rådsøgende knytter traditionelt til  

 begrebet og titlen »advokat« en forventning om uafhængighed og dermed  

 loyal varetagelse af klientens interesser.
 »Advokatvirksomhed« kan beskrives som juridisk  

 rådgivning og i forbindelse hermed økonomisk og anden  

 rådgivning til klienten samt repræsentation af denne for  

 domstolene og over for andre offentlige myndigheder og organisationer samt i  

 retslige spørgsmål og tvister i øvrigt.
 Efter »vinkelskriverloven«, (lov om ydelse af juridisk  

 bistand samt om inkasso- og detektivvirksomhed mv.), er det endvidere kun  

 advokater, der lovligt kan tilbyde juridisk rådgivning og bistand og  

 annoncere med disse tjenesteydelser. »Vinkelskriverloven« er sat i kraft for  

 Færøerne ved § 4 i lov nr. 92 af 23. februar 1988.
Afgørende for, om advokatvirksomheden reelt  

 må anses for »udøvet« af en juridisk person, vil efter en  

 gennemførelse af lovforslaget ikke alene være, om den er  

 udøvet af en advokat, men vil tillige bero på den ramme,  

 hvorunder den juridiske bistand ydes.
Er den pågældende advokat  

 således - f.eks. gennem en instruktionsbeføjelse fra en juridisk  

 person eller på grund af en juridisk persons finansiering af  

 virksomhedens kapitalgrundlag - afhængig af interesser, der er  

 advokatvirksomheden uvedkommende, vil den juridiske person efter lovforslaget  

 udøve advokatvirksomhed.
 Er en advokat ansat hos en juridisk person (et selskab, en  

 forening mv.) med det formål bl.a. at yde den juridiske persons  

 klienter, kunder eller medlemmer bistand i form af juridisk rådgivning  

 og vejledning samt i tilknytning hertil at føre sager for  

 administrative eller dømmende myndigheder for disse persongrupper,  

 må den juridiske person efter lovforslaget anses for at drive  

 advokatvirksomhed.
Højesteret har i en kendelse af 27. april 1989  

 (Ugeskrift for Retsvæsen 1989, side 591) taget stilling til, hvorvidt  

 en advokat, der er ansat i en landboforening med det formål bl.a. at  

 yde advokatbistand til foreningens medlemmer, har møderet for  

 byretten.
Den pågældende advokat var lønnet af foreningen  

 og principielt undergivet instruktionsbeføjelse fra foreningens  

 bestyrelse.
Højesteret fandt, at retten til at give møde for  

 byret og for Sø- og Handelsretten, der efter retsplejelovens  

 § 132 tilkommer enhver advokat, ikke berøres af den  

 pågældende advokats ansættelsesforhold.
Efter indførelsen af regler om advokatselskaber i  

 den danske retsplejelov anses et sådant tilfælde i dag for  

 advokatvirksomhed, der kun må udøves af et advokatselskab efter  

 lovens regler.
Det samme vil efter lovforslaget blive retstilstanden på  

 Færøerne.
 En gennemførelse af lovforslaget vil således  

 medføre, at heller ikke en forening på Færøerne vil  

 kunne tilbyde sine medlemmer juridisk bistand som beskrevet ovenfor gennem en  

 i foreningen ansat advokat   medmindre foreningen ændres til et  

 advokataktie- eller anpartsselskab og derved opfylder de betingelser, der  

 efter lovforslaget stilles for at sikre advokatvirksomhedens  

 uafhængighed.
Den mere begrænsede form for juridisk præget  

 rådgivning og bistand, som traditionelt har været ydet af  

 ikke-erhvervsdrivende landboforeninger, husmandsforeninger, fagforeninger og  

 lignende, som et accessorium til foreningens øvrige serviceydelser  

 over for dennes medlemmer, herunder f.eks. dokumentudfærdigelse, vil  

 ikke blive berørt af forslaget.
Vinkelskriverloven forbyder dog en  

 egentlig markedsføring af sådanne accessoriske ydelser.
 I øvrigt vil den virksomhed, der udøves af  

 retshjælpsinstitutioner, ikke blive berørt af forslaget.
 Afgrænsningen må i øvrigt i de enkelte  

 tilfælde overlades til domstolene, idet der i tvivlstilfælde  

 bør lægges vægt på, om en rådgivning har  

 været baseret på det særlige tillidsforhold, der er  

 kendetegnende for forholdet mellem en advokat og dennes klienter.
4. Lovtekniske spørgsmål Den færøske retsplejelov er lovteknisk  

 etableret ved, at reglerne i lovbekendtgørelse nr. 555 af 1. november  

 1984 af lov om rettens pleje er sat i kraft for Færøerne med  

 visse ændringer.
De ændringer, der ved ikraftsættelsen blev  

 foretaget i forhold til den danske retsplejelov (som den forelå ved  

 lovbekendtgørelsen af 1. november 1984) er særligt opregnet i  

 lovens § 1, der ved lovens ikrafttræden indeholdt 121 punkter.
Det  

 er derfor af lovtekniske grunde nødvendigt, at de ændringer, der  

 foretages ved dette lovforslag, foretages ved tilføjelse af nye  

 punkter med ændringer.
Ved lov nr. 143 af 8. marts 1995, lov nr. 1082  

 af 20. december 1995 og lov nr. 365 af 2. juni 1999 er der tidligere  

 foretaget ændringer af den færøske retsplejelov, der  

 på samme måde har tilføjet nye punkter til opregningen af  

 ændringer i lovens § 1. Den færøske retsplejelov er  

 således vanskelig at læse.
Der er imidlertid på Færøerne nedsat et  

 udvalg, som har til opgave at foretage en samlet revision og sammenskrivning  

 af den færøske retsplejelov, så der udarbejdes en  

 selvstændig retsplejelov for Færøerne.
Dette vil betyde,  

 at loven bliver mere overskuelig og dermed lettere tilgængelig, og  

 kommende lovændringer vil teknisk blive enklere.
 5. Lovforslagets økonomiske og administrative konsekvenser  

 mv.
Lovforslaget har ingen økonomiske eller  

 administrative konsekvenser for staten.
Det bemærkes, at  

 spørgsmål om selskabsbeskatning mv. er et færøsk  

 særanliggende.
 Lovforslaget har endvidere ingen økonomiske eller  

 administrative konsekvenser for erhvervslivet eller borgerne og indeholder  

 ikke miljømæssige konsekvenser eller EU-retlige aspekter.
Positive konsekvenser/ mindre udgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter 6. Hørte myndigheder mv.
 Lovforslaget har været sendt til høring hos  

 Færøernes Hjemmestyre, Sorenskriveren (dommeren) og Landfogeden  

 (politimesteren) på Færøerne, Advokatfelag Føroya  

 (den færøske advokatforening) og Advokatrådet i  

 Danmark.
Bemærkninger til lovforslagets enkelte  

 bestemmelser Til § 1.
 Til nr. 1.
Til § 124 a Forslaget til ny § 124 a indebærer, at der i  

 retsplejeloven for Færøerne skabes hjemmel til at kunne drive  

 advokatvirksomhed i aktie- og anpartsselskabsform.
Disse advokatselskaber vil  

 herefter gennem de i eller for selskabet virkende advokater kunne  

 udøve advokatvirksomhed.
Derimod vil selskabet som sådant ikke  

 kunne opnå beskikkelse som advokat og vil derfor f.eks. ikke kunne  

 optræde som advokat for en klient.
Den foreslåede § 124 a er med en enkelt  

 undtagelse, jf. nedenfor om stk. 8, identisk med § 124 i den  

 gældende danske retsplejelov.
Når bestemmelsen i den  

 færøske retsplejelov får paragrafnummeret 124 a, og ikke  

 124, skyldes det, at den færøske retsplejelovs § 124 om  

 forbud mod at have advokatkontor i flere retskredse foreslås  

 opretholdt.
Det tilsvarende forbud i den danske retsplejelov blev som  

 anført i lovforslagets almindelige bemærkninger punkt 1  

 ophævet i forbindelse med indførelsen af regler om  

 advokatselskaber i Danmark.
Efter stk. 1 må advokatselskaber kun  

 etableres i aktie- eller anpartsselskabsform, og man vil således efter  

 lovforslaget ikke kunne anvende f.eks. et kommanditselskab som rammen for en  

 advokatvirksomhed.
Muligheden for som efter den gældende retstilstand  

 at drive advokatvirksomhed i personlig form eller som et interessentskab,  

 hvor samtlige deltagende interessenter arbejder som advokater i virksomheden,  

 berøres ikke af forslaget.
Et selskab, der driver advokatvirksomhed, må efter  

 forslaget ikke tillige drive anden form for virksomhed.
Efter forslaget skal  

 advokatvirksomheden over for omverdenen gennem sit navn klart tilkendegive,  

 at virksomheden drives i selskabsform, og at der er tale om et  

 advokatselskab.
Bestemmelsen i stk. 2 indebærer, at en  

 advokat, der driver advokatvirksomhed i selskabsform, hæfter personligt  

 og solidarisk med selskabet for enhver forpligtelse og ethvert ansvar, der  

 udspringer af den pågældende advokats rådgivning og  

 sagsførelse mv., uanset om aftalen formelt er indgået mellem  

 klienten og selskabet.
Derudover hæfter advokatselskabet i  

 overensstemmelse med reglerne i selskabslovgivningen med sin formue for  

 kravet.
Den enkelte advokat vil derfor, selv om han eller hun som ansat eller  

 medejer udøver sin advokatvirksomhed gennem et advokatselskab,  

 personligt være fuldt ansvarlig for den bistand, vedkommende yder.
Den  

 klient, som har lidt et tab som følge af f.eks. fejlagtig  

 rådgivning, vil herefter kunne rette sit erstatningskrav såvel  

 mod det advokatselskab, som klienten har kontraheret med, som mod den eller  

 de advokater, der har behandlet sagen og ydet klienten rådgivning.
De  

 øvrige ejere af selskabet vil derimod ikke hæfte personligt, men  

 alene med deres indskud i selskabet.
Bestemmelsen indeholder i stk. 3 en  

 begrænsning af den kreds, der kan besidde aktier eller anparter i et  

 advokatselskab.
Baggrunden for disse regler er ønsket om at sikre, at  

 det personlige tillidsforhold, der består mellem klient og advokat, og  

 som hviler på den enkelte advokats uafhængighed og loyale  

 varetagelse af klientens interesser, ikke svækkes som følge af,  

 at advokaten virker i et advokatselskab.
Efter bestemmelsen vil det således kun være  

 bestallingshavende advokater, der aktivt driver advokatvirksomhed, som gennem  

 ejerskab kan øve indflydelse på driften af et advokatselskab.  

 Det er endvidere et krav, at aktionæren eller anpartshaveren gennem sin  

 virksomhed er tilknyttet det pågældende advokatselskab enten  

 direkte eller gennem virke i dets moder- eller datterselskab.
Derudover er  

 der mulighed for, at et advokatselskabs aktier eller anparter kan ejes af et  

 andet advokatselskab.
Begrænsningen i kredsen af de personer, der kan  

 være medlem af bestyrelsen for et advokatselskab, jf.  

stk. 4, tilsigter ligeledes at varetage hensynet til selskabets  

 uafhængighed af uvedkommende interesser.
Disse begrænsninger  

 medfører ingen ændring i forhold til selskabslovenes regler om  

 medarbejderes adgang til at vælge bestyrelsesmedlemmer.
 Den daglige ledelse af advokatselskabet, der  

 forestås af direktionen, kan efter forslaget alene varetages af  

 personer, der gennem virke som advokat i det pågældende selskab  

 er tæt knyttet til virksomheden.
 Justitsministeren kan efter stk. 5  

 fastsætte nærmere regler om en advokats adgang til at beholde  

 aktier eller anparter i et advokatselskab i tilfælde, hvor advokaten  

 på grund af sygdom eller alder har deponeret sin beskikkelse, samt  

 regler for fremgangsmåden ved afhændelse af aktier eller anparter  

 i tilfælde af dødsfald.
Justitsministeren bemyndiges endvidere til at udstede  

 nærmere regler for advokatselskaber.
I medfør af den tilsvarende  

 bestemmelse i den danske retsplejelovs § 124, stk. 5, har  

 Justitsministeriet udstedt bekendtgørelse nr. 824 af 10. december 1990  

 om advokatselskaber, der bl.a. fastsætter regler om, at aktierne eller  

 anparterne skal lyde på navn, og at disse ikke kan være  

 omsætningspapirer.
Endvidere fastsætter bekendtgørelsen  

 nærmere regler om fremgangsmåden ved afhændelse af aktier  

 eller anparter, om udøvelse af stemmeret for aktien eller anparten og  

 om likvidation af selskabet.
Med henblik på at hindre omgåelse af  

 reglerne om, hvem der kan eje aktier eller anparter, fastsætter  

 bekendtgørelsen også regler om selskabets adgang til at udstede  

 gældsbreve, som vil kunne ombyttes til aktier eller anparter i  

 selskabet (konvertible gældsbreve).
 Efter bestemmelserne i stk. 6 og 8 kan  

 en advokat eller et advokatselskab pålægges straf af bøde  

 ved overtrædelse af reglerne i stk. 1, 3 eller 4. Ligeledes kan  

 der efter stk. 7 i de forskrifter, der udstedes i medfør af  

 stk. 5, fastsættes bestemmelser om bødestraf for en  

 advokats eller et advokatselskabs overtrædelse af regler i  

 forskrifterne.
Ved lov nr. 474 af 12. juni 1996 blev der indsat  

 særlige regler i straffelovens 5. kapitel om strafansvar for juridiske  

 personer.
Disse regler er imidlertid ikke sat i kraft for  

 Færøerne.
Stk. 8 er udformet under hensyn hertil.
 Til § 127 a.
 Forslaget medfører, at reglerne om de særlige  

 advokatpligter i § 125 og § 126 samt reglerne om advokaters pligter  

 med hensyn til behandling af betroede midler (klientkontoreglerne,  

 § 127) også gælder for advokatselskabet som sådan.  

 Endvidere medfører forslaget, at forbudet i § 124 mod samtidig at  

 have advokatkontor i flere retskredse også gælder for  

 advokatselskaber.
 Til nr. 2.
 Til § 143, stk. 2, 3. pkt.
 Det foreslås, at Advokatrådets tilsynspligt og  

 adgang til at indklage en advokat for Advokatnævnet tillige finder  

 anvendelse for advokatselskaber.
 Til § 146, 1. pkt.
Bestemmelsen i § 146 fastlægger  

 Advokatnævnets kompetence til at træffe afgørelse  

 vedrørende klager over en advokats salærberegning.
Det  

 foreslås, at Advokatnævnet også skal have kompetence til at  

 træffe afgørelse vedrørende et advokatselskabs  

 salærberegning, og forslaget indebærer endvidere, at en klage kan  

 indbringes for den advokatkreds, hvor advokatselskabet har sit kontor.
Da  

 færøske advokater og advokatselskaber, der praktiserer deres  

 virksomhed på Færøerne, fortsat kun vil kunne have kontor  

 på Færøerne, vil klagen skulle indbringes for advokatkreds  

 1, der omfatter København og Frederiksberg samt Københavns Amt,  

 Færøerne og Grønland.
 Til § 147 b-d.
Retsplejeloven for Færøerne indeholder i  

 § 147 b-d regler om Advokatnævnets kompetence til at træffe  

 afgørelse i disciplinærsager vedrørende advokater samt  

 regler om advokatens adgang til at indbringe Advokatnævnets  

 afgørelse for landsretten.
Disse disciplinærsager  

 vedrører overtrædelse af de særlige advokatpligter, der er  

 fastsat dels i retsplejeloven for Færøerne og  

 bekendtgørelser udstedt i medfør af denne, dels i den  

 Vedtægt for Det danske Advokatsamfund, som Justitsministeriet har  

 godkendt, og i Advokatsamfundets regler for god advokatskik og kollegialitet  

 mv.
 Disse regler indeholder bl.a. bestemmelser om god  

 advokatskik, herunder regler om annoncering og anvendelse af firmanavn.
Den enkelte advokat vil fortsat, selv om advokaten  

 udøver sin virksomhed i selskabsform, kunne indklages for  

 Advokatnævnet.
Forslaget indebærer, at klager over selskabet som  

 sådant tillige vil kunne indbringes for Advokatnævnet efter disse  

 regler.
Der vil navnlig i tilfælde, hvor reglerne om anvendelse af  

 firmanavn og reglerne om annoncering overtrædes, samt hvor  

 klientkontoreglerne ikke overholdes, kunne tænkes at være behov  

 for at kunne klage over selskabet som sådant.
Der vil endvidere efter  

 forslaget ikke være noget til hinder for, at såvel selskabet som  

 den advokat, der direkte har givet anledning til klage, indbringes for  

 Advokatnævnet.
Det foreslås i den forbindelse, at reglen i  

 § 147 c, stk. 1, hvorefter Advokatnævnet kan give en advokat  

 en advarsel eller pålægge denne en bøde på indtil  

 50.000 kr., tillige skal finde anvendelse for advokatselskaber.
På  

 samme måde som ved ændringen af den danske retsplejelov i 1990  

 foreslås beløbsgrænsen samtidig forhøjet til  

 200.000 kr.
Bestemmelsen i § 147 c, stk. 2, 1. pkt., hvorefter en  

 advokat kan pålægges tvangsbøder, foreslås ligeledes  

 ændret, således at den også omfatter advokatselskaber.
Advokatnævnet har endvidere efter den  

 færøske retsplejelovs § 147 c, stk. 2, 2. pkt.,  

 mulighed for at fratage en advokat en sag, hvis det skønnes  

 fornødent, og efter § 147 c, stk. 3, kan Advokatnævnet  

 frakende advokaten retten til helt eller delvis at udøve  

 advokatvirksomhed.
Disse regler foreslås ikke overført på  

 advokatselskaber, idet regler om frakendelse af retten til at udøve en  

 bestemt virksomhed generelt ikke finder anvendelse på selskaber.  

 Sådanne regler ville ikke hindre personerne bag selskabet i at  

 fortsætte virksomheden i et nyt selskab.
 Til § 2.
 Bestemmelsen fastsætter lovens  

 ikrafttrædelsestidspunkt til den 15. juni 2002.
Bilag Lovforslaget sammenholdt med gældende lov Gældende formulering Lovforslaget § 1 I lov nr. 92 af 23. februar 1988 for Færøerne om rettens  

 pleje, om ændring af lov om retsafgifter, om ændring af lov om  

 børns retsstilling og om ikrafttrædelse af lov om ydelse af  

 juridisk bistand samt om inkasso- og detektivvirksomhed mv., som ændret  

 ved § 3 i lov nr. 143 af 8. marts 1995, § 1 i lov nr. 1082 af 20.  

 december 1995 og lov nr. 365 af 2. juni 1999, foretages følgende  

 ændringer:
 1. I § 1 indsættes efter nr. 34:
»34 a.
Efter § 124 indsættes:
»§ 124 a.
Advokatvirksomhed må ud over i  

 enkeltmandsvirksomhed eller i et fællesskab af advokater kun  

 udøves af et advokatselskab, der drives i aktie- eller  

 anpartsselskabsform.
Et advokatselskab må alene have til formål  

 at drive advokatvirksomhed og er pligtig og eneberettiget til i navnet at  

 benytte ordene »advokataktieselskab« eller »advokatanpartsselskab« eller  

 deraf dannede forkortelser.
Uanset 1. og 2. pkt. må foreninger,  

 interesseorganisationer og lignende som mandatar udføre retssager for  

 deres medlemmer inden for foreningens interesseområde.
 Stk. 2. En advokat, der udøver virksomhed i et  

 advokatselskab, hæfter personligt sammen med selskabet for ethvert  

 krav, der er opstået som følge af advokatens bistand til en  

 klient.
Stk. 3. Aktier eller anparter i et advokatselskab må,  

 jf. dog stk. 5, kun ejes af 1)	advokater, der aktivt driver advokatvirksomhed i selskabet, i dets  

 moderselskab eller dets datterselskab, eller 2)	et andet advokatselskab.
Stk. 4. Bestyrelsesmedlemmer, bortset fra medarbejdervalgte  

 bestyrelsesmedlemmer, i et advokatselskab skal aktivt drive advokatvirksomhed  

 i selskabet eller i dets moderselskab eller dets datterselskab.
Medlemmer af  

 direktionen i et advokatselskab skal aktivt drive advokatvirksomhed i  

 selskabet.
 Stk. 5. Justitsministeren fastsætter nærmere  

 regler for udøvelse af advokatvirksomhed i selskabsform, herunder  

 regler om afhændelse af en aktie eller anpart i tilfælde af en  

 aktionærs eller anpartshavers dødsfald eller deponering af  

 beskikkelse.
 Stk. 6. Medmindre højere straf er forskyldt efter den  

 øvrige lovgivning, straffes med bøde den, der overtræder  

 reglerne i stk. 1, 3 eller 4.
 Stk. 7. I forskrifter, der udstedes i medfør af  

 stk. 5, kan der fastsættes straf af bøde for  

 overtrædelse af bestemmelserne i forskrifterne.
Stk. 8. For overtrædelser, der begås af  

 aktieselskaber, anpartsselskaber, andelsselskaber eller lignende, kan der  

 pålægges selskabet som sådant bødeansvar.« 34 b.
Efter § 127 indsættes:
»§ 127 a. § 124 og §§ 125-127 gælder  

 også for advokatselskaber.«« 2. I § 1 indsættes efter nr. 37:
§ 143. - - - »37 a.
I § 143, stk. 2, indsættes som 3.  

 pkt.:
Stk. 2. Advokatsamfundets bestyrelse, der benævnes  

 Advokatrådet, fører tilsyn med advokaterne og deres autoriserede  

 fuldmægtige.
Finder rådet, at en advokat ikke har handlet i  

 overensstemmelse med de pligter, stillingen medfører, kan det indklage  

 den pågældende for advokatnævnet.
»1. og 2. pkt. finder tilsvarende anvendelse for så vidt angår  

 advokatselskaber, jf. § 124 a.« Stk. 3. - - - 37 b. § 146, 1. pkt., affattes således:
 § 146. Klager over vederlag, som en advokat har forlangt for  

 sit arbejde, kan af den, som har retlig interesse heri, indbringes for  

 bestyrelsen i den advokatkreds, hvor advokaten har sit kontor.
»Klager over vederlag, som en advokat eller et advokatselskab har forlangt  

 for sit arbejde, kan af den, som har retlig interesse heri, indbringes for  

 bestyrelsen i den advokatkreds, hvor advokaten eller advokatselskabet har sit  

 kontor.« § 147 b.
Klager over, at en advokat har tilsidesat pligter,  

 der følger af denne lov eller af forskrifter fastsat i medfør  

 af denne lov, kan indbringes for advokatnævnet.
37 c.
I § 147 b, stk. 1, indsættes efter  

 »advokat«: »eller et advokatselskab«.
Stk. 2. - - - 37 d. § 147 c, stk. 1, affattes  

 således:
§ 147 c.
Finder advokatnævnet, at en advokat har  

 tilsidesat pligter, der følger af denne lov eller forskrifter fastsat  

 i medfør af loven, kan det tildele advokaten en advarsel eller  

 irettesættelse eller pålægge vedkommende en bøde  

 på indtil 50.000 kr.
»Finder Advokatnævnet, at en advokat eller et advokatselskab har  

 tilsidesat pligter, der følger af denne lov eller forskrifter fastsat  

 i medfør af loven, kan det tildele advokaten eller advokatselskabet en  

 advarsel eller irettesættelse eller pålægge vedkommende  

 eller selskabet en bøde på indtil 200.000 kr.« § 147 c. - - - Stk. 2. Advokatnævnet kan under anvendelse af  

 tvangsbøder pålægge en advokat at opfylde en forpligtelse  

 som nævnt i stk. 1.
37 e.
I § 147 c, stk. 2, 1. pkt., indsættes  

 efter »advokat«: »eller et advokatselskab«.
Stk. 5. Advokatnævnet sender meddelelse om en  

 afgørelse til klageren, advokaten, advokatrådet og  

 justitsministeriet.
Nævnet kan offentliggøre  

 afgørelsen.
37 f.
I § 147 c, stk. 5, indsættes efter  

 »advokaten,«: »advokatselskabet,«.
§ 147 d.
Advokatnævnets afgørelse efter  

 § 147 c, stk. 1 og 2, kan indbringes for landsretten af advokaten.  

 Landsretten kan stadfæste, ophæve eller ændre  

 afgørelsen.
Stk. 2. - - - 37 g.
I § 147 d, stk. 1, indsættes efter  

 »advokaten«: »eller advokatselskabet«.
Stk. 3. Afgørelsen indbringes ved, at advokaten  

 anlægger sag mod advokatnævnet i den borgerlige retsplejes  

 former.
Sagen anlægges ved den landsret, i hvis kreds advokaten har  

 kontor.
37 h.
I § 147 d, stk. 3, indsættes i  

1. og 2. pkt. efter »advokaten«: »eller  

 advokatselskabet«.« § 2 Loven træder i kraft den 15. juni 2002.
