Til Forsvarschefen og chefer for øvrige myndigheder inden for Forsvarsministeriets område.
A.
Formål.
 § 1.  Rationaliseringsvirksomheden har til formål til  

 enhver tid at sikre den bedst mulige udnyttelse af ressourcerne og  

 gennemføres på en sådan måde, at den enkelte ansatte motiveres herfor.
 Det påhviler derfor enhver chef og medarbejder inden for sit ansvarsområde  

 til stadighed at tilstræbe den mest hensigtsmæssige udnyttelse af tildelte  

 ressourcer og fremsætte forslag hertil i takt med udviklingen, jf.  

 bestemmelser angående præmiering af rationaliseringsforslag.
B.
Overordnet styring.
§ 2.  Den overordnede styring af  

 rationaliseringsvirksomheden varetages af Forsvarsministeriets  

 Rationaliseringsnævn, der har til opgave at initiere, intensivere,  

 koordinere, prioritere og godkende større rationaliseringsarbejder.
Nævnet  

 fastsætter direktiv for gennemførelsen af sådanne arbejder indeholdende bl.a.  

 målsætning, ansvarlig myndighed samt eventuel konsulentbistand og tidsplan.
 Rationaliseringsnævnet sammensættes således:
Forsvarsministeren, formand, Departementschefen i Forsvarsministeriet, Departementschefen i Administrations- og Personaledepartementet, Forsvarschefen, Andre kan deltage i nævnets møder efter nævnets nærmere bestemmelse.
 Forsvarsministeriet varetager sekretariatsfunktionen.
C.
Gennemførelse.
§ 3.  Forsvarschefen og chefer for myndigheder uden  

 for Forsvarschefens ansvarsområde har ansvaret for løbende at undersøge  

 mulighederne for rationalisering ved egne og underlagte myndigheder samt  

 gennemførelse heraf.
Forslag til væsentlige rationaliseringsundersøgelser  

 forelægges Forsvarsministeriets Rationaliseringsnævn til godkendelse.
Rationaliseringsarbejder udvikles og gennemføres normalt inden for den  

 eksisterende organisations rammer med bistand fra etablerede  

 rationaliserings- og planlægningselementer.
Om fornødent nedsættes særlige  

 projektgrupper m.v.
 Afgivelse af personel til fuldtidsbeskæftigelse ved  

 rationaliseringsundersøgelser skal holdes inden for de personelmæssige  

 muligheder, herunder det ved lovgivning og aftaler fastlagte grundlag, og det  

 skal i den forbindelse tilstræbes at udnytte den kapacitet, der allerede  

 eksisterer i form af etablerede rationaliserings- og planlægningselementer og  

 således, at det operative aktivitetsniveau ikke svækkes.
 Spørgsmål i forbindelse med rationaliseringsforanstaltninger og  

 omlægninger i virksomheden/institutionen samt strukturrationaliseringer, der  

 berører de i virksomheden/institutionen ansatte, skal behandles ved samråd i  

 samarbejdsudvalget, forinden de pågældende foranstaltninger besluttes og  

 iværksættes, jf. cirkulære nr. 199 af 21. november 1979 om samarbejde og  

 samarbejdsudvalg i statens virksomheder og institutioner, § 5, stk. 2.
D.
Rapportering.
 § 4.  Forsvarschefen og chefer for myndigheder uden  

 for Forsvarschefens ansvarsområde fremsender efter nævnets nærmere  

 bestemmelse til Forsvarsministeriet via Forsvarsministeriets  

 Rationaliseringsnævn en rapport over gennemførte og igangværende  

 rationaliseringsarbejder.
E.
Ikrafttrædelse.
 § 5.  Dette cirkulære er i det væsentlige identisk med  

 Kundgørelse for Forsvaret B. 36-1973, der udgår.
 P.M.V.
 E.B.
