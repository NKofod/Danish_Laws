Tilladelse til sildefiskeri indeholdt som vilkår at mindst 50 % af  

 fangsten skulle afsættes til konsum for hver kalendermåned og at der skulle  

 gives anmeldelse til Fiskerikontrollen forud for første landing.
Den faktiske  

 opgørelse viste, at der var afsat 24,1 % til konsum og 75,1 % til industri,  

 Endvidere var der ikke givet anmeldelse til fiskerikontrollen.
Ansøgning om  

 ny tilladelse blev derfor midlertidigt nægtet.
 Tilladelsen til sildefiskeri i ovennævnte farvande i henhold til §§ 48 og  

 56 i Fiskeriministeriets bekendtgørelse nr. 465 af 27. juni 1989 om  

 regulering af visse fiskerier er betinget af følgende særlige vilkår i  

 tilladelsen pkt. 3a:
»Ved udnyttelsen af tilladelsen skal det kunne dokumenteres, at  

 mindst 50% af sildefangsten for hver kalendermåned er landet og afsat til  

 konsum, herunder PO, til en pris, som mindst svarer til den faktisk anvendte  

 tilbagetagelsespris« Fiskeriministeriet har konstateret, at De med Deres fartøj i juli måned  

 har udnyttet den tildelte sildetilladelse som følger: Konsum Industri Juli  

 måned 24,1% 75,9% Fiskeriministeriet har endvidere konstateret, at De ikke har overholdt det  

 særlige vilkår i tilladelsens pkt. 3c, som forskriver:
 Fartøjsføreren skal, efter reglerne i reguleringsbekendtgørelsens bilag 5,  

 give anmeldelse til Fiskerikontrollen om losning forud for den første  

 landing, hvor fartøjet har sild om bord.
 Fiskeriministeriet har derfor besluttet ikke at imødekomme Deres ansøgning  

 om tilladelse til sildefiskeri af 27. september 1989.
 Fornyet sildetilladelse vil tidligst kunne udstedes gældende med virkning  

 fra den 1. januar 1990. En evt. tilladelse vil blive gjort betinget af en  

 pligt til forudanmeldelse af tidspunktet for ankomst og losning.
 Beslutningen er truffet i medfør af bekendtgørelse af lov om regulering af  

 fiskeriet nr. 806 af 2. december 1986, § 6.
Såfremt De kan dokumentere, at De har overholdt betingelserne i  

 tilladelsen om at afsætte mindst 50% af den månedlige sildefangst til konsum,  

 skal man anmode Dem om meget hurtigt at indsende den fornødne dokumentation  

 til Fiskeriministeriet.
Fiskeriministeriet vil i så fald tage stilling til  

 den indsendte dokumentation.
De har også mulighed for at få sagen indbragt for domstolene.
Anmodning  

 herom skal fremsættes over for Fiskeriministeriet, inden 4 uger efter den  

 dato som er anført på dette brev.
Fiskeriministeriet vil i givet fald sørge for at sagen indbringes for  

 domstolene som en borgerlig sag.
Anmodning om sagsanlæg har ikke opsættende  

 virkning.
