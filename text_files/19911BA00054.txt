Nr BSF 54 Forslag til folketingsbeslutning Folketingsbeslutning om beretning til  

 Folketinget angående Nordisk Råds virksomhed i 1990-91 den 28. januar 1992 Vedtaget ved anden (sidste) behandling den 25. februar 1992 Folketinget tager beretningen til Folketinget angående Nordisk Råds virksomhed i 1990-91, afgivet af den danske delegation, til efterretning.
Oprindeligt fremsat forslag Den danske delegations beretning til Folketinget angående Nordisk Råds virksomhed i 1990-91 har været forelagt udvalget.
 Et flertal (udvalget med undtagelse af Fremskridtspartiets medlem)  

 har taget beretningen til efterretning.
 Et mindretal (Fremskridtspartiets medlem af udvalget) indstiller  

 beretningen til forkastelse og udtaler i denne forbindelse:
Fremskridtspartiet indstiller Nordisk Råd til nedlæggelse, medmindre det  

 vil påtage sig at løse alle de opgaver, et eventuelt Østersøråd skulle have  

 haft, således at der undgås oprettelsen af endnu en institution for lande  

 grænsende til Østersøen.
Hvis Nordisk Råd ikke nedlægges, anbefaler  

 Fremskridtspartiet, at de baltiske lande bliver optaget i Nordisk Råd  

 snarest.
Af beretningen fremgår det, at dette beretningsår har været blandt de mest  

 aktive og politisk interessante i mange år.
Det har især været  

 EF/EFTA-forhandlingerne og omvæltningerne i Østeuropa, der har præget den  

 nordiske politiske virksomhed både udadtil og indadtil.
Det er derfor oplagt,  

 at det egentlige Nordisk Råd har udspillet sin rolle.
Det har aldrig været  

 tanken, at Nordisk Råd skulle fungere som et nordisk udenrigsudvalg.
De  

 nordiske lande skal fortsat bestemme deres udenrigspolitik hver for sig.  

 Norges Gro Harlem Brundtlands og Norges Kirsti Kolle Grøndahls forslag om, at  

 Nordisk Råd skal gøres til et besluttende udenrigspolitisk organ, tager  

 Fremskridtspartiet skarpt afstand fra.
 Ideen om, at der tillægges Nordisk Råd fuld budgetkompetence, hvad enten  

 det er uden for eller inden for den ramme, ministerrådet fastlægger, tager  

 Fremskridtspartiet også på det skarpeste afstand fra.
Fremskridtspartiet kan altså ikke som andre partier tage Nordisk Råds  

 danske delegations beretning for 1990-91 til efterretning.
Fremskridtspartiet  

 må på grund af dens vidtgående ændringsplaner på det skarpeste tage afstand  

 fra den.
 Et flertal (udvalget med undtagelse af Fremskridtspartiets medlem)  

 fremsætter herefter følgende:
Forslag til folketingsbeslutning om beretning til Folketinget angående Nordisk Råds virksomhed i 1990-91 Folketinget tager beretningen til Folketinget angående Nordisk Råds  

 virksomhed i 1990-91, afgivet af den danske delegation, til efterretning.
