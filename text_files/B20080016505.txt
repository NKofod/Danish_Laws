Bekendtgørelse om ændring af bekendtgørelse om enzootisk kvægleukose (Udtagning af tankmælksprøver) § 1 I bekendtgørelse nr. 30 af 19. januar 2006 om enzootisk kvægleukose foretages følgende ændring:
 1. § 13 affattes således:
»§ 13. Fra samtlige mælkeleverende besætninger skal mejeriet hvert 3. år udtage leverandørmælk til statusundersøgelse for antistoffer mod kvægleukose.
Dog skal der fra samtlige mælkeleverende besætninger, der har indsat importerede kreaturer i besætningen, i de følgende 6 måneder, månedligt udtage leverandørmælkeprøver til undersøgelse for antistoffer mod kvægleukose.
Stk. 2. Fra mælkeleverende besætninger, der ikke leverer mælk til et mejeri beliggende her i landet, er det ejeren eller den ansvarlige for besætningen, der skal påse, at de i stk. 1 nævnte mælkeprøver udtages og indsendes til undersøgelse på et af Fødevarestyrelsen godkendt laboratorium.
Prøverne skal udtages af en uvildig person og udtages som en repræsentativ prøve af tankmælken.
Indsendelsen af mælken skal ske efter aftale med laboratoriet og på en sådan måde, at mælken kan undersøges, når den ankommer til laboratoriet.« § 2 Bekendtgørelsen træder i kraft den 15. marts 2008.
