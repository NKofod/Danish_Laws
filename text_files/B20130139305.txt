Bekendtgørelse om dykkeruddannelser1) I medfør af § 4, stk. 2, § 11, stk. 2, § 20, og § 24, stk. 6, i lov om dykkerarbejde og dykkermateriel m.v., jf. lovbekendtgørelse nr. 936 af 20. juli 2010, fastsættes:
Dykkerskoler § 1. Skoler, hvor der undervises til overfladeforsynet erhvervsdykker, SCUBA-erhvervsdykker, begrænset SCUBA-erhvervsdykker, lukket klokke-/blandingsgasdykker, kammeroperatør, dykkerleder og dykkerassistent, skal godkendes af Søfartsstyrelsen.
Godkendelsen sker i henhold til Søfartsstyrelsens bekendtgørelse om godkendelse og kvalitetssikring m.v. af maritime uddannelser.
 Stk. 2. Søfartsstyrelsen kan tilbagekalde en godkendelse, hvis betingelserne eller andre vilkår for godkendelsen ikke længere er opfyldt.
Adgangsbetingelser § 2. Adgang til en godkendt skole, hvor der undervises til prøven som overfladeforsynet erhvervsdykker, SCUBA-erhvervsdykker eller begrænset SCUBA-erhvervsdykker, er betinget af, at ansøgeren 1) er fyldt 18 år, 2) inden for de seneste 2 år har gennemgået et anerkendt kursus i førstehjælp, og 3) har gennemgået en fastlagt lægeundersøgelse med tilfredsstillende resultat.
 § 3. Adgang til en godkendt skole, hvor der undervises i skæring/svejsning, højtryksspuling, sprængning og/eller lukket klokke-/blandingsgasdykker kræver, at dykkeren har bevis som overfladeforsynet erhvervsdykker.
 § 4. Adgang til en godkendt skole, hvor der undervises i pensum til dykkerleder er betinget af, at ansøgeren har bevis som overfladeforsynet erhvervsdykker eller som SCUBA-erhvervsdykker.
 § 5. Adgang til en godkendt skole, hvor der undervises i pensum til kammeroperatør, er betinget af, at ansøgeren har bevis som overfladeforsynet erhvervsdykker eller har anden relevant uddannelse.
§ 6. Adgang til en godkendt skole, hvor der undervises i pensum til dykkerassistent, er betinget af, at ansøgeren 1) er fyldt 18 år, og 2) inden for de seneste 2 år har gennemgået et anerkendt kursus i førstehjælp.
 § 7. Adgang til en godkendt skole, hvor der undervises i redningsdykning, kræver, at dykkeren har bevis som SCUBA-erhvervsdykker eller overfladeforsynet erhvervsdykker.
Uddannelsernes indhold § 8. Med henblik på at opnå bevis som overfladeforsynet erhvervsdykker med atmosfærisk luft som åndemiddel indtil 50 meters vanddybde undervises der i henhold til retningslinjer udstedt af IDSA (International Diving Schools Association), og der eksamineres i henhold til retningslinjer anerkendt af Søfartsstyrelsen, jf. kapitel 2 i lov om dykkerarbejde og dykkermateriel m.v.
 § 9. Med henblik på at opnå bevis som overfladeforsynet erhvervsdykker med atmosfærisk luft som åndemiddel indtil 30 meters vanddybde undervises der i henhold til retningslinjer udstedt af IDSA, og der eksamineres i henhold til retningslinjer anerkendt af Søfartsstyrelsen, jf. kapitel 2 i lov om dykkerarbejde og dykkermateriel m.v.
 § 10. Med henblik på at opnå bevis som SCUBA-erhvervsdykker med atmosfærisk luft som åndemiddel indtil 30 meters vanddybde undervises der i henhold til retningslinjer udstedt af IDSA, og der eksamineres i henhold til retningslinjer anerkendt af Søfartsstyrelsen, jf. § 20 i lov om dykkerarbejde og dykkermateriel m.v.
 § 11. Med henblik på at opnå bevis som begrænset SCUBA-erhvervsdykker med atmosfærisk luft som åndemiddel indtil 9 meters dybde undervises og eksamineres der i henhold til retningslinjer anerkendt af Søfartsstyrelsen, jf. § 20 i lov om dykkerarbejde og dykkermateriel m.v.
 § 12. Med henblik på at opnå bevis som lukket klokke-/blandingsgasdykker indtil 100 meters vanddybde undervises der i henhold til retningslinjer udstedt af IDSA, jf. kapitel 2 i lov om dykkerarbejde og dykkermateriel m.v.
 § 13. Med henblik på at opnå bevis for gennemførelse af kurser i skæring, svejsning, højtryksspuling (30 bar og derover), sprængning og redningsdykning undervises der efter retningslinjer anerkendt af Søfartsstyrelsen.
 § 14. Med henblik på at opnå bevis som erhvervsdykker med blandingsgas eller nitrox som åndemiddel undervises der efter retningslinjer anerkendt af Søfartsstyrelsen.
 § 15. Med henblik på at opnå bevis som kammeroperatør eller dykkerleder undervises der efter retningslinjer anerkendt af Søfartsstyrelsen.
 § 16. Med henblik på at opnå bevis som dykkerassistent undervises der efter retningslinjer anerkendt af Søfartsstyrelsen.
 § 17. Med henblik på at opnå bevis for gennemført genopfriskningskursus i førstehjælp for dykkere og dykkerassistenter skal der i kurset indgå teori og praktiske øvelser efter retningslinjer anerkendt af Søfartsstyrelsen.
 § 18. Søfartsstyrelsen kan anerkende dykkeruddannelser og -beviser, som giver tilladelse til at anvende andet dykkermateriel, herunder hjælpemateriel, end det materiel, der er omfattet af denne bekendtgørelse.
Eksamen § 19. Eksamener afholdes i henhold til bestemmelserne i Søfartsstyrelsens bekendtgørelse om eksamens- og prøveafholdelse og bedømmelse af deltagere ved de maritime uddannelser, medmindre andet er fastsat i denne bekendtgørelse.
 § 20. Bedømmelsen af de skriftlige prøver foretages så vidt muligt af den lærer, der har undervist i det pågældende fag, og en censor.
 Stk. 2. Mundtlige eksaminationer foretages så vidt muligt af den lærer, der har undervist i det pågældende fag, og en censor.
 Stk. 3. Har en eksaminand på grund af sygdom ikke kunnet deltage i eksamen, bestemmer skolen, hvornår der skal være sygeeksamen for den pågældende.
 § 21. Ved prøverne som overfladeforsynet erhvervsdykker, SCUBA-erhvervsdykker, begrænset SCUBA-erhvervsdykker og lukket klokke-/blandingsgasdykker gives der karakterer i tre discipliner:
 1) Praktisk dykning.
 2) Dykkerteori (skriftlig prøve).
 3) Dykkermateriel og betryggelse (mundtlig prøve).
 Stk. 2. For af bestå erhvervsdykkerprøven kræves det, at ingen af karaktererne er under 022).
 Stk. 3. For at en elev på skolen kan indstilles til prøven, skal eleven i forbindelse med undervisning i praktisk dykning mindst have opnået karakteren 02, som ikke kan opnås ved oprunding.
 § 22. Eksamensbeviser udstedes vederlagsfrit af skolen.
Censorer § 23. Censorer udpeges og bemyndiges af Søfartsstyrelsen.
Bemyndigelsen gives normalt for en periode af 2 år.
Det skal i forbindelse med bemyndigelsen som censor dokumenteres, at vedkommende har detaljeret kendskab til dykkeruddannelserne og i øvrigt opfylder bestemmelserne om censorer i Søfartsstyrelsens bekendtgørelse om prøveafholdelse og bedømmelse af deltagere ved de maritime uddannelser.
Beviser § 24. Søfartsstyrelsen udsteder vederlagsfrit beviser til personer, som har bestået de i §§ 6-11 nævnte uddannelser.
 Stk. 2. Søfartsstyrelsen kan bemyndige uddannelsesinstitutioner til at udstede de i §§ 12-18 nævnte beviser på styrelsens vegne.
Udenlandske erhvervsdykkerbeviser § 25. Ansøgning om adgang til at udføre erhvervsdykning, jf. § 11 i lov om dykkerarbejde og dykkermateriel m.v., kan indsendes til Søfartsstyrelsen.
 Stk. 2. Søfartsstyrelsen træffer afgørelse om, hvorvidt betingelserne for erhvervsudøvelse her i landet er opfyldt, og underretter ansøgeren herom.
Oplysninger til tjenestemodtagerne § 26. Hvis dykning udføres under den titel, der anvendes i etableringsmedlemsstaten, eller under henvisning til dykkerens uddannelsesbevis, kan værtsmedlemsstatens kompetente myndigheder kræve, at dykkeren ud over andre oplysningskrav, som er fastlagt i fællesskabsretten, meddeler tjenestemodtageren alle eller visse af følgende oplysninger:
 1) Hvis dykkeren er optaget i et handelsregister eller et lignende offentligt register, navnet på det pågældende register samt dykkerens registreringsnummer eller tilsvarende identifikationsmidler, som findes i dette register.
 2) Navn og adresse på den kompetente tilsynsmyndighed, såfremt virksomheden er omfattet af en godkendelsesordning i etableringsmedlemsstaten.
 3) Navnet på den faglige sammenslutning eller lignende organ, som dykkeren er optaget i.
 4) Dykkerens faglige titel eller, hvis en sådan titel ikke findes, navnet på uddannelsesbeviset og den medlemsstat, i hvilken det er tildelt.
 5) Hvis dykkeren driver en momspligtig virksomhed, det registreringsnummer, der er omhandlet i artikel 22, stk. 1, i Rådets sjette direktiv 77/388/EØF af 17. maj 1977 om harmonisering af medlemsstaternes lovgivning om omsætningsafgifter  Det fælles merværdiafgiftssystem: ensartet beregningsgrundlag3).
 6) Eventuel forsikringsaftale eller andre former for personlig eller kollektiv beskyttelse i forbindelse med erhvervsansvar.
 Straf og ikrafttræden m.v.
 § 27. Overtrædelse af § 1, stk. 1, § 19 eller § 26, straffes med bøde eller fængsel i indtil 1 år.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 28. Bekendtgørelsen træder i kraft den 1. april 2014.
 Stk. 2. Bekendtgørelse nr. 1360 af 15. december 2009 om dykkeruddannelser ophæves samtidig.
 Stk. 3. Bekendtgørelsen gælder ikke for Grønland.
Søfartsstyrelsen, den 12. december 2013 Anne Skov Strüver / Palle Kristensen 1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer.
 2) Der henvises til 7-trinsskalaen i Undervisningsministeriets bekendtgørelse om karakterskala og anden bedømmelse.
