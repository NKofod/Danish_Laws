Cirkulære om vederlag til medlemmer af lektorbedømmelsesudvalg nedsat i henhold til Undervisningsministeriets bekendtgørelse om lektorbedømmelse ved Centre for Videregående Uddannelse og andre institutioner for mellemlange videregående uddannelser I henhold til Finansministeriets cirkulære af 2. november 1998 om særskilt vederlag m.v. fastsættes følgende bestemmelser om ydelse af vederlag til medlemmer af lektorbedømmelsesudvalg nedsat i henhold til Undervisningsministeriets bekendtgørelse nr. 635 af 27. juni 2003 om lektorbedømmelse ved Centre for Videregående Uddannelse og andre institutioner for mellemlange videregående uddannelser, som ændret ved bekendtgørelse nr. 26 af 19. januar 2004:
§ 1. Til formanden for bedømmelsesudvalg nedsat i henhold til bekendtgørelsen af 27. juni 2003, som ændret ved bekendtgørelse af 19. januar 2004 ydes betaling efter sats A i Finansministeriets cirkulære om censorvederlag med 12 censortimer pr. bedømmelse.
Til de to øvrige medlemmer af bedømmelsesudvalget ydes betaling efter sats A i Finansministeriets cirkulære om censorvederlag for 8 timer pr. bedømmelse.
 § 2. Det er institutionen, hvorfra en ansat anmoder om lektorbedømmelse, der afholder udgifter i forbindelse med bedømmelsen.
 § 3. Cirkulæret har virkning fra 1. august 2003.
