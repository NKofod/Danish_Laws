(Til folkehøjskoler, landbrugsskoler,  

 husholdningsskoler og efterskoler) Efter drøftelse mellem Frie Kostskolers Fællesråd, Lærernes  

 Centralorganisation og Undervisningsministeriet om ændring af § 34  

 (nedsættelse af timetallet i forbindelse med deltagelse i videreuddannelse) i  

 bekendtgørelse nr. 27 af 25. januar 1984 om tilskudsbetingelser m.v. for  

 folkehøjskoler, landbrugsskoler, husholdningsskoler og efterskoler skal man  

 meddele, at der med virkning fra 1. august 1987 foretages følgende ændring af  

 § 34:
 » § 34 . Forstandere og lærere, der deltager i videre uddannelse  

 tilrettelagt efter § 21 i lov om uddannelse af lærere i folkeskolen, jfr.  

 lovbekendtgørelse nr. 334 af 4. juli 1985, eller i efteruddannelse for  

 lærere:
- på kurser arrangeret af en eller flere primærkommuner eller amtskommuner  

 m.fl., - på kurser efter § 18 i lov om uddannelse af husholdningslærere, jfr.  

 lovbekendtgørelse nr. 706 af 13. oktober 1986, - på kurser efter § 9 i lov om uddannelse af håndarbejdslærere, jfr.  

 lovbekendtgørelse nr. 708 af 13. oktober 1986, - på godkendte kurser på en landbrugsskole, - på kurser arrangeret i henhold til § 17 i lov om folkehøjskoler,  

 landbrugsskoler, husholdningsskoler og efterskoler, kan med godkendelse af Undervisningsministeriet, Direktoratet for  

 Folkeoplysning, Frie Grundskoler m.v. få nedsættelse i det årlige timetal,  

 når kurset omfatter mindst 40 timer.
Stk. 2.  For hver kursustime ydes der en timenedsættelse  

 på 1 løntime for forstandere ved folkehøjskoler, landbrugsskoler,  

 husholdningsskoler og efterskoler samt for lærere ved ungdomshøjskoler,  

 husholdningsskoler og efterskoler og 0,6 løntimer for lærere ved  

 folkehøjskoler og landbrugsskoler.
Ved opgørelsen af timenedsættelsen for  

 deltagelse i et eller flere kurser fratrækkes dog forlods 10 løntimer i det  

 kalenderår, kurset eller kurserne påbegyndes.
Stk. 3.  Staten yder inden for skolens tilskudsgrundlag  

 tilskud både til lærerens og til den stedfortrædende lærers løn under  

 timenedsættelsen i henhold til stk. 1 og 2.« Ovennævnte vil blive indarbejdet i bekendtgørelsen i forbindelse med den i  

 øvrigt forestående ændring.
 P.m.v.
 e.b.
Jørgen Petersen fm.
