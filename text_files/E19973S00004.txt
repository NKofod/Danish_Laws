S.D.1 Fusion S.D.2 Spaltning S.D.3 Tilførsel af aktiver S.D.4 Koncernforbundne selskaber S.D.5 Sambeskatning S.D 5.5 CFC-beskatning af personer S.D.1 Fusion Fusion foreligger, når et selskab mv. overdrager hele sin formue til et  

 andet bestående selskab mv. eller når 2 eller flere selskaber mv.  

 sammensluttes til et nyt selskab mv.
Det er således uden betydning, om det  

 modtagende selskab eksisterede før fusionen eller er dannet i forbindelse med  

 denne.
 Det selskab, hvis aktiver og passiver overtages af et andet, kaldes det  

 indskydende selskab, og det selskab, der således bliver resultatet af  

 sammenslutningen af to eller flere selskabers formuemasser, kaldes det  

 modtagende selskab.
Skattepligtig fusion Overdragelse af et selskabs formue som helhed til et andet selskab  

 medfører i almindelighed beskatning i det overdragede selskab efter de for de  

 enkelte aktiver gældende regler.
Hvis fusion således gennemføres uden anvendelse af bestemmelserne i lov om  

 fusion, spaltning og tilførsel af aktiver mv. (FUL) likvidationsbeskattes det  

 indskydende selskab efter SEL § 5, jf.
S.B.2.
 Aktionærerne i det indskydende selskab skal opgøre fortjeneste eller tab  

 ved udlodning af likvidationsprovenuet efter reglerne i ABL.
Et indskydende selskabs eventuelle negative indkomst kan ikke efter  

 fusionen overføres til fradrag i det modtagende selskabs indkomst.
Derimod  

 kan det modtagende selskabs underskud for de foregående 5 år fradrages på  

 sædvanlig vis, jf.
LL § 15.
Efter de selskabsretlige regler kan en skattepligtig fusion gennemføres  

 med tilbagevirkende kraft.
Dette godkendes ikke skattemæssigt, se f.eks.  

 cirk. nr. 35 af 16. marts 1995 om overdragelse af pengeinstitutvirksomhed,  

 pkt. 2.2.
 Hvis en skattepligtig fusion finder sted mellem 2 sambeskattede selskaber,  

 kan underskud, der er opstået og ikke anvendt under sambeskatningen, anvendes  

 i det modtagende selskab, se S.D.5.2.
S.D.1.1 Skattefri fusion FUL indeholder regler, hvorefter visse selskaber og foreninger, der ikke  

 er forbundet i moder/datterselskabsforhold kan fusionere skattefrit (vandret  

 fusion). Loven giver også mulighed for skattefri fusion mellem moder- og  

 datterselskaber (lodret fusion).
Området for skattefri fusion, hvor et udenlandsk selskab er blandt de  

 fusionerede selskaber blev udvidet ved gennemførelse af fusionsdirektiv  

 90/434/EØF i Danmark ved lov nr. 219 af 3. april 1992. Det bemærkes, at for  

 Danmarks vedkommende er alene aktie- og anpartsselskaber omfattet af  

 fusionsdirektivet.
Se nærmere LV 1993 S.D.1.
Lovbestemmelserne om skattefri fusion fremgår af lovbek. nr. 954 af 5.  

 nov. 1996, som ændret ved lov nr. 1212 af 27. dec. 1996 *og lov vedtaget den  

 16. dec. 1997. Reglerne er nærmere belyst i skm. cirk. nr. 31 af 22. feb.  

 1996. Endvidere skm. cirk. nr. 198 af 4. dec. 1991 (til AL, FUL, PSL, SEL og  

 VSL), kap. 1 og 3, samt skm. cirk. nr. 137 af 19. juli 1994 (til ABL), pkt.  

 15. Se om skattefri fusion i forbindelse med overdragelse af  

 pengeinstitutvirksomhed pkt. 3 i skm. cirk. nr. 35 af 16. marts 1995. Efter  

 FUL's bestemmelser tages udgangspunkt i fusionsreglerne for registrerede  

 aktie- og anpartsselskaber samt selskaber som nævnt i SEL § 1, stk. 1, nr. 2,  

 jf.
FUL § 1, stk. 1.
Ifølge kapitel 2 (§§ 12 - 14h) finder bestemmelserne i kapitel 1 mere  

 eller mindre anvendelse ved fusion mv. af følgende skattesubjekter: § 12,  

 (kooperative foreninger), § 14, stk. 1, (sparekasser, - andelskasser mv. og  

 gensidige forsikringsforeninger), § 14, stk. 2, (investeringsforeninger), §  

 14 a, (omdannelse af sparekasser), § 14 b, (omdannelse af  

 realkreditinstitutter), § 14 c, (visse fonde og foreninger), § 14 d,  

 (omdannelse af gensidige forsikringsforeninger), § 14 e, (omdannelse af  

 andelsforeninger) § 14 f, (omdannelse af selskaber, brugsforeninger og  

 foreninger) ifølge SEL § 1, stk. 1, nr. 2, 3a og 4), § 14 g, (omdannelse af  

 andelskasser til aktieselskab og § 14 h (omdannelse af Københavns Fondsbørs,  

 Værdipapircentralen og Garantifonden for danske Optioner og Futures med virkning fra indkomståret  

 1997).
 Hertil kommer kapitel 3, § 15, (udenlandske selskaber) og reglerne i  

 kapitel 4 og 5, henholdsvis §§ 15 a og b, (spaltning) samt §§ 15 c og d,  

 (tilførsel af aktiver).
 Virksomheder, der f.eks. drives som interessentskaber, kommanditselskaber  

 eller partrederier, kan ikke anvende lovens bestemmelser.
Loven omfatter ikke alle de skattesubjekter, der er skattepligtige i  

 henhold til SEL § 1, stk. 1, idet der ikke er hjemmel til, at de i henhold  

 til bestemmelsens nr.6 skattepligtige andre foreninger, korporationer,  

 stiftelser, legater og selvejende institutioner kan fusionere hverken  

 indbyrdes eller med andre skattesubjekter.
Herfra er dog undtaget, dels  

 investeringsforeninger, dels gensidige forsikringsforeninger.
Skematisk oversigt Blandt de skattesubjekter (sammenslutninger), der er omfattet af loven,  

 begrænses kombinationsmulighederne for skattefri fusion, således som det  

 fremgår af den skematiske oversigt.
Skemaet omhandler alene fusioner og  

 omdannelser mellem selskaber mv., der er skattepligtige i henhold til SEL.
 Fusioner mellem f.eks. et udenlandsk og et dansk selskab er således ikke  

 nævnt i skemaet, se herom S.D.1.8.
 De sammenslutninger, som kan fusionere skattefrit, er i skemaet ordnet,  

 dels lodret dels vandret, således at det af rubrikken i skæringspunktet  

 fremgår, om fusion er mulig og i bekræftende fald, hvor den modtagende  

 sammenslutning hører hjemme indenfor gruppen af mulige skattesubjekter.
 Hvor der ikke er hjemmel til fusion efter lovens bestemmelser, står  

 rubrikken blank.
Eksempelvis kan investeringsforeninger kun fusionere indbyrdes og kun med  

 LR's tilladelse.
LR har afgivet BF om, at 2 investeringsforeninger kunne  

 sammensluttes uden skattemæssige konsekvenser for de 2 foreninger eller  

 disses medlemmer.
Sammenslutningen var udelukkende begrundet i administrative  

 hensyn, og da sammenslutningen ikke indebar nogen sammenlægning af  

 foreningernes respektive formuer, kunne sammenslutningen ikke anses for en  

 fusion i lovens forstand.
 En fusion anses at finde sted på det tidspunkt, hvor den er endelig  

 vedtaget i samtlige fusionerende sammenslutninger.
S.D.1.2 Betingelser for fusion uden skattemyndighedernes tilladelse Det er hovedreglen, at fusion mellem danske selskaber mv. kan foretages  

 uden skattemyndighedernes tilladelse.
Vilkårene er indarbejdet i lovteksten,  

 og i det omfang disse er opfyldt, bliver der kun tale om efterfølgende  

 kontrol.
 Anvendelse af FUL's bestemmelser kræver, at følgende vilkår er opfyldt:
S.D.1.2.1 Vederlag I henhold til FUL § 2, stk. 1, skal selskabsdeltagerne i det indskydende  

 selskab vederlægges alene med aktier eller anparter i det modtagende selskab  

 og eventuelt en kontant udligningssum på højst 10 % af disse værdipapirers  

 pålydende værdi eller, når der ikke eksisterer en pålydende værdi, deres  

 bogførte værdi.
Der skal således nyudstedes aktier i det modtagende selskab  

 af hensyn til deltagersuccessionen, se SKAT 1990.12.992 (TfS 1990,561).
Bestemmelsen omfatter ikke aktier eller anparter i det indskydende  

 selskab, der besiddes af det modtagende selskab.
Besidder det modtagende  

 selskab eksempelvis 60 % af aktierne/anparterne i det indskydende, skal  

 således alene de resterende 40 % vederlægges med aktier/anparter i det  

 modtagende selskab, der i værdi svarer til værdien af de 40 % med fradrag af  

 de maksimalt 10 % af den pålydende værdi eller den bogførte værdi af de  

 tildelte aktier eller anparter, der kan indløses kontant (10%-reglen). Kravet  

 i § 2, stk. 1, er i eksemplet således opfyldt, hvis højst 10 % af den  

 pålydende værdi eller den bogførte værdi af de tildelte aktier/anparter i det  

 modtagende selskab vederlægges kontant.
* Europa-Kommissionen har på foranledning af Skatteministeriet,  

 Departementet, udtalt, at der ikke i fusionsdirektivet er krav om, at den  

 kontante udligningssum skal fordeles ligeligt mellem selskabsdeltagerne.
For  

 så vidt angår fusion betyder det, at der kan ske skævdeling af den kontante  

 udligningssum, når blot den samlede sum ikke overstiger 10% af den pålydende  

 værdi, eller når der ikke eksisterer en pålydende værdi, den bogførte værdi,  

 af de aktier eller anparter, selskabsdeltagerne vederlægges med.
Se TfS 1997,  

 229, der også omtaler den kontante udligningssum i relation til skattefri  

 spaltning, se S.D. 2 og aktieombytning, se S.G.3.5. * Bestemmelsen gælder ikke ved »lodrette« fusioner, hvor det  

 indskydende selskab (datterselskabet) overdrager samtlige aktiver og passiver  

 til det modtagende selskab (moderselskabet), som derefter annullerer det  

 indskydende selskabs aktier/anparter, jf.
FUL § 2, stk. 2.
Selv om »10 %-reglen« tilsyneladende er overholdt, kan der være  

 grund til kritik af ombytningsforholdet, idet værdien af det ene selskabs  

 aktier kan være ansat for højt, således at der derigennem fremkommer en  

 fordeling af det modtagende selskabs kapital, som ikke er begrundet i værdien  

 af selskabernes aktier før fusionen.
På den anden side kan aktiernes værdi i  

 det indskydende selskab sættes for lavt, f.eks. fordi egenkapitalen er ringe,  

 men der kan stadig være værdier i selskabet, som påvirker aktiernes  

 handelsværdi, og det må her påses af hensyn til successionsprincippet, at  

 vederlæggelsen af det indskydende selskabs deltagerkreds svarer til  

 handelsværdien.
I TfS 1996,513 er gengivet et tilfælde, hvor man ved en skattefri fusion  

 fejlagtigt ikke havde berigtiget vederlaget til det indskydende selskabs  

 aktionærer ved at udstede aktier i det modtagende selskab.
Selskabet anmodede  

 om tilladelse til at omgøre fusionen i skattemæssig henseende, således at der  

 ved en fondsudvidelse skulle udstedes en aktie i det modtagende selskab.
LR  

 godkendte, at der kunne udstedes aktier via en overførsel af frie reserver.
S.D.1.2.2 Aktiebesiddelse. 3 års-reglen Ifølge lovens § 3 skal et moderselskab, der fusionerer med et  

 datterselskab, i 3 år forud for fusionsdatoen have besiddet den for fusionens  

 gennemførelse fornødne majoritet (dvs. mindst 2/3, jf. aktieselskabslovens §  

 134 e og anpartsselskabslovens § 65).
LR kan tillade FUL's regler anvendt i tilfælde, hvor vilkåret i § 3 ikke  

 er opfyldt, men denne tilladelse kan gøres betinget af særvilkår, der  

 neutraliserer de ved fusionen opnåede skattemæssige fordele, som ikke  

 tilsigtedes ved FUL.
Det er i denne forbindelse især af betydning, om  

 datterselskabets aktier/anparter er købt af moderselskabet for egne midler  

 m.v.
Må det antages, at fusionen er begrundet i et ønske om at omgå  

 sambeskatningsvilkår 2.4.2. om begrænsning af fradraget for underskud, vil  

 tilladelse til skattefri fusion normalt ikke blive givet.
Et tilfælde, hvor  

 LR nægtede tilladelse til skattefri fusion ved tynd kapitalisering er  

 refereret i Skat 1989.9.741. Se i øvrigt nedenfor under S.D.1.2.4.
S.D.1.2.3 Forudgående transaktioner mellem parterne Ifølge § 4, stk. 1, kræves tilladelse fra LR, når der indenfor et tidsrum  

 af 3 år forud for fusionsdatoen udenfor normal samhandel er sket overdragelse  

 af aktiver (fast ejendom, driftsmidler, varelager, goodwill, værdipapirer,  

 rettigheder mv.) fra aktionærer/anpartshavere eller et af sådanne behersket  

 selskab til et af de i fusionen deltagende selskaber.
 Det er uden betydning i hvilken form overdragelsen er sket, og hvorledes  

 vederlaget er erlagt, men bestemmelsen finder kun anvendelse, såfremt der er  

 tale om særskilte formuetransaktioner, f.eks. overdragelse af et varelager  

 som helhed eller af samtlige for en given produktion nødvendige driftsmidler.
 Formålet med bestemmelsen er at forhindre utilsigtede skattemæssige  

 fordele og misbrug af FUL's regler, og LRs tilladelse kan derfor gøres  

 betinget af særvilkår, der neutraliserer sådanne følger.
*TfS 1998,76 omhandler to søsterselskaber, der skulle fusioneres.  

 Beslutningen om fusion var vedtaget mindre end et år efter, at mere end 50  

 pct. af kapitalen i selskaberne havde skiftet ejer.
Endvidere var der mindre  

 end 1 år før fusionens vedtagelse sket en overdragelse af aktiver selskaberne  

 imellem, som ikke kunne henregnes til almindelig samhandel.
Som følge af det  

 tidsmæssige aspekt mellem overdragelsen og vedtagelsen af fusionen samt de  

 reelle følger af overdragelsen gav LR tilladelse til fusionen efter FUL § 4,  

 stk. 1 og 2, med vilkår om, at der i skattemæssig henseende skulle bortses  

 fra den foretagne overdragelse. * S.D.1.2.4 Tilladelse til fusion uden særlige vilkår Efter bemyndigelse fra LR kan told- og skatteregionerne, for Københavns og Frederiksberg kommuners vedkommende skattedirektoraterne, i henhold til  

 lovens §§ 3 og 4, stk. 1, tillade skattefri fusion uden særlige vilkår.  

 Såfremt særlige vilkår anses for påkrævet eller såfremt fusion findes at  

 burde nægtes, skal sagen forelægges Told- og Skattestyrelsen.
Fastsættelse af  

 særlige vilkår foretages af LR, ligesom afslag gives af LR.
 Bemyndigelsen omfatter ikke fusioner omhandlet i § 4, stk. 2, se  

 umiddelbart nedenfor for S.D.1.2.5.
S.D.1.2.5 Selskab stiftet/ aktiekapital/ stemmer skiftet ejer inden for 1  

 år Ifølge § 4, stk. 2, kræves der tilladelse fra LR, såfremt et af de i  

 fusionen deltagende selskaber er stiftet inden for et tidsrum af 1 år forud  

 for vedtagelsen af fusionen.
Det samme gælder, såfremt mere end 50 % af  

 aktiekapitalen eller mere end 50 % af den samlede stemmeværdi i et af de i  

 fusionen deltagende selskaber har skiftet ejer inden for et tidsrum af 1 år  

 forud for vedtagelsen af fusionen.
Formålet med bestemmelsen er at imødegå, at fusion mellem danske selskaber  

 anvendes som led i selskabstømninger, f.eks. det forhold at reglerne i AL om  

 udskudt afskrivning på udlejningsaktiver omgås ved placering af genvundne  

 afskrivninger mv. i det modtagende selskabs andet regnskabsår, hvor der  

 første gang kan afskrives på udlejningsaktiver erhvervet året inden.
LR kan  

 fastsætte særlige vilkår for tilladelsen.
TfS 1996,104 gengiver en sag, der primært omhandler spaltning, men hvor  

 FUL § 4, stk.2 også blev anvendt.
En ansøgning om fusion kan på en gang være  

 omfattet af bestemmelserne i FUL §§ 3, 4, stk.1 og stk. 2. Told- og  

 skatteregionerne og Københavns og Frederiksberg kommuner er bemyndiget til at tillade fusion uden  

 fastsættelse af vilkår efter FUL §§ 3 og 4, stk. 1, jf.
S.D.1.2.4.  

 Kompetencen til at træffe afgørelse efter FUL § 4, stk. 2 er imidlertid ikke  

 udlagt til regionerne/ Københavns og Frederiksberg kommuner, men træffes af LR.
For at ansøgeren  

 ikke skal ansøge om fusion 2 forskellige steder, håndteres disse tilfælde  

 mest hensigtsmæssigt ved, at ansøgningen indsendes til Told- og Skattestyrelsen.
Regionerne/kommunerne skal i høringsfasen tilkendegive,  

 om der bør gives tilladelse til fusion og i givet fald, om der bør stilles  

 vilkår.
LR kan herefter besvare henvendelsen, hvorefter det ikke vil være  

 nødvendigt at indhente en yderligere tilladelse fra told- og  

 skatteregionerne/Københavns og Frederiksberg kommuner.
De endelige dokumenter  

 skal dog indsendes til regionerne/Københavns og Frederiksberg kommuner, jf.  

 S.D.1.2.7.
S.D.1.2.6 Fusionsdatoen Ifølge FUL § 5 er fusionsdatoen i skattemæssig henseende datoen for den  

 åbningsstatus, der i medfør af lov om aktieselskaber og lov om  

 anpartsselskaber skal udarbejdes for det modtagende selskab.
Denne dato skal  

 være sammenfaldende med skæringsdatoen for det modtagende selskabs  

 regnskabsår.
Der er ikke hjemmel til at dispensere fra denne bestemmelse.
S.D.1.2.7 Formforskrifter Med henblik på at sikre ligningsmyndighederne tilstrækkelig information  

 skal det modtagende selskab ifølge FUL § 6 anmelde fusionen.
Anmeldelse sker  

 til den told- og skatteregion, under hvis område det modtagende selskab  

 hører, for Københavns og Frederiksberg kommuners vedkommende til  

 skattedirektoraterne.
Dette gælder også i de tilfælde, hvor LR giver  

 tilladelsen til fusionen, jf.
S.D.1.2.5. Samtidig med anmeldelsen skal  

 indsendes genparter af de dokumenter, der i henhold til selskabslovgivningen  

 skal udfærdiges i forbindelse med fusionens vedtagelse.
 Ifølge § 134 a, § 134 b og 134 c i lov om aktieselskaber og § 65 i lov om  

 anpartsselskaber skal der udarbejdes følgende dokumenter:
a) fusionsplan, b) skriftlig redegørelse i hvilken fusionsplanen forklares og begrundes.
 Redegørelsen skal omtale fastsættelsen af vederlaget for aktierne,  

 herunder særlige vanskeligheder forbundet med fastsættelsen.c) revideret  

 fælles regnskabsopstilling, der udviser samtlige aktiver og passiver i hvert  

 af selskaberne, de reguleringer, som overtagelsen antages at ville medføre  

 samt udkast til en åbningsbalance for det fortsættende selskab efter  

 overtagelsen.
d) skriftlig udtalelse udarbejdet af en eller flere uvildige sagkyndige  

 vurderingsmænd.
Udtalelsen skal bl.a. indeholde erklæring om, hvorvidt  

 vederlaget for aktierne i det ophørende selskab er rimeligt og sagligt  

 begrundet.
Der skal endvidere afgives erklæring om, hvorvidt kreditorerne i  

 det enkelte selskab må antages at være tilstrækkelig sikrede efter fusionen.
De omhandlede dokumenter, skal være indsendt senest 6 måneder fra  

 fusionsdatoen.
Dokumenterne kan indsendes i udkast, men det er en  

 forudsætning, at de endelige dokumenter ikke på væsentlige punkter afviger  

 fra de indsendte udkast.
 Endvidere bør vedlægges regnskaber for de fusionerende selskaber for det  

 senest forud for fusionsdatoen afsluttede regnskabsår, hvis regnskaberne ikke  

 allerede er indsendt til ligningsmyndighederne.
Ved fusion af banker og sparekasser er indsendelsesfristen senest 1 måned  

 efter Erhvervsministeriets (Finanstilsynets) godkendelse af fusionen.
Efter FUL § 6, stk. 6, kan LR under ganske særlige omstændigheder se bort fra  

 fristerne.
Efter bemyndingelse fra LR, jf.
SD-cirk. nr. 1986-31, kan Told- og Skatteregionerne, Københavns Skatteforvaltning samt Frederiksberg  

 Skattedirektorat, træffe afgørelse efter FUL § 6, stk. 6. Afgørelsen kan  

 påklages til LR.
LR's afgørelse kan ikke påklages til anden administrativ myndighed.
 Det om formforskrifterne anførte gælder også ved sparekassers,  

 realkreditinstitutters og gensidige forsikringsforeningers omdannelse til  

 aktieselskaber i medfør af lovens §§ 14 a, 14 b og 14 d.
 Om de dokumenter kooperative virksomheder mv. skal indsende, se nedenfor.
S.D.1.3 Skattemæssige retsvirkninger.
Det indskydende selskab Ved opgørelsen af det indskydende selskabs skattepligtige indkomst i tiden  

 fra udløbet af sidste sædvanlige indkomstår og indtil fusionsdatoen ansættes  

 indkomsten efter FUL § 7 for hele denne periode uden hensyn til dens længde.  

 Ansættelsen finder sted uden hensyn til den med fusionen forbundne opløsning  

 af selskabet.
Udløber det sædvanlige indkomstår for det indskydende selskab  

 inden den 31. december i det kalenderår, som indkomståret træder i stedet  

 for, og ligger fusionsdatoen efter det sædvanlige indkomstårs udløb, udgør  

 det sidste indkomstår hele perioden fra indkomstårets begyndelse og indtil  

 fusionsdatoen.
Det påhviler det modtagende selskab at indgive selvangivelse for den  

 ovenfor nævnte periode.
Det modtagende selskab hæfter for evt. skattekrav og  

 for ethvert bødeansvar, der efter skattelovgivningens almindelige  

 bestemmelser vil kunne rettes mod det indskydende selskab.
Det modtagende  

 selskab indtræder i det indskydende selskabs krav mod skattemyndighederne  

 vedrørende tillæg, godtgørelse og overskydende skat som omhandlet i SEL.
Dette gælder også krav fra tidligere indkomstår.
Ansættelsen foretages af  

 ligningsmyndigheden i den kommune, hvor selskabet indtil fusionen havde  

 hjemsted ifølge Erhvervs- og Selskabsstyrelsen uanset om selskabets  

 selvstændige eksistens er bragt til ophør pr. den dato, hvor normal  

 mandtalsoptagelse af registrerede selskaber finder sted.
Dette gælder også  

 ved fusion efter § 12, stk. 1, nr. 4 af en forening og et aktieselskab og ved  

 en fusion efter § 14 c, nr. 2 af en fond og et aktieselskab, selv om  

 sammensmeltningen selskabsretligt ikke kan betegnes som en fusion.
Var de  

 fusionerende selskaber sambeskattet indtil fusionen, foretages ansættelsen af  

 det indskydende selskab af ligningsmyndigheden i den kommune, hvor  

 moderselskabet indtil fusionen var skattemæssigt hjemmehørende for det  

 indkomstår, der tidsmæssigt rummer fusionsdatoen.
 Det modtagende selskab.
Succession Det modtagende selskab indtræder ifølge FUL § 8, stk. 1 i det indskydende  

 selskabs retsstilling for så vidt angår aktiver og passiver, der er i behold  

 hos sidstnævnte selskab ved fusionen.
Aktiverne og passiverne behandles som  

 om de var anskaffet på de tidspunkter, hvor de er erhvervet af det  

 indskydende selskab, og for de anskaffelsessummer, hvortil de er erhvervet af  

 dette selskab.
Eventuelle skattemæssige afskrivninger og nedskrivninger, som  

 det indskydende selskab har foretaget, anses for foretaget af det modtagende  

 selskab.
Ubenyttede investeringsfondshenlæggelser i det indskydende selskab  

 og de dertil knyttede indskud i pengeinstitutter betragtes, som om de var  

 foretaget af det modtagende selskab i henlæggelsesårene.
 Dette gælder også, selv om efterbeskatning efter IFL sker for indkomstår,  

 der ligger forud for stiftelsen af det modtagende selskab.
I FUL § 8, stk. 2 findes en regel, hvorefter aktiver og passiver, der er  

 erhvervet af det indskydende selskab i spekulationshensigt eller som led i  

 næring, ved opgørelsen af det modtagende selskabs skattepligtige indkomst  

 behandles, som om de var erhvervet af dette selskab i spekulationshensigt  

 henholdsvis som led i næring.
Det forhold, at et aktiv eller et passiv ved  

 fusionen er overgået fra det indskydende selskab til det modtagende selskab,  

 er ikke til hinder for, at aktivet eller passivet ved opgørelsen af det  

 modtagende selskabs skattepligtige indkomst anses som erhvervet i  

 spekulationshensigt eller som led i næring.
Har det indskydende selskab ved opgørelsen af den skattepligtige indkomst  

 medregnet urealiseret fortjeneste og tab på værdipapirer, behandles  

 værdipapirerne ved opgørelsen af det modtagende selskabs skattepligtige  

 indkomst, som om fortjeneste og tab var medregnet ved indkomstopgørelsen hos  

 det modtagende selskab, jf.
FUL § 8, stk. 3.
Ved opgørelsen af et tab som omhandlet i ABL § 6, stk. 6, skal udbytte,  

 der er modtaget af det indskydende selskab, anses som modtaget af det  

 modtagende selskab, jf.
FUL § 8, stk. 4.
 Et selskab, der drev næring med investering og finansiering, blev  

 næringsbeskattet af kursgevinsten, der opstod ved konfusion af kreditor og  

 debitor, da selskabet (kreditor) fusionerede med et koncernforbundent selskab  

 (debitor). Selskabet var ikke omfattet af reglerne om succession i FUL § 8,  

 da denne bestemmelse vedrører overtagne aktiver fra det indskydende selskab.  

 Skat 1990.6.466 (LSR), (TfS 1990,274).
Den skattemæssige behandling af aktiver og passiver, som det modtagende  

 selskab ikke har erhvervet fra et indskydende selskab, ændres ikke som følge  

 af fusionen, såfremt de aktiver og passiver, der kan påvises at være  

 erhvervet ved denne, såvel i det modtagende selskabs regnskab som i dets  

 skatteopgørelse fremtræder som særskilte poster.
I modsat fald afgør  

 ligningsmyndighederne, hvorvidt de for det indskydende eller de for det  

 modtagende selskab gældende regler skal bringes i anvendelse på de pågældende  

 af grupper af aktiver og passiver, jf.
FUL § 8. stk. 5.
Underskud - begrænset fremførsel Efter FUL § 8, stk. 6, kan underskud i de fusionerede selskaber, såvel det  

 modtagende som det/de indskydende, fra tiden før fusionsdatoen, trods  

 bestemmelsen i LL § 15 ikke bringes til fradrag ved det modtagende selskabs  

 indkomstopgørelse. (Det indskydende selskab kan ikke fremføre eget underskud  

 længere end til selskabets sidste ansættelse).
 Dette gælder dog ikke, når et moderselskab fusionerer med et  

 datterselskab, hvormed det har været sambeskattet indtil fusionsdatoen og i  

 de seneste 5 forudgående indkomstår.
 Ved fusion af to søsterselskaber, der er sambeskattede med deres fælles  

 moderselskab, kan underskud i det indskydende søsterselskab ikke ved fusionen  

 overføres til det modtagende søsterselskab, men underskuddet kan som følge af  

 sambeskatningsreglerne fradrages i koncernens sambeskattede indkomst, skd.  

 57.152.
Se tillige TOLD*SKAT Nyt 1993.23.1077. En sambeskattet koncern (A) ønskede  

 at fusionere to datterselskaber (B og C). Da fusionen skete indenfor en  

 allerede etableret sambeskatningsenhed, fandtes den hidtidige sambeskatning  

 mellem det modtagende selskab (C) og dette selskabs datterselskaber at  

 fortsætte efter fusionen.
Sidstnævnte datterselskabers uudnyttede underskud  

 fra før fusionen kunne ikke fratrækkes i det modtagende selskabs (C's)  

 indkomst efter fusionen.
Datterselskabernes uudnyttede underskud fra før  

 fusionen kunne dog efter fusionen fremføres i selskabernes egen fremtidige  

 indkomst og disse selskaber imellem.
De fusionerede selskabers (B og C's)  

 underskud fra før fusionen kunne ikke efter fusionen fradrages ved det  

 modtagende selskabs (C's) indkomstopgørelse, men kunne anvendes under  

 sambeskatningen, i det omfang sambeskatningsreglerne tillod det.
Se endvidere TfS 1995,117 hvor en koncern bestående af aktieselskaberne A,  

 B, C og D påtænkte at gennemføre en fusion.
Selskaberne A, B og C var før  

 fusionen sambeskattede.
Ligningsrådet fandt, at fusion mellem selskaberne  

 henholdsvis 1) A og B og 2) C og D, hvor A og C er modtagende selskaber,  

 ville medføre at uudnyttet underskud fra før fusionen fra selskaberne A, B og  

 C, der ifølge FUL § 8, stk. 6 måtte betragtes som en enhed, ikke ville kunne  

 udnyttes i det modtagende selskab C's indkomst efter fusionen.
 Fristen i FUL § 8, stk. 6, var tidligere 2 år, men blev udvidet ved  

 ændringslov nr. 144 af 25. marts 1987. Om et tilfælde, hvor fristforlængelsen  

 havde givet anledning til tvivl, se Skat 1990.11.907, (TfS 1990,518).
 Ændringsloven finder anvendelse på fusioner, der finder sted efter den 14.  

 jan. 1987. Dog gælder de hidtidige regler ved fusion med et datterselskab,  

 såfremt betingelserne i SEL § 31, stk. 1. og 3. pkt., var opfyldt den 14.  

 jan. 1987. Om de hidtidige regler se L.V. 1996 S.D.1.3.
I et tilfælde, hvor to banker fusionerede, og den modtagende bank overtog  

 et underskudsselskab fra den indskydende bank, fandt LSR, at FUL § 8, stk. 6,  

 1. pkt., udelukkede, at det overtagne selskabs underskud kunne fratrækkes af  

 den modtagende bank.
Underskuddet måtte sidestilles med underskud i den  

 indskydende bank.
Derimod fandtes underskuddet ikke at være omfattet af  

 begrænsningsreglen i LL § 15, stk. 3 (senere stk. 5, jf. lovbek. nr. 735 af  

 5. nov. 1991), idet aktierne i underskudsselskabet ifølge FUL § 8 måtte anses  

 for anskaffet af den modtagende bank på tidspunktet for den indskydende banks  

 erhvervelse af disse, t&s nyt 1991.11.602, (TfS 1991,269). Se endvidere  

 TfS 1995,117.
 Et lignende tilfælde blev behandlet i en bindende forhåndsbesked, jf.
 TOLD*SKAT Nyt 1993.12.603, (TfS 1993,323).
Ved fusion kan underskud i et af de fusionerede selskaber fra  

 fusionsdatoen og til den dag, hvor fusionen er vedtaget i alle de fusionerede  

 selskaber, ikke nedbringe den skattepligtige indkomst i det modtagende  

 selskab til et beløb mindre end selskabets positive nettokapitalindtægter med  

 tillæg af indkomst fra udlejning af afskrivningsberettigede driftsmidler og  

 skibe, jf.
FUL § 8, stk. 7. Underskuddet opgøres før skattemæssige af- og  

 nedskrivninger.
Endvidere kan et underskud for samme periode i et af de  

 fusionerende selskaber ikke nedbringe den skattepligtige indkomst i det  

 modtagende selskab, såfremt det eller de pågældende selskaber på tidspunktet  

 for vedtagelsen af fusionen i det væsentlige er uden økonomisk risiko ved  

 erhvervsmæssig aktivitet eller ved erhvervsmæssig aktivitet i et eller flere  

 datterselskaber, hvori selskabet ejer mindst 25 % af aktiekapitalen.
Reglen i FUL § 8, stk. 7 gælder dog ikke, såfremt de i fusionen deltagende  

 selskaber, der har underskud, som omtalt i bestemmelsen, er koncernforbundne  

 fra fusionsdatoen og til den dag, hvor fusionen er vedtaget i de nævnte  

 fusionerende selskaber.
Som koncernforbundne selskaber anses selskaber, hvor  

 samme aktionærkreds direkte eller indirekte ejer mere end 50 % af  

 aktiekapitalen i hvert selskab eller direkte eller indirekte råder over mere  

 end 50 % af stemmerne i hvert selskab.
Den beskrevne underskudsbegrænsning,  

 hvorefter underskuddet ikke kan nedbringe den skattepligtige indkomst til et  

 beløb mindre end selskabets positive nettokapitalindtægter, gælder ikke for  

 underskud i selskaber som nævnt i LL § 15, stk. 12.
 Om underskudsbegrænsning for visse selskaber, se S.C.1.2.2.8.
 Ved sparekassers omdannelse til aktieselskaber kan underskud fra tidligere  

 indkomstår bringes til fradrag i det modtagende selskabs indkomstopgørelse  

 efter LL § 15, hvis sparekassens aktiver og gæld som helhed overdrages til et  

 aktieselskab, hvori sparekassen ejer hele aktiekapitalen (§ 14 a, stk. 2).
En tilsvarende regel gælder ifølge § 14 b, stk. 2, § 14 d, stk. 4 og § 14  

 g, stk. 2, ved realkreditinstitutters gensidige forsikringsforeningers og  

 andelskassers omdannelse til aktieselskaber.
For realkreditinstitutter og  

 andelskasser er det en betingelse, at aktieselskabet ikke tidligere har  

 drevet erhvervsmæssig virksomhed.
 S.D.1.4 Retsvirkninger ved rørende aktionærer mv.
Også for aktionærerne gælder en successionsordning.
Der henvises herom til  

 S.G.3.4.
Annullerede aktier Aktier, der annulleres af et modtagende selskab ved fusionen, lades ude af  

 betragtning ved ansættelsen af selskabets skattepligtige indkomst såvel i  

 henseende til fortjeneste som tab, jf.
FUL § 10, stk. 1.
 Såfremt det modtagende selskab ved overtagelse af aktiver og passiver fra  

 det eller de indskydende selskaber erhverver egne aktier, lades fortjeneste  

 eller tab ved eventuel annullering af disse aktier ude af betragtning ved  

 ansættelsen af selskabets skattepligtige indkomst.
S.D.1.5 Fusion af kooperative virksomheder (§ 12) FUL's almindelige regler, jf. kapitel 1 finder som udgangspunkt også  

 anvendelse ved fusion af kooperative virksomheder jf. ovenfor.
Forskellene  

 består kun, hvor reglerne for aktieselskaber mv. efter deres indhold ikke  

 passer på kooperative foreninger, se herom nedenfor.
FUL § 12 omfatter 1) fusioner af andelsforeninger omfattet af SEL § 1,  

 stk. 1, nr. 3, 2) fusion af brugsforeninger og foreninger omfattet af SEL §  

 1, stk. 1, nr. 3a og 4, 3) fusion af en af de i 1) nævnte andelsforeninger  

 med en brugsforening eller en forening som nævnt i 2), dog under forudsætning  

 af, at den modtagende forening er omfattet af SEL § 1, stk. 1, nr. 3a eller  

 4, og endelig, 4) fusion af en af de i 2) nævnte brugsforeninger eller  

 foreninger med et datterselskab, der er omfattet af SEL § 1, stk. 1, nr. 1  

 eller 2, hvor den modtagende brugsforening eller forening besidder samtlige  

 aktier eller anparter i det indskydende selskab.
Ved overgang fra  

 andelsbeskatning til selskabsbeskatning i forbindelse med en fusion efter FUL  

 § 12, stk. 1, nr. 3, er der i § 12, stk. 2-4, samt SEL § 5 B bestemmelse om,  

 at der ved sådanne fusioner fastsættes en særlig overgangsbeskatning.
Reglen  

 svarer til bestemmelsen i FUL § 14 e om omdannelse af andelsselskaber.
Efter bestemmelsen skal der ske en opgørelse af den formue, som er  

 opsamlet i andelsforeningen under beskatningen efter SEL § 1, stk. 1, nr. 3,  

 eller en tilsvarende beskatning.
Beløbet opgøres som handelsværdien af  

 andelsforeningens aktiver og passiver på fusionstidspunktet fratrukket en  

 eventuel indbetalt andelskapital.
Såfremt andelsforeningen tidligere har  

 været beskattet efter andre regler i SEL § 1, opgøres beløbet som forskellen  

 mellem handelsværdien af andelsforeningens aktiver og passiver på  

 fusionstidspunktet og handelsværdien ved indtræden af beskatning efter SEL §  

 1, stk. 1, nr. 3, eller en tilsvarende beskatning.
Fra handelsværdierne  

 trækkes en eventuel indbetalt andelskapital.
Beløbet skal angives ved  

 selvangivelsen, jf.
FUL § 7, stk. 2.
Ifølge § 12, stk. 3, er det efter stk. 2 opgjorte beløb skattepligtig  

 indkomst for den modtagende forening.
Beskatningen indtræder dog først i takt  

 med, at foreningen efter fusionen 1) foretager udlodninger som nævnt i LL §  

 16 A, 2) foretager udlodning af likvidationsprovenu i det kalenderår, hvori  

 foreningen endeligt opløses, eller 3) betaler for erhvervelse af egne  

 udstedte andelsbeviser.
Udlodninger mv., der foretages efter fusionen, anses  

 i første række for at hidrøre fra det efter stk. 2 opgjorte beløb.  

 Beskatningen sker med den i SEL § 19, stk. 2, angivne procent (dvs. 50%).
 Efter § 12, stk. 4, skal foreningen ved selvangivelsen give oplysning om  

 den del af det efter stk. 2 opgjorte beløb, der endnu ikke er beskattet efter  

 stk. 3.
Ifølge stk. 5 ophører beskatningen af det efter stk. 2 opgjorte beløb ved  

 en senere overgang til andelsbeskatning som nævnt i SEL § 5 A.
Beskatningen  

 af den resterende del af beløbet indtræder dog på ny, såfremt der senere sker  

 en overgang fra andelsbeskatning som nævnt i SEL § 5 B, stk. 1, en fusion som  

 nævnt i FUL § 12, stk. 1, nr. 3, eller en omdannelse som nævnt i FUL § 14 e,  

 jf. nærmere S.D.1.12.
Efter FUL § 12 finder lovens bestemmelser i kapitel 1 med undtagelse af §  

 6 tilsvarende anvendelse ved fusion af kooperative virksomheder mv.
I forhold  

 til den tidligere bestemmelse i § 12 indeholder den ændrede § 12 nu også en  

 henvisning til værnsreglerne i FUL §§ 2 og 3. Disse regler vil kunne være  

 tilsvarende relevante ved andelsselskabers fusion.
Den modtagende forening er  

 i medfør af FUL § 13 pligtig at indsende nedenstående dokumenter:
a. udskrift af generalforsamlingsprotokoller, udvisende vedtagelsen om  

 fusion, b. revideret regnskabsopstilling udvisende samtlige overdragne aktiver og  

 passiver med angivelse af de reguleringer, overdragelsen måtte medføre, c. en opgørelse over eventuelle udbetalinger til andelshaverne i de  

 indskydende foreninger af deres indestående på andelskonto, driftsfondskonto  

 mv.
 Dokumenterne skal indsendes til den under S.D.1.2.7 nævnte skattemyndighed  

 inden 6 måneder fra fusionsdatoen, men der kan dog under ganske særlige  

 omstændigheder ses bort fra fristen.
S.D.1.6 Fusion af sparekasser, andelskasser mv. og gensidige  

 forsikringsforeninger (§ 14, stk. 1) Bestemmelserne i FUL kapitel 1 finder tilsvarende anvendelse:
1. Ved fusion af sparekasser som omhandlet i SEL § 1, stk. 1, nr. 2 a 2. Når en af de i nr. 1 nævnte sparekasser fusionerer med et aktieselskab  

 omfattet af SEL § 1, stk. 1, nr. 1, der har tilladelse til at drive  

 pengeinstitutvirksomhed, og den modtagende sparekasse besidder samtlige  

 aktier i det indskydende selskab.
 3. Ved fusion af andelskasser og sammenslutninger af andelskasser efter  

 kapitel 4 D i lov om banker og sparekasser m.v. som omhandlet i SEL § 1, stk.  

 1, nr. 2 a.
 4. Ved fusion af de i henhold til SEL § 1, stk. 1, nr. 5 og 6, beskattede  

 gensidige forsikringsforeninger.
 Reglen findes i den nugældende FUL § 14, stk. 1. Om de tidligere gældende  

 regler se L.V. 1995 S.D.1.6.
 Ved fusion af disse subjekter er indsendelsesfristen af dokumenter til den  

 i S.D.1.2.7 nævnte skattemyndighed senest 1 måned efter Industriministeriets  

 godkendelse af fusionen, jf. § 6, stk. 5.
 Skattemyndighederne kan under ganske særlige omstændigheder se bort fra  

 fristerne.
S.D.1.7 Fusion af investeringsforeninger (§ 14, stk. 2) Skattefri fusion af investeringsforeninger kræver altid Ligningsrådets  

 tilladelse (FUL § 14, stk. 2).
 Rådet kan fastsætte særlige vilkår for tilladelsen.
 Ved fusion af 2 udloddende investeringsforeninger stillede Rådet således  

 som betingelse, at den indskydende forenings negative udlodningskonto ikke  

 kunne anvendes til modregning i den modtagendes fremtidige udlodninger.
 Skat 1990.7.553, (TfS 1990,332).
 Fusionsdokumenterne er tilsvarende materiale som nævnt i S.D.1.5 i det  

 omfang, det skønnes fornødent.
S.D.1.8 Fusion af sparekasser (omdannelse) (§ 14 a) Sparekasser har fra og med indkomståret 1988, jf.
FUL § 14 a kunnet  

 omdannes til aktieselskaber.
 Sparekassers omdannelse sker ved fusion mellem sparekassen og et nystiftet  

 aktieselskab med sidstnævnte som det modtagende selskab.
 Om holdingkonstruktion i forbindelse med sparekassers omdannelse til  

 aktieselskab i medfør af § 14 a, se Skat 1990.4.296 ((TfS 1990,165).
 Efter § 14 a finder reglerne i FUL § 5, om at fusionsdatoen skal være  

 sammenfaldende med skæringsdatoen for det modtagende selskabs regnskabsår, §  

 6, stk. 1, og stk. 3-6 om indsendelse af dokumenter, se også S.D.1.2.7, § 7  

 om skatteansættelse for det indskydende selskab og hæftelse for skatten  

 heraf, § 8 om (succession og underskudsfremførsel og § 10, stk. 2 om  

 annullation af egne aktier, tilsvarende anvendelse.
Om fremførsel af underskud jf.
LL § 15, se S.D.1.3.
 Et sparekasseaktieselskab fandtes ikke i forbindelse med omdannelse efter  

 § 14 a, at indtræde i sparekassens hovedaktionærstatus efter ABL § 4, stk. 2,  

 (t&s nyt 1991.3.165), (TfS 1991,92).
S.D.1.9 Fusion af realkreditinstitutter (omdannelse) (§ 14 b) Realkreditinstitutter har mulighed for at omdanne sig til aktieselskaber  

 (FUL § 14b). I medfør af bestemmelsen i stk. 4 kan reglerne om skattefri  

 fusion også finde anvendelse ved etablering af en holdingkonstruktion i  

 forbindelse med omdannelsen.
Reglerne er tilsvarende de regler, der er  

 fastsat for sparekassers omdannelse til aktieselskaber, hvorfor der henvises  

 til S.D.1.8.
S.D.1.10 Fusion med fonde og foreninger omfattet af FBL (§ 14 c) Omtales i S.H.20.
S.D.1.11 Fusion af gensidige forsikringsforeninger (omdannelse) (§ 14 d) Gensidige forsikringsforeningers omdannelse sker ved fusion mellem  

 foreningen og et af foreningen ejet eller oprettet aktieselskab med  

 sidstnævnte som det modtagende, jf. § 14 d.
I medfør af bestemmelsens stk. 6  

 kan reglerne om skattefri fusion også finde anvendelse ved etablering af en  

 holdingkonstruktion ved omdannelsen.
 Om forskrifter henvises til det i S.D.1.8 nævnte, da reglerne svarer til,  

 hvad der er fastsat for sparekassers omdannelse til aktieselskaber.
S.D.1.12 Fusion af andelsforeninger jf.
SEL § 1, stk. 1, nr. 3  

 (omdannelse) (§ 14 e) Efter aktieselskabsloven har andelsselskaber mulighed for at omdanne sig  

 til aktieselskaber.
 Skattemæssigt afhænger konsekvenserne af en sådan omdannelse af, hvilken  

 beskatning andelsselskabet er undergivet.
FUL § 14 e omhandler andelsselskaber, der er undergivet andelsbeskatning  

 jf.
SEL § 1, stk. 1, nr. 3. Ved omdannelser af disse andelsselskaber finder  

 bestemmelserne i FUL §§ 9, 11, 12, stk. 2-4, og 13 tilsvarende anvendelse.
 Modtagne aktier anses dog ikke for omfattet af ABL § 2 b.
Med henvisningen til FUL § 12, stk. 2-4 er der fastsat en særlig  

 overgangsbeskatning, der svarer til overgangsbeskatningen efter SEL § 5 B,  

 stk. 3-4, og overgangsbeskatningen efter FUL § 12, stk. 1, nr. 3, om  

 andelsbeskattede andelsselskabers skattefri fusion med selskabsbeskattede  

 brugsforeninger og andelsforeninger, jf.
S.D.1.5. Overgangsbeskatningen  

 påhviler efter omdannelsen aktieselskabet.
Hvis aktieselskabet senere indgår  

 i en fusion, spaltning eller tilførsel af aktiver, vil overgangsbeskatningen  

 overgå til det eller de modtagende selskaber.
Overgangsbeskatningen må anses  

 som en passivpost, som det modtagende selskab overtager.
Da den særlige  

 overgangsbeskatning har til hensigt at gøre op med andelsbeskatningsperioden  

 er indført bestemmelsen om, at modtagne aktier ikke anses for omfattet af ABL  

 § 2 b, jf. § 14 e sidste punktum.
S.D.1.13 Fusion af selskaber, brugsforeninger og foreninger omfattet af  

 SEL § 1, stk. 1, nr. 2, 3a og 4 (omdannelse) (§ 14 f) FUL § 14 f, omhandler bestemmelser for omdannelse til aktieselskaber af de  

 andelsselskaber, der indtil omdannelsen har været undergivet almindelig  

 aktieselskabsbeskatning.
Bestemmelsen omfatter omdannelse af andelsselskaber  

 jf.
SEL § 1, stk. 1, nr. 2, 3a og 4, dvs. aktieselskabslignende  

 andelsforeninger, brugsforeninger samt visse foreninger.
 Reglerne om omdannelsen efter § 14 f svarer i store træk til, hvad der  

 gælder for sparekassers, realkreditinstitutternes og de gensidige  

 forsikringsforeningers omdannelse til aktieselskaber, jf. nærmere S.D.1.8-9  

 og S.D.1.11.
Ved andelsselskabers omdannelse efter § 14 f, finder FUL §§ 2-4 imidlertid  

 anvendelse.
I modsætning til de andre omdannelser skal der ikke foreligge en  

 særlig tilladelse eller lignende.
Der er således ikke noget specielt tilsyn  

 ved omdannelserne.
På dette punkt ligner disse omdannelser mere en almindelig  

 fusion.
Efter § 14 f, stk. 2, kan underskud fra tidligere indkomstår uanset § 8,  

 stk. 6, bringes til fradrag i det modtagende selskabs indkomstopgørelse efter  

 LL § 15, hvis foreningens aktiver og gæld som helhed overdrages til et af  

 foreningen ejet eller oprettet aktieselskab, hvori foreningen ejer hele  

 aktiekapitalen.
Det er en betingelse, at aktieselskabet ikke tidligere har  

 drevet erhvervsmæssig virksomhed.
S.D.1.14 Omdannelse af andelskasser og sammenslutninger heraf til  

 aktieselskab. (§ 14 g) FUL § 14 g indeholder reglerne for omdannelse til aktieselskab af  

 andelskasser og sammenslutninger af andelskasser omfattet af SEL § 2, stk. 1,  

 nr. 2 a, i henhold til kapitel 12 c i lov om banker og sparekasser.
Omdannelsen sker ved, at andelskassen eller sammenslutningen fusionerer  

 med et af andelskassen eller sammenslutningen ejet eller oprettet  

 aktieselskab efter aktieselskabslovens regler om fusion.
Andelshaverne i  

 andelskasserne, der omdannes, har ikke andel i andelskassens reserver ved  

 andelskassens ophør.
For at sikre, at kapitalen fortsat anvendes til  

 pengeinstitutformål, oprettes der i forbindelse med andelskassens fusion med  

 aktieselskabet en erhvervsdrivende fond eller forening, der får overdraget  

 aktier i aktieselskabet svarende til andelskassens reserver.
Andelskapitalen  

 ombyttes til aktiekapital eller indløses.
 Ifølge § 14 g, stk. 1, finder bestemmelserne i § 5 om fusionsdatoen,  

 formforskrifterne i § 6, stk. 1 og 3-6, bestemmelserne i § 7 om det  

 indskydende selskabs indkomstopgørelse og det modtagende selskabs hæftelse  

 for det indskydende selskabs skatter, bestemmelserne i § 8 om succession på  

 selskabssiden og bestemmelserne i § 9, § 10, stk. 2, og § 11 om  

 retsvirkningerne for selskabsdeltagerne tilsvarende anvendelse ved omdannelse  

 af andelskasser og sammenslutninger heraf til aktieselskaber.
Efter reglerne i bank- og sparekasseloven kan flere forskellige  

 andelskasser fusionere med samme aktieselskab.
Efter fusionsskattelovens  

 almindelige regler er der ikke adgang til at overføre underskud fra den  

 indskydende andelskasse eller sammenslutning til det modtagende aktieselskab,  

 jf.
FUL § 8, stk. 6. Efter denne bestemmelse kan underskud fra tiden før  

 fusionen ikke fradrages ved det modtagende selskabs indkomstopgørelse,  

 medmindre selskaberne har været sambeskattet indtil fusionsdatoen og i de  

 seneste 5 indkomstår forud herfor.
Denne begrænsning gælder også ved  

 omdannelsen af andelskasser og sammenslutninger heraf til aktieselskab.
 Såfremt andelskassen eller sammenslutningen ved omdannelsen benytter et af  

 andelskassen eller sammenslutningen ejet eller oprettet aktieselskab, der  

 ikke tidligere har drevet erhvervsmæssig virksomhed, og hvori andelskassen  

 eller sammenslutningen på tidspunktet for overdragelsen ejer alle aktier, kan  

 aktieselskabet dog fremføre andelskassens eller sammenslutningens eventuelle  

 underskud fra tidligere år, jf. § 14 g, stk. 2.
I andelskassens vedtægter er bestemt, hvad der skal ske med reserverne i  

 tilfælde af likvidation.
Det kan være bestemt, at reserverne ved likvidation  

 udbetales direkte til medlemmerne.
I de tilfælde, hvor medlemmerne ved likvidation ville have fået udbetalt  

 andelskassens reserver, indebærer en vederlagsfri overdragelse af aktier,  

 svarende til værdien af reserverne, en gave fra andelskassens medlemmer til  

 den erhvervsdrivende fond eller forening, der er oprettet i henhold til § 52  

 k i lov om banker og sparekasser m.v.
For at undgå, at en sådan afståelse  

 bliver skattepligtig for medlemmerne i medfør af ABL, er der i § 14 g, stk.  

 3, indsat en bestemmelse, der fritager medlemmerne for beskatning af  

 fortjeneste på andele i andelskassen, der modsvarer værdien af reserverne,  

 der overdrages til den erhvervsdrivende fond eller forening.
De aktier i det modtagende selskab, som den erhvervsdrivende fond eller  

 forening modtager i medfør af § 52 K i lov om banker og sparekasser m.v.,  

 anses for anskaffet på det tidspunkt, hvor omdannelsen er vedtaget i den  

 sidste af de involverede andelskasser m.v.
Som anskaffelsessum anvendes  

 værdien af de indskudte aktiver med fradrag af andelskassens gæld samt den  

 samlede indløsningsværdi af andelsbeviserne i andelskassen.
Som  

 indløsningsværdi anvendes det beløb, som andelshaverne vil få udbetalt,  

 såfremt de i forbindelse med omdannelsen vælger at få andelsbeviserne indløst  

 kontant.
Jf. § 14 g, stk. 4.
S.D.1.15 Omdannelse af Københavns Fondsbørs, Værdipapircentralen,  

 Garantifonden for Danske Optioner og Futures (§ 14 h) FUL § 14 h indeholder regler om omdannelse af Københavns Fondsbørs, Værdipapircentralen og Garantifonden for Danske Optioner og Futures, jf.  

 SEL § 1, stk. 1, nr. 2 c, til aktieselskaber.
Ifølge stk. 1 finder FUL § 5, §  

 6, stk. 1, 3, 4 og 6, § 7, § 8 og § 10, stk. 2 tilsvarende anvendelse.  

 Såfremt overdragelsen sker til flere aktieselskaber, kan et modtagende  

 selskab dog alene overtage den del af den indskydende fonds skattemæssige  

 afskrivninger, nedskrivninger og henlæggelser, der vedrører de overtagne  

 aktiver.
FUL § 15 b, stk. 3 finder tilsvarende anvendelse.
Underskud fra tidligere indkomstår kan uanset § 8, stk. 6, bringes til  

 fradrag i det modtagende selskabs indkomstopgørelse efter LL § 15, hvis  

 fondens aktiver og gæld som helhed overdrages til et af fonden ejet eller  

 oprettet aktieselskab, hvori fonden på tidspunktet for overdragelsen ejer  

 hele aktiekapitalen.
Det er en betingelse, at aktieselskabet ikke tidligere  

 har drevet erhvervsmæssig virksomhed.
En bunden fondsreserve som nævnt i §  

 101, stk. 1 og 2 i lov om værdipapirhandel m.v., der tilføres et modtagende  

 selskab, medregnes ikke ved opgørelsen af den skattepligtige indkomst for det  

 modtagende selskab.
Aktier i det modtagende selskab, som den erhvervsdrivende fond modtager i  

 henhold til § 98, stk. 1 - 3, eller § 104 i lov om værdipapirhandel m.v.,  

 anses for anskaffet på det tidspunkt, hvor omdannelsen er vedtaget i alle de  

 involverede selskaber og fonde m.v.
Som anskaffelsessum anvendes den  

 skattemæssige værdi af de indskudte aktiver og passiver.
Den skattemæssige  

 værdi af de indskudte aktiver opgøres efter reglerne i § 4, stk. 3 og 5 i lov  

 om skattefri virksomhedsomdannelse. * S.D.1.16 Andre fusioner Ved fusioner udenfor selskabslovgivningen skal indsendes de dokumenter,  

 der i det konkrete tilfælde er foreskrevet udarbejdet. (FUL § 6, stk. 1).
 Det gælder i øvrigt indenfor hele lovens område, at skatteministeren i  

 medfør af § 6, stk. 3 har bemyndiget T&S til efter indstilling fra LR at  

 fastsætte regler om, hvilke oplysninger udover de nævnte fusionsdokumenter,  

 der eventuelt skal tilvejebringes af den modtagende sammenslutning mv. til  

 brug for de lignende myndigheder.
S.D.1.17 Fusion med udenlandske selskaber (§ 15) I henhold til § 15, stk. 1, er der adgang til beskatning efter  

 bestemmelsens stk. 2-4, ved fusion mellem et dansk selskab og et udenlandsk  

 selskab, og ved fusion mellem udenlandske selskaber.
Det er en betingelse, at  

 der er opnået tilladelse til fusionen fra LR.
LR kan fastsætte særlige vilkår  

 for tilladelsen.
I øvrigt følger det af fusionsdirektivets artikel 11, stk. 1a, at en  

 EU-medlemsstat kan afslå helt eller delvis at anvende direktivets  

 bestemmelser om bl.a. fusion eller inddrage adgangen til at anvende  

 bestemmelserne, såfremt en fusion som hovedformål eller som et af  

 hovedformålene har skatteunddragelse eller skatteundgåelse.
Tilsvarende  

 gælder for spaltning og tilførsel af aktiver, jf.
S.D.2 og S.D.3, samt  

 ombytning af aktier, jf.
S.G.3.5.
S.D.1.17.1 Ophør af et udenlandsk selskab ved fusion med et dansk selskab Ophører et udenlandsk aktieselskab, anpartsselskab eller selskab, der er  

 omfattet af begrebet selskab i en medlemsstat i artikel 3 i  

 fusionsdirektivet, jf. bilag til fusionsdirektivet, ved fusion med et dansk  

 selskab, finder reglerne i FUL tilsvarende anvendelse, jf. § 15, stk. 2. Dog  

 finder § 8, stk. 1-4 alene anvendelse på de af det udenlandske selskabs  

 aktiver og passiver mv., der som følge af fusionen er knyttet til det danske  

 selskab.
Fortjeneste og tab på andre aktiver og passiver beskattes efter  

 reglerne i SEL § 7.
De af det udenlandske selskabs aktiver og passiver, der som følge af  

 fusionen er knyttet til det danske selskabs faste driftssted i udlandet,  

 anses ved opgørelsen af det danske selskabs skattepligtige indkomst her i  

 landet for anskaffet til handelsværdien på fusionsdatoen.
Dette gælder dog  

 ikke, hvis det udenlandske selskab ved sidste ordinære skatteansættelse forud  

 for fusionen var sambeskattet med det danske selskab, jf.
SEL § 31. I så fald  

 finder reglen om succession tilsvarende anvendelse, jf.
FUL § 8, stk. 1-4.
S.D.1.17.2 Fusion af to udenlandske selskaber Ophører et udenlandsk selskab ved fusion med et andet udenlandsk selskab,  

 og er begge selskaber omfattet af begrebet selskab i en medlemsstat i artikel  

 3 i fusionsdirektivet, finder reglerne i FUL tilsvarende anvendelse.
Dog  

 finder § 8, stk. 1-4 alene anvendelse på de af det indskydende selskabs  

 aktiver og passiver mv., der som følge af fusionen er knyttet til det  

 modtagende selskabs faste driftssted eller faste ejendom her i landet, jf. §  

 15, stk. 3. Fortjeneste og tab på andre aktiver og passiver beskattes efter  

 reglerne i SEL § 7.
S.D.1.17.3 Ophør af et dansk selskab ved fusion med et udenlandsk selskab Ophører et dansk selskab ved fusion med et udenlandsk selskab, og er begge  

 selskaber omfattet af begrebet selskab i en medlemsstat i artikel 3 i  

 fusionsdirektivet, finder reglerne i FUL tilsvarende anvendelse.
Dog finder §  

 8, stk. 1-4 alene anvendelse på de af det danske selskabs aktiver og passiver  

 mv., der som følge af fusionen er knyttet til det udenlandske selskabs faste  

 driftssted eller faste ejendom her i landet, jf. § 15, stk. 4. Fortjeneste og  

 tab på andre aktiver og passiver beskattes efter reglerne i SEL § 5.
 Danske selskaber er omfattet af begrebet selskab i en medlemsstat i  

 artikel 3 i fusionsdirektivet, når der er tale om aktieselskaber og  

 anpartsselskaber, der er skattepligtige efter SEL § 1, stk. 1, nr. 1.
Ophører et dansk selskab ved fusion med et udenlandsk selskab, der ikke er  

 omfattet af begrebet selskab i en medlemsstat i artikel 3 i  

 fusionsdirektivet, beskattes det indskydende danske selskab derimod efter  

 reglerne i SEL § 5 om likvidation af aktieselskaber.
Selskabet skal derfor i  

 ophørsåret beskattes dels af indkomsten dels af den ved ophøret konstaterede  

 avance.
S.D.1.17.4 Selskabsdeltagernes succession Successionsmulighederne er nærmere omtalt i S.G.3.4.
S.D.2 Spaltning Gennemførelsen af fusionsdirektivet i dansk lovgivning medførte nye  

 bestemmelser i FUL om anvendelse af lovens regler om skattemæssig succession  

 ved spaltning af et selskab, når såvel det indskydende selskab som det  

 modtagende selskab er omfattet af begrebet selskab i en medlemsstat i artikel  

 3 i fusionsdirektivet (FUL §§ 15 a og 15 b). Bestemmelserne gælder således  

 for danske selskaber og selskaber i andre EU-medlemsstater.
Ved spaltning forstås den transaktion, hvorved et selskab overfører en del  

 af eller samtlige sine aktiver og passiver til et eller flere eksisterende  

 eller nye selskaber ved i henhold til en pro rata-regel at tildele sine  

 selskabsdeltagere aktier eller anparter i det eller de modtagende selskaber  

 og evt. en kontant udligningssum på højst 10 % af disse værdipapirers  

 pålydende værdi eller, når der ikke eksisterer en pålydende værdi, deres  

 bogførte værdi.
Ophører det indskydende selskab ikke ved spaltning, skal de  

 aktiver og passiver, der overføres til det modtagende selskab eller til hvert  

 af de modtagende selskaber, udgøre en gren af en virksomhed, jf.
FUL § 15 c,  

 stk. 2, S.D.3.1. *Ved lov vedtaget den 16. dec. 1997 er der i FUL § 15a, stk.  

 4 indført adgang til at spalte investeringsforeninger.
LR kan fastsætte  

 vilkår.
Bestemmelsen har virkning for spaltninger, når spaltningsdatoen er  

 den 1. jan. 1998 eller senere.
Den kontante udligningssum på 10 % skal  

 fordeles ligeligt på selskabsdeltagerne.
Den under S.D.1.2.1. beskrevne  

 mulighed for ved fusion at foretage en skævdeling af den kontante  

 udligningssum, jf.
TfS 1997.227, gælder ikke ved spaltning.
Dette beror på  

 kravet om, at der ved spaltning i henhold til en pro rata-regel skal tildeles  

 selskabsdeltagerne aktier eller anparter i det eller de modtagende selskaber  

 og eventuelt en kontant udligningssum på højst 10 %. Pro rata-reglen anses  

 således som uforenelig med en skævdeling af den kontante udligningssum.
* Deltagersuccessionen i de modtagende selskabers aktionærkreds sikres  

 således ved udstedelse af nye aktier i de modtagende selskaber.
Aktierne kan  

 godt udstedes til overkurs.
Aktionærer i det indskydende selskab, som inden  

 spaltningen tillige er aktionærer i et af eller begge de modtagende  

 selskaber, kan derfor ikke alene vederlægges ved at deres hidtidige aktier i  

 de modtagende selskaber stiger i værdi.
Det er en betingelse for anvendelsen af reglerne om skattemæssig  

 succession ved spaltning, at der er opnået tilladelse hertil fra LR.
LR kan  

 fastsætte særlige vilkår for tilladelsen.
Ved ansøgningen om spaltning bør medfølge udkast til regnskabsopstilling  

 og åbningsbalance pr. spaltningsdatoen.
I regnskabsopstillingen skal i  

 skemaform angives 1) det indskydende selskabs balance før spaltningen 2) det  

 eller de modtagende selskabers evt. egne balancer (ved spaltning til  

 eksisterende selskaber, 3) overtagne aktiver og passier, 4) evt. reguleringer 5) åbningsbalance for det eller de modtagende selskab er og 6) evt.  

 balance for det indskydende selskab efter spaltningen.
Dette materiale bør  

 som minimum være til stede, før sagsbehandlingen kan påbegyndes.
Det er  

 desuden hensigtsmæssigt at regnskabsopstillingen ledsages af noter.
Endelig  

 er det for spaltning, hvor det indskydende selskab ikke ophører, relevant at  

 oplyse, om det indskydende selskab, andre koncernselskaber, hovedaktionærer  

 eller trediemand i øvrigt har stillet kaution, pant eller andre former for  

 sikkerhedsstillelser for det modtagende selskab.
Told- og Skattestyrelsen vil naturligvis efter behov udbede sig øvrige oplysninger,  

 hvis det viser sig nødvendigt i de konkrete sager.
En tilladelse fra LR vil blive betinget af indsendelse af de endelige  

 dokumenter vedrørende spaltningen, jf.
FUL § 15 b, stk. 1, jf. § 6. Der  

 kræves bl.a., at åbningsbalancen for det eller de modtagende selskaber  

 indsendes.
Det vil ligeledes være hensigtsmæssigt og i visse tilfælde  

 påkrævet, at det indskydende selskabs balance efter spaltningen indsendes.
Sidstnævnte er kun aktuelt for spaltninger, hvor det indskydende selskab  

 ikke ophører.
Der henvises i øvrigt til S.D.1.2.7.
Efter skattelovgivningen kan såvel aktieselskaber som anpartsselskaber  

 spaltes.
Efter selskabslovgivningen kan kun aktieselskaber spaltes.
Der er  

 ikke i anpartsselskabsloven hjemmel til at spalte anpartsselskaber.
Der henvises i øvrigt til omtalen af fusionsdirektivets artikel 11, stk.  

 1a, jf.
S.D.1.17.
S.D.2.1 Praksis Beskrivelsen af praksis er opdelt i 3 grupper.
S.D.2.1.1. omtaler  

 afgørelser, hvor tilladelse er givet uden fastsættelse af vilkår.  

 Tilladelser, hvor der er givet vilkår, omtales i S.D.2.1.2. I S.D.2.1.3.  

 omtales afgørelser, hvor der er givet afslag på spaltning.
For spaltninger, hvor det indskydende selskab ikke ophører, skal de  

 udspaltede aktiver på samme måde som ved tilførsel af aktiver udgøre en gren  

 af en virksomhed, jf.
FUL § 15 a, stk. 3. Den praksis, der er beskrevet i  

 S.D.3.1, S.D.3.1.2 og S.D.3.3. kan derfor i et vist omfang også bruges ved  

 spaltninger.
S.D.2.1.1 Spaltning uden fastsættelse af vilkår LR's afgørelse af 27. sep. 1994 (ikke offentliggjort) angik et selskab A,  

 som hidtil havde drevet maskinfabrik og ingeniørvirksomhed og derudover  

 besiddet 5 ejendomme, vurderet til 9,5 mio. kr.
Af disse ejendomme var en  

 lejet ud til beboelse, en til erhverv, mens de øvrige 3 var anvendt til  

 virksomhedens eget brug.
Spaltningen ønskedes gennemført således, at de  

 hidtidige erhvervsaktiviteter blev videreført i et rent driftsselskab med  

 uændrede aktiviteter, mens ejendommene ønskedes udskilt til et separat  

 ejendomsselskab. Ønsket om spaltning var begrundet med, at der herved  

 opnåedes risikoafgrænsning.
Herudover ville spaltningen give bedre rammer for  

 evt. i fremtiden at indgå i samarbejde med andre indenfor branchen samt bedre  

 muligheder for generationsskifte.
LR tillod spaltningen uden vilkår.
TfS 1994,816 vedrører et selskab M A/S, der ønskedes spaltet ved, at de  

 finansielle anlægsaktiver/værdipapirer skulle overføres til 4 nystiftede  

 selskaber.
Selskaberne A, B og C skulle modtage andele på ca 1.681.000 kr.  

 hver.
Omsætningsaktiverne (tilgodehavender og likvide beholdninger i alt  

 4.302.994 kr.) skulle fordeles på selskaberne A, B og C med hver 500.000 kr.  

 og resten 2.802.984 kr. til selskab D, der endvidere skulle modtage samtlige  

 anlægsaktiver (udlejningsejendomme) på 2.653.568 kr.
Omsætningsaktiverne, der skulle overføres til de 3 nystiftede selskaber,  

 omfattede del af tilgodehavende (nu likvid beholdning). Af selskabet M A/S's gæld på 2.234.843 kr. skulle der overføres 40.000 kr. kortfristet  

 gæld til hvert af selskaberne A, B og C, mens resten skulle overføres til D,  

 herunder samtlige selskabsskatter samt udskudte skatter.
Selskabets revisor  

 oplyste, at den udskudte skat på i alt 183.000 kr. vedrørte de til selskab D  

 overførte ejendomme og driftsmidler med henholdsvis 73.000 kr. og 110.000  

 kr., at der ikke var knyttet udskudt skat til selskaberne A, B og C, idet  

 børskursen på de overførte obligationer var mindre end værdipapirernes  

 anskaffelsessum og at der ikke var praksis for at balanceføre "negativ  

 udskudt skat". Spaltningen var bl.a. begrundet med, at den nuværende  

 hovedaktionær, som var 75 år og som ejede nom. 256.000 kr. af aktiekapitalen  

 i M A/S, ønskede en opdeling i flere selskaber, for derved via  

 testamentariske dispositioner at kunne fordele selskaberne mellem sine  

 arvinger.
LR gav tilladelsen.
I TfS 1995,664 gav LR tilladelse til spaltning uden særlige vilkår i  

 forbindelse med en eneaktionærs forestående pensionering.
Et selskab ønskedes  

 spaltet i to nye selskaber, hvorefter det ene selskab umiddelbart efter  

 ønskedes overdraget til eneaktionærens søn under anvendelse af reglerne om  

 skattemæssig succession ved familieoverdragelse.
 S.D.2.1.2 Spaltning med vilkår.
I sagen TOLD-SKAT Nyt 1993.21.1002 (TfS 1993,516) gav LR tilladelse med  

 vilkår, idet anpartshaverne, udover at blive vederlagt med anparter i de  

 modtagende selskaber i samme forhold, som de besad anparter i det indskydende  

 selskab ikke inden for et tidsrum af 3 år fra spaltningsdatoen måtte afhænde  

 de modtagne anparter på en måde, som medførte en forrykkelse af det indbyrdes  

 ejerforhold.
I samme tidsrum måtte anpartshaverne heller ikke afhænde de  

 modtagne anparter på en måde, så mere end 10% af pålydende værdi af de  

 modtagne anparter blev vederlagt med andet end anparter.
I samme afgørelse  

 udtalte LR sig om anvendelsen af den bogførte værdi ved beregningen af  

 kontant udligningssum efter FUL § 15, stk. 2.
Se endvidere TfS 1995,71 og TfS 1996,104 hvor LR satte vilkår for  

 tilladelsen.
Begge afgørelser vedrører fastsættelse af ejertidsvilkår. *Et  

 selskab, A ApS, var stiftet i forbindelse med en skattefri aktieombytning.
Ved tilladelsen hertil var der stillet vilkår om, at A ApS skulle bevare  

 sin ejerandel i datterselskabet B A/S i 3 år regnet fra tidspunktet for  

 aktieombytningen.
Inden udløbet af 3-års-perioden modtog LR anmodning om  

 tilladelse til skattefri spaltning med ophør af A ApS.
For selskabsretligt at  

 muliggøre en spaltning var det meningen, at A ApS inden spaltningen skulle  

 omdannes til et A/S.
Da spaltningen var i strid med aktieombytningsvilkåret,  

 var det i anmodningen forudsat, at de selskaber, der opstod ved spaltningen,  

 som konsekvens af spaltningsreglerne kunne indtræde i  

 aktieombytningsvilkåret.
LR fandt ikke hjemmel i spaltningsreglerne til en sådan succession.  

 Aktieombytningsvilkåret måtte derfor lempes ved en selvstændig revurdering i  

 henhold til reglerne herom.
Da reglerne om aktieombytning gav mulighed for en  

 sådan lempelse, kunne der gives tilladelse til skattefri spaltning med  

 fastsættelse af særlige vilkår, hvis begrundelse var uafhængig af  

 aktieombytningsvilkåret, TfS 1997,669.
Et aktieselskab A A/S ønskedes spaltet uden ophør af det indskydende  

 selskab.
I det indskydende selskab var der to biler, hvoraf den ene anvendtes  

 erhvervsmæssigt i den virksomhed, der ønskedes udspaltet.
LR gav tilladelse  

 til spaltningen, men fastsatte vilkår om, at den erhvervsmæssigt anvendte bil  

 ligeledes skulle spaltes til det modtagende selskab, TfS 1998,13.
To brødre fik LR's tilladelse til at indskyde deres aktieposter i et  

 nystiftet holdingselskab (aktieombytning). Der blev stillet vilkår om 3 års  

 ejerskab for holdingselskabet.
I umiddelbar forlængelse af aktieombytningen  

 ønskedes det nystiftede holdingselskab spaltet, således at det indskydende  

 selskab ophørte.
Der blev givet tilladelse hertil.
De 2 modtagende selskaber  

 skulle i den forbindelse overtage aktieombytningsvilkåret om bevarelse af det  

 relative ejerskab i datterselskabet i 3 år.
Det var et vilkår for  

 spaltningen, at de 2 brødre ikke i 3 år efter spaltningen afhændede deres  

 aktier i de modtagende selskaber på en måde, der medførte forrykkelse af det  

 indbyrdes ejerforhold.
Brødrene måtte derudover i 3 år fra spaltningen ikke  

 afhænde aktierne i de modtagende selskaber på en måde, der medførte, at mere  

 end 10 pct. af pålydende værdi af de modtagne aktier blev vederlagt med andet  

 end aktier.
Spaltningsvilkårene medførte, at brødrene ikke i 3-års-perioden  

 kunne overdrage aktier efter ABL § 11 på en måde, der medførte, at brødrene  

 kunne komme til at eje hver sit holdingselskab.
TfS 1997,940. * S.D.2.1.3 Afslag på anmodning om spaltning.
I TfS 1995,664 fandt LR, at en anmodning om spaltning af et ApS til to  

 nyetablerede selskaber ikke kunne imødekommes, idet det spaltede selskab  

 overførte samtlige aktiver og passiver til det ene af de nye selskaber B ApS,  

 hvorimod det andet nye selskab C ApS alene i forbindelse med spaltningen  

 ville modtage en fordring på selskab B.
Det var ikke hensigten, at selskab C ApS skulle modtage nogen likvider fra det spaltede selskab.
Fordringen  

 ville blive tilvejebragt ved en regnskabsmæssig postering.
Betingelsen i FUL  

 § 15 a, stk. 2, om at en spaltning skal omfatte to eller flere selskaber, var  

 således ikke opfyldt.
Afgørelsen ligger forud for ændringen af  

 spaltningsbegrebet.
Den vedrører en spaltningssituation, hvor det indskydende selskab ophører  

 uden likvidation.
Opmærksomheden henledes i øvrigt i denne forbindelse på, at  

 spaltning af et ApS ikke lader sig gøre selskabsretligt.
S.D.2.2 Spaltning af et udenlandsk eller dansk selskab Spaltes et selskab hjemmehørende i udlandet eller et her i landet  

 hjemmehørende selskab, finder § 5, § 6, stk. 1, 3, 4 og 6 og § 8 tilsvarende  

 anvendelse. § 7, stk. 1 og § 10 finder endvidere tilsvarende anvendelse, hvis  

 selskabet ophører ved spaltningen.
Ophører selskabet ikke ved spaltningen,  

 indgår fortjeneste eller tab på de af det indskydende selskabs aktiver og  

 passiver, der som følge af spaltningen er knyttet til et her hjemmehørende  

 modtagende selskab eller et i udlandet hjemmehørende modtagende selskabs  

 faste driftssted eller faste ejendom her i landet, ikke i det indskydende  

 selskabs skattepligtige indkomst. § 8, stk. 1 - 4 finder dog alene anvendelse  

 på de af det indskydende selskabs aktiver og passiver mv., der som følge af  

 spaltningen er knyttet til et dansk modtagende selskab eller til et  

 udenlandsk modtagende selskabs faste driftssted eller faste ejendom her i  

 landet, jf.
FUL § 15 b, stk. 1.
Et modtagende selskab kan alene overtage den del af det indskydende  

 selskabs skattemæssige afskrivninger og nedskrivninger, der vedrører de  

 overtagne aktiver.
Ubenyttede investeringsfondshenlæggelser i det indskydende  

 selskab og de dertil knyttede indskud i pengeinstitutter kan overføres til et  

 eller flere af de modtagende selskaber.
Ophører det indskydende selskab,  

 beskattes fortjeneste og tab på andre aktiver og passiver efter SEL § 7 for  

 udenlandske selskaber og SEL § 5 for danske selskaber.
De af det udenlandske indskydende selskabs aktiver og passiver, der som  

 følge af spaltningen er knyttet til det modtagende selskabs faste driftssted  

 i udlandet, anses ved opgørelsen af selskabets skattepligtige indkomst her i  

 landet for anskaffet til handelsværdien på spaltningsdatoen.
Dette gælder dog  

 ikke, hvis det indskydende selskab ved sidste ordinære skatteansættelse forud  

 for spaltningen var sambeskattet med det danske modtagende selskab, jf.
SEL §  

 31. I så fald finder reglen om succession tilsvarende anvendelse, jf.
FUL §  

 8, stk. 1-4.
Ophører det indskydende selskab påhviler det de modtagende selskaber at  

 indgive selvangivelse for det indskydende selskab for tiden fra sidste  

 ordinære skatteansættelse og indtil spaltningsdatoen.
Det eller de modtagende  

 selskaber hæfter solidarisk for eventuelle skattekrav og for ethvert  

 bødeansvar, der efter skattelovgivningens bestemmelser vil kunne rettes mod  

 det indskydende selskab.
Ophører det indskydende selskab, indtræder det  

 modtagende selskaber i det indskydende selskabs krav mod skattemyndighederne  

 vedrørende tillæg, godtgørelse og overskydende skat som omhandlet i SEL, jf.  

 § 15 b, stk. 3.
S.D.2.3 Selskabsdeltagernes succession Ved spaltning har selskabsdeltagerne i det indskydende selskab adgang til  

 succession efter reglerne i lovens § 15 b, stk. 4 og 5.  

 Successionsmulighederne er nærmere omtalt i S.G.3.4. Som et eksempel på  

 successionsmulighederne, se TfS 1996,763.
S.D.2.4 Spaltning uden for FUL I tilfælde, hvor de særlige regler om spaltning i FUL ikke anvendes ved  

 deling af selskaber gælder der normalt ikke særlige regler for beskatningen.
 Udlodning eller salg fra det oprindelige selskab til det/de nystiftede  

 selskaber vil udløse de almindelige skattemæssige konsekvenser, som følge af  

 salg af hele eller dele af virksomheden.
Det er uden betydning, om det oprindelige selskab likvideres i forbindelse  

 med, at aktiver og passiver overdrages til nystiftede selskaber, eller om kun  

 en del af det oprindelige selskabs aktiver overdrages til det nystiftede  

 selskab.
Vedrørende de tilfælde, hvor visse selskaber tilfører den samlede  

 eller en eller flere grene af sin virksomhed til et andet selskab, jf. lovens  

 §§ 15 c og 15 d, henvises til S.D.3.
S.D.3 Tilførsel af aktiver Ved tilførsel af aktiver forstås den transaktion, hvorved et selskab uden  

 at være opløst tilfører den samlede eller en eller flere grene af sin  

 virksomhed til et andet selskab mod at få tildelt aktier eller anparter i det  

 modtagende selskabs kapital.
Bestemmelserne findes i FUL §§ 15 c og d og  

 gælder for danske selskaber og selskaber i andre EU-lande.
Se om tilførsel af  

 aktiver i forbindelse med overdragelse af pengeinstitutvirksomhed pkt. 4 i  

 skd. cir. nr. 35 af 16. marts 1995.
S.D.3.1 Gren af virksomhed Ved en gren af en virksomhed forstås alle aktiver og passiver i en  

 afdeling af et selskab, som ud fra et organisationsmæssigt synspunkt udgør en  

 selvstændig bedrift, dvs. en samlet enhed, der kan fungere ved hjælp af egne  

 midler.
Det må bero på en konkret vurdering, hvorvidt en virksomhed må anses for  

 at have flere grene.
Hvis en virksomhed må anses for at have flere grene, må  

 det ligeledes bero på en konkret vurdering, hvorvidt nærmere angivne aktiver  

 og passiver må anses for at høre til den ene eller den anden gren af  

 virksomheden.
Det må også bero på en konkret vurdering, om det, der overdrages, opfylder  

 betingelserne for at være en virksomhed eller en gren af en virksomhed.
En  

 filial af en virksomhed eller en tværgående afdeling i en virksomhed vil alt  

 efter omstændighederne kunne opfylde betingelserne for at være en gren af en  

 virksomhed.
 En tilførsel af aktiver skal omfatte samtlige aktiver og passiver i den  

 virksomhed eller samtlige aktiver og passiver i den gren af virksomheden, der  

 tilføres.
Reglerne om tilførsel af aktiver kan derfor som hovedregel ikke anvendes  

 ved overdragelse af enkelte aktiver og/eller passiver.
Reglerne om tilførsel  

 af aktiver tillades dog anvendt ved tilførsel af en udlejningsejendom med  

 tilhørende gæld, såfremt ejendommen i øvrigt opfylder betingelserne for at  

 være en gren af en virksomhed.
Reglerne om tilførsel af aktiver kan derfor som hovedregel heller ikke  

 anvendes, såfremt der ved overdragelse af en virksomhed eller en gren af en  

 virksomhed efterlades enkelte af virksomhedens eller virksomhedsgrenens  

 aktiver og/eller passiver i det indskydende selskab.
Det kan imidlertid  

 forekomme, at det indskydende selskab ud over hovedaktiviteten har en  

 biaktivitet, der ikke (direkte) har noget med hovedaktiviteten at gøre.
Et  

 selskab kan f.eks. ud over aktiver og passiver, knyttet til den virksomhed,  

 selskabet driver, have en fast ejendom, en sejlbåd eller lignende, der  

 benyttes af hovedaktionæren/direktøren.
I såfald vil selskabet kunne udskille  

 aktiverne og passiverne, knyttet til virksomheden, og lade den faste ejendom,  

 sejlbåden etc. tilbage i det indskydende selskab.
Et selskab kan også have  

 beløb placeret i finansielle aktiver og likvider, der ikke er nødvendige for  

 at virksomheden kan fungere ved hjælp af egne midler, jf. nedenfor.
I så fald  

 vil selskabet kunne udskille aktiverne og passiverne, knyttet til  

 virksomheden, og lade finansielle aktiver blive tilbage i det indskydende  

 selskab.
En tilførsel af aktiver skal som nævnt omfatte samtlige aktiver og  

 passiver i den virksomhed eller den virksomhedsgren, der tilføres.
Tilførsel  

 af en (gren af en) virksomhed, hvortil der er knyttet goodwill eller andre  

 immaterielle aktiver, skal derfor også omfatte de til (grenen af)  

 virksomheden knyttede immaterielle aktiver.
 I TfS 1996,899 har Departementet genovervejet betydningen af "en gren  

 af en virksomhed" efter reglerne i FUL § 15, litra a, stk. 3, og § 15,  

 litra c, stk. 2, med henblik på, at organisationsmæssige synspunkter og  

 vurdering af, om transaktionen sigter mod at spare skatter mv., inddrages i  

 fortolkningen.
Efter FUL kapitel 4 samt kapitel 5 er der, hvis Ligningsrådets tilladelse  

 opnås, adgang til med succession at foretage henholdsvis delvis spaltning og  

 tilførsel af aktiver.
I de tilfælde, hvor det ikke er den samlede virksomhed  

 i det indskydende selskab, der overføres eller tilføres, kræves det efter  

 loven, at der er tale om en eller flere grene af selskabets virksomhed.
 Efter § 15, litra c, stk. 2,2. pkt. i FUL forstås ved en gren af  

 virksomhed "alle aktiver og passiver i en afdeling af et selskab, som ud  

 fra et organisationsmæssigt synspunkt udgør en selvstændig bedrift, dvs. en  

 samlet enhed, der kan fungere ved hjælp af egne midler".
Departementet opfatter lovens ordlyd således, at der skal være tale om en  

 materielt identificerbar enhed i selskabet, og at vurderingen heraf baserer  

 sig på forholdene, inden den påtænkte opdeling gennemføres.
Ved denne  

 vurdering kan der efter Departementets opfattelse herefter ikke som det  

 overvejende væsentlige lægges vægt på spørgsmålet om evnen til at fungere ved  

 hjælp af egne midler.
Der skal i højere grad anlægges en organisationsmæssig synsvinkel.
Dette  

 indebærer, at der skal tages stilling til, om den gruppe aktiver og passiver,  

 der ønskes tilført, tilsammen udgør en selvstændig bedrift eller en samlet  

 enhed.
I den forbindelse kan en række vejledende kriterier inddrages, uden at  

 opfyldelsen af enkeltkriterier dog i sig selv vil være udslagsgivende for den  

 samlede bedømmelse:
Gruppen er aktiver og passiver skal udgøre et eller flere afgrænsede  

 forretningsområder i forhold til den samlede virksomhed.
Denne afgrænsning  

 mellem forretningsområder kan f.eks. være begrundet i, at der er tale om  

 forskellige emneområder eller om forskellige geografiske områder og lign.
Således vil en division eller en afdeling, der arbejder på tværs af flere  

 divisioner, som udgangspunkt kunne anses som en virksomhedsgren.
Der kan dog  

 ikke ubetinget stilles krav om, at der er tale om en decideret afdeling eller  

 filial af virksomheden eksempelvis med egen bogholderifunktion.
Den påtænkte transaktion skal foretages ud fra forsvarlige økonomiske  

 eller forretningsmæssige betragtninger, uden at hovedformålet eller et af  

 hovedformålene er skatteundgåelse eller skatteunddragelse.
Som eksempel på  

 forsvarlige forretningsmæssige betragtninger kan nævnes omstrukturering,  

 rationalisering, risikoafvejning, generationsskifteplaner mv.
 Derimod vil selskaber fra virkningstidspunktet ikke længere kunne påregne  

 at opnå tilladelse til at udskille en del af de finansielle aktiver og  

 passiver ud fra kriterier, der giver grundlag for at antage, at formålet  

 alene eller i alt væsentligt er at spare skatter, realrenteafgift mm.
Departementets afgørelse vil blive indarbejdet i cirkulæret til  

 fusionsskatteloven ved førstkommende lejlighed.
Afgørelsen, der indeholder  

 skærpende elementer, har virkning fra og med den 1/1 1997.
Fast ejendom *For så vidt angår fast ejendom er der som udgangspunkt fri adgang til at  

 placere ejendomme enten i det indskydende selskab eller i det modtagende  

 selskab afhængig af det indskydende selskabs ønsker.
Dette gælder ikke alene  

 for egentlige udlejningsejendomme, der almindeligvis i sig selv udgør en gren  

 af en virksomhed, men også for ejendomme, der har været anvendt af  

 virksomheden selv til brug for den aktivitet, som ejendommen nu ønskes  

 adskilt fra.
Spørgsmålet må dog bero på en konkret vurdering, herunder om den  

 faste ejendom i visse tilfælde ikke kan adskilles fra virksomhedsgrenen i  

 forbindelse med tilførsel af aktiver.
I TfS 1997,661 er gengivet en  

 afgørelse, hvor det indskydende selskabs ejendomme skulle forblive i det  

 indskydende selskab.
Dette gjaldt såvel de ejendomme, der var udlejet til  

 tredjemand, som den ejendom, der benyttedes af selskabet selv.
Tilladelse  

 blev givet.* S.D.3.1.1 Aktier og interessentskabsandele Aktiebesiddelse anses ikke for selvstændig virksomhed, hvorfor  

 overdragelse af aktierne i et datterselskab ikke kan anses som overdragelse  

 af en virksomhed eller en gren af en virksomhed.
 Anlægsaktier (typisk datterselskabsaktier) anses dog for at udgøre en del  

 af (en gren af) en virksomhed, når overdragelsen sker i forbindelse med  

 overdragelsen af virksomheden eller virksomhedsgrenen, og overdragelsen af  

 aktierne skønnes at være organisatorisk begrundet.
En ideel andel af en virksomhed (f.eks. en andel i et interessentskab)  

 anses heller ikke for selvstændig virksomhed.
Det vil sige, at overdragelse  

 af en ideel andel af en virksomhed ikke anses som overdragelse af en gren af  

 en virksomhed.
 Man anser dog i tilfælde, hvor et selskab overdrager sin virksomhed til et  

 andet selskab, og denne virksomhed bl.a. omfatter deltagelse i et  

 interessentskab, interessentskabsandelen for at udgøre en del af  

 virksomheden, når overdragelsen af interessentskabsandelen sker i forbindelse  

 med overdragelsen af virksomheden, og overdragelsen af  

 interessentskabsandelen anses for organisatorisk begrundet.
 Det vil også kunne accepteres, at et interessentskab bliver omdannet til  

 aktieselskab f.eks. ved at de selskaber, der er interessenter i  

 interessentskabet omdannes til et aktieselskab.
S.D.3.1.2 Egne midler Det indgår i definitionen af en gren af en virksomhed, at den afdeling af  

 selskabet, der skilles ud, skal kunne fungere ved hjælp af egne midler.
Det  

 må også indgå i definitionen af en virksomhed, at den kan fungere ved hjælp  

 af egne midler.
Det må bero på en konkret vurdering, i hvilket omfang, et  

 selskabs finansielle aktiver og likvider må anses som en del af  

 virksomhedens/virksomhedsgrenens aktiver.
En fordeling af finansielle aktiver  

 og/eller likvider på en sådan måde, at den virksomhed, der opstår ved  

 tilførslen, ikke kan fungere ved hjælp af egne midler herunder egne  

 lånemuligheder hos uafhængige långivere, falder ikke ind under definitionen  

 af en virksomhed eller en gren af en virksomhed.
Et selskab, der kun kan  

 fungere ved hjælp af lån fra moderselskabet eller hovedaktionæren på andre  

 vilkår end ved lån hos uafhængige långivere eller ved hjælp af lån med  

 sikkerhed i form af kaution, pant, indeståelse eller lignende fra  

 moderselskabet eller hovedaktionæren eller trediemand iøvrigt, falder ikke  

 ind under definitionen af en virksomhed eller en gren af en virksomhed.
I TfS 1996,101 kunne LR ikke imødekomme en ansøgning om tilførsel af  

 aktiver.
Det fremgik af den fælles åbningsbalance, at det modtagende selskab  

 havde en egenkapital på 500.000 kr. og en bankgæld på 8.384.000 kr.
Revisor oplyste på forespørgsel, at moderselskabet ville etablere en  

 mellemregningskonto med datterselskabet i form af udlån til det nye  

 datterselskab Der ville endvidere blive givet tilbagetrædelsesret over for  

 banken.
LR fandt, at der ikke var tale om en selvstændig gren af en  

 virksomhed, som kunne fungere ved hjælp af egne midler.
I et andet tilfælde, TfS 1996,167, vurderede LR, at det pågældende  

 datterselskab ikke kunne fungere ved hjælp af egne midler.
Datterselskabet  

 var tyndt kapitaliseret.
Likviditetsbehovet skulle finansieres ved lån fra  

 moderselskabet og ved fremmed finansiering mod kaution fra moderselskabet.  

 Der blev derfor givet afslag på ansøgning om tilførsel af aktiver.
LR gav et selskab tilladelse til skattefri tilførsel af aktiver i  

 forbindelse med en række omstruktureringer inden for koncernen.
Tilladelsen  

 blev givet på vilkår af, at moderselskabets kautioner over for de nye  

 datterselskaber blev ophævet.
Der skulle således samtidig med indsendelse af  

 de endelige dokumenter vedlægges erklæringer om, at moderselskabets  

 kautionsforpligtelser over for datterselskaberne var ophævet, TfS 1996,669.
 I TfS 1996,668 blev der givet tilladelse til tilførsel af aktiver, idet  

 betingelsen om, at det modtagende selskab skal kunne fungere ved hjælp af  

 egne midler var opfyldt.
LR gav tilladelse til tilførsel af aktiver til et nystiftet selskab på  

 betingelse af en tilførsel af yderligere aktiver eller regulering over  

 passiverne, således at det kunne godtgøres, at der på tidspunktet for  

 tilførslen var dækning i egenkapital for hele den udskudte skat.
TfS 1995,152 * Et selskab M A/S ønskede at tilføre to virksomhedsgrene til to  

 eksisterende datterselskaber D 1 A/S og D 2 A/S.
Det ene datterselskab - D 2  

 A/S - havde en gæld til et andet koncernselskab.
I forbindelse med tilførslen  

 overtog M A/S tilgodehavendet mod D 2 A/S.
Ved Ligningsrådets behandling af  

 sagen var gælden helt nedbragt.
Lånemuligheden hos moderselskabet skulle  

 fungere som en løbende kassekredit.
Kassekreditforholdet blev ført på markedsvilkår.
LR gav tilladelse til  

 tilførslen.
Se TfS 1997,941.* S.D.3.2 Andre betingelser (herunder vederlag) Deltagersuccessionen i det modtagende selskabs aktionærkreds sikres ved  

 udstedelse af nye aktier eller anparter i det modtagende selskab.
Aktionærer  

 i det indskydende selskab, som inden tilførslen tillige er aktionærer i det  

 modtagende selskab kan derfor ikke alene vederlægges ved at deres hidtidige  

 aktier i det modtagende selskab stiger i værdi.
Vederlæggelsen skal ske fuldt ud med aktier eller anparter.
Der er ikke  

 som ved fusion, S.D.1.2.1., og spaltning, S.D.2., mulighed for at erlægge  

 indtil 10% af vederlaget kontant. * LR stillede således i TfS 1997,661 vilkår  

 om, at en mellemregning mellem det indskydende selskab og det modtagende  

 selskab opstået i forbindelse med tilførslen skulle udgå.
I TfS 1997,705  

 ønskedes det indskydende selskab vederlagt med B-aktiekapital med særlige  

 vilkår.
Da gældende praksis vedrørende afståelsesbeskatning ved  

 vedtægtsændringer herved blev omgået, blev tilladelse nægtet.
Afgørelsen er  

 nærmere refereret under S.D.3.3.3. * Det er en betingelse for anvendelsen af reglerne om skattemæssig  

 succession ved tilførsel af aktiver, at der er opnået tilladelse hertil fra  

 LR.
LR kan fastsætte særlige vilkår for tilladelsen.
Ved ansøgningen om tilførsel af aktiver bør medfølge udkast til  

 regnskabsopstilling og åbningsbalance pr. tilførselsdatoen.
I  

 regnskabsopstillingen skal i skemaform angives 1) det indskydende selskabs  

 balance før tilførslen, 2) det modtagende selskabs evt. egen balance (ved  

 tilførsel til eksisterende selskaber), 3) overtagne aktiver og passiver, 4)  

 evt. reguleringer 5) åbningsbalance for det modtagende selskab og 6) balancen  

 for det indskydende selskab efter tilførslen.
Dette materiale bør som minimum  

 være til stede, før sagsbehandlingen kan påbegyndes.
Det er desuden  

 hensigtsmæssigt at regnskabsopstillingen ledsages af noter.
Endelig er det  

 relevant at oplyse, om det indskydende selskab, andre koncernselskaber,  

 hovedaktionærer eller trediemand i øvrigt har stillet kaution, pant eller  

 andre former for sikkerhedsstillelser for det modtagende selskab.
Told- og  

 Skattestyrelsen vil naturligvis efter behov udbede sig øvrige oplysninger,  

 hvis det viser sig nødvendigt i de konkrete sager.
Tilladelsen til tilførslen vil blive betinget af indsendelse af de  

 endelige dokumenter vedrørende tilførslen, jf.
FUL § 15 d, stk. 2, jf. § 6.  

 Der kræves bl.a. indsendelse af åbningsbalancen for det eller de modtagende  

 selskaber.
 Det vil endvidere være hensigtsmæssigt og i visse tilfælde påkrævet, at  

 det indskydende selskabs balance efter tilførslen ligeledes indsendes.
Der henvises i øvrigt til omtalen af fusionsdirektivets artikel ll, stk.  

 1a, jf.
S.D.1.17.
S.D.3.3 Praksis I dette afsnit omtales praksis vedrørende tilførsel af aktiver.
Afsnittet  

 er opdelt i 3 grupper.
S.D.3.3.1 omtaler de afgørelser, hvor der er givet  

 tilladelser uden fastsættelse af vilkår.
S.D.3.3.2. omtaler afgørelser, hvor  

 der er givet tilladelser med vilkår.
S.D.3.3.3. omhandler tilfælde, hvor der  

 er givet afslag.
 S.D.3.3.1 Tilladelser uden vilkår.
 I et tilfælde, hvor et selskab overdrog sine aktiviteter til et andet  

 allerede bestående selskab i koncernen gav LR tilladelse efter FUL § 15 c  

 uden fastsættelse af særlige vilkår, TOLD-SKAT Nyt 1993.4.157, (TfS  

 1993,104).
 Om tilladelse uden vilkår se TOLD-SKAT Nyt 1993.12.601, (TfS 1993, 308),  

 hvor et selskabs samlede erhvervsaktivitet blev tilført et nystiftet selskab,  

 således at alene egenkapitalen blev tilbage i det indskydende selskab.
 I TOLD-SKAT Nyt 1993.12.603 (TfS 1993,323) er refereret en sag om  

 tilladelse til tilførsel af aktiver til et skuffeselskab.
 I et tilfælde, hvor et selskab havde regnskabsperiode fra 1/9 til 31/8  

 blev der givet tilladelse til tilførsel af aktiver til et nystiftet  

 datterselskab pr. 1/4 1993. Datterselskabets første regnskabsår var 1/4 1993  

 til 31/8 1994.
 TOLD-SKAT Nyt 1993.21.1004, (TfS 1993,517).
Rådet tillod ved afgørelse af 27. sep. 1994 (ikke offentliggjort)  

 tilførsel af aktiver i en sag, hvor den del af moderselskabet A's virksomhed,  

 der ønskedes tilført et nyt selskab B, bestod i administration og udlejning  

 af fast ejendom, prioritetsgæld vedrørende den faste ejendom samt selskabets  

 likvide midler.
Det var endvidere oplyst, at A herefter ejede driftsmateriel  

 vedrørende entreprenørvirksomhed.
Driftsmateriellet påtænktes udlejet og  

 anvendt i det 100% ejede selskab C.
A ville endvidere være ejer af  

 selskaberne D,E og F med henholdsvis 100%, 66% og 50%. Hensigten med  

 dispositionen var at få en koncernstruktur, hvor hvert selskab af hensyn til  

 bedre aktivitetsstyring kun beskæftigede sig med en ting.
Af anmodningen  

 fremgik, at der i B's åbningsbalance var hensat midler til udskudt skat  

 beregnet med 34% af de maksimale genvundne afskrivninger, der ville opstå ved  

 salg af ejendommene, samt at vederlaget af de tilførte aktiver udelukkende  

 bestod af aktier i B.
Aktierne blev tegnet til kurs 101.
 I TfS 1995,286 gav LR tilladelse til tilførsel af aktiver i forbindelse  

 med et selskabs overdragelse af rettigheder, varelager, likvider og  

 tilgodehavender til et datterselskab.
 I TfS 1996,668 blev der givet tilladelse til tilførsel af aktiver, idet  

 betingelsen om, at det modtagende selskab skal kunne fungere ved hjælp af  

 egne midler var opfyldt.
* LR gav tilladelse til tilførsel af aktiver i et tilfælde, hvor  

 ejendommene skulle forblive i det indskydende selskab.
Dette gjaldt såvel de  

 ejendomme, der var udlejet til trediemand, som den ejendom, der benyttedes af  

 selskabet selv, herunder af den overførte gren af virksomheden.
Afgørelsen,  

 TfS 1997,661, er ligeledes omtalt under S.D. 3.3.2, idet der i relation til  

 et andet forhold i sagen blev stillet vilkår.
Et selskab M A/S ønskede at tilføre to virksomhedsgrene til to  

 eksisterende datterselsakber D 1 A/S og D 2 A/S.
Det ene datterselskab D 2  

 A/S havde en gæld til et andet koncernselskab.
I forbindelse med tilførslen  

 overtog M A/S tilgodehavendet mod D 2 A/S.
Ved LR's behandling af sagen var gælden  

 helt nedbragt.
Lånemuligheden hos moderselskabet skulle fungere som en  

 løbende kassekredit.
Kassekreditforholdet blev ført på markedsvilkår.
LR gav tilladelse til tilførslen, TfS 1997,941. * S.D.3.3.2 Tilladelser med vilkår.
I sagen TOLD-SKAT Nyt 1993.3.110 (TfS 1993,57) gav LR tilladelse men  

 fastsatte vilkår, idet de ved tilførslen modtagne aktier skulle sælges  

 tilbage til det udstedende selskab i nær tilknytning til tilførslen.
Ifølge  

 vilkåret skulle det indskydende selskab i 3 år regnet fra stiftelsen  

 opretholde det nystiftede selskab som helejet datterselskab.
LR gav tilladelse til overdragelse af en interessentskabsandel, idet det  

 modtagende selskab i tilknytning til tilførslen erhvervede den resterende  

 andel af interessentskabet.
Det indskydende selskab ville ikke være  

 skattepligtig til Danmark ved salg af de modtagne aktier, og tilladelsen blev  

 betinget af, at det modtagende selskab blev opretholdt som et 100% ejet  

 datterselskab i mindst 3 år, TOLD-SKAT Nyt 1993.9.432, TfS 1993,239).
Et selskab, der fremover skulle være moderselskab for 3 nystiftede  

 datterselskaber, fik tilladelse til at tilføre sine aktiviteter til  

 selskaberne.
LR satte som vilkår, at tilførslen af den aktivitet, hvortil der  

 var knyttet goodwill, skulle omfatte samtlige og udelukkende de til denne  

 gren af virksomheden hørende aktiver og passiver, herunder goodwill.TOLD-SKAT  

 1993.11.537, (TfS 1993,279).
I afgørelse af 27. sep. 1994 (ikke offentliggjort) tillod Rådet tilførsel  

 af aktiver, men fastsatte vilkår herfor.
Det var oplyst, at dispositionen  

 ønskedes foretaget med virkning pr. 1. juli 1994. Det var i den forbindelse  

 oplyst, at det modtagende selskab, på tidspunktet for anmodningen om  

 tilladelse til tilførsel af aktiver havde en regnskabsperiode, der fulgte  

 kalenderåret, hvorfor kravet i FUL § 5 om at tilførselsdatoen skal være  

 sammenfaldende med skæringsdatoen for det modtagende selskabs regnskabsår,  

 ikke var opfyldt.
I den anledning havde den kommunale skatteforvaltning  

 efterfølgende tilladt omlægning af M ApS's regnskabsår, således at  

 overgangsperioden 1. jan. 1994 - 30. juni 1994 skulle anvendes for skatteåret  

 1995/96. Det var endvidere oplyst, at I ApS var ejet af personen P for  

 96%»s vedkommende.
De resterende 4% af anparterne ejedes af M ApS.  

 Selskabets hidtidige aktivitetsområder var efter det oplyste  

 arkitektvirksomhed, bygningsudleje og finansieringsvirksomhed.
M ApS var et  

 af I ApS 100% ejet datterselskab, der hidtil i mindre omfang havde  

 beskæftiget sig med rådgivningsvirksomhed.
Ved den påtænkte disposition  

 påtænktes kun den hidtil i ApS drevne arkitektvirksomhed - herunder goodwill  

 - overført til M ApS mod nyudstedelse af anparter i M ApS.
Dispositionen begrundedes med  

 ønsket om administrativ forenkling.
Efter gennemførelsen af dispositionen  

 ville M ApS således være arkitekt- og rådgivningsvirksomhed.
I I ApS ville  

 aktiviteterne være bygningsudlejning og finansiering.
Der var ikke indsendt  

 åbningsbalance m.v.
De lokale skattemyndigheder havde udtalt, at anmodningen  

 kunne imødekommes, idet det var en selvstændig gren af en virksomhed, der  

 overførtes.
Det forudsattes, at M ApS omlagde regnskabsår i overensstemmelse  

 med den af den stedlige skattemyndighed givne tilladelse.
Endvidere stilledes  

 det som særligt vilkår, at evt. goodwill blev overdraget til handelsværdien.  

 LR fandt på det foreliggende grundlag, hvor åbningsbalancen endnu ikke  

 forelå, og det derfor ikke var muligt entydigt at fastslå, hvilke aktiver og  

 passiver, der overdrages, at anmodningen kunne imødekommes under den af de  

 stedlige skattemyndigheder stillede forudsætning og det stillede særlige  

 vilkår.
 I TfS 1995,152 gav LR tilladelse til tilførsel af aktiver på vilkår af, at  

 der blev tilført yderligere aktiver eller foretaget regulering over  

 passiverne, således, at det kunne godtgøres, at der på tidspunktet for  

 tilførslen var dækning i egenkapitalen for hele den udskudte skat.
I TfS 1995,69 gav LR tilladelse til, at en dansk filial af et udenlandsk  

 selskab foretog tilførsel af aktiver.
Tilførslen skete i forbindelse med  

 overførsel af driften i den danske filial til et nystiftet datterselskab.
Der  

 blev stillet vilkår om 3 års ejerskab af aktierne i det modtagende danske  

 selskab.
LR gav et selskab tilladelse til skattefri tilførsel af aktiver i  

 forbindelse med en række omstruktureringer inden for koncernen.
Tilladelsen  

 blev givet på vilkår af, at moderselskabets kautioner overfor de nye  

 datterselskaber blev ophævet.
Det skulle således samtidig med indsendelse af  

 de endelige dokumenter vedlægges erklæringer om, at moderselskabets  

 kautionsforpligtelser overfor datterselskaberne var ophævet, TfS 1996,669.
TfS 1996,821 omhandler et tilfælde, hvor et selskab drev virksomhed med 2  

 aktiviteter, der var særskilt registreret i selskabets bogholderi.
Selskabet  

 ønskede ved apportindskud at udskille de 2 aktiviteter i 2 datterselskaber,  

 således at selskabet alene skulle være et holdingselskab med administrative  

 funktioner.
I forbindelse med opdelingen ønskede selskabet, at en del af  

 selskabets debitormasse skulle forblive i holdingsselskabet, mens resten  

 skulle overføres til et datterselskab.
LR fandt, at opdelingen af debitorer  

 ikke kunne anses som en selvstændig forretningsdel, og at varedebitorer som  

 helhed udgør en integreret del af virksomheden.
LR stillede det vilkår, at  

 samtlige debitorer skulle overføres til datterselskabet.
I TfS 1994,924 gav LR et selskab, der drev virksomhed indenfor cykel- og  

 knallertbranchen, tilladelse til tilførsel af aktiver i forbindelse med  

 omstruktureringer indenfor koncernen M A/S med henblik på en klarere opdeling  

 af forretningsområderne.
Tilladelse blev givet på vilkår af, at aktierne i  

 datterselskabet C A/S, der var et hvilende selskab, ikke blev omfattet af  

 tilførslen.
* I TfS 1997,661 stillede LR vilkår om, at en mellemregning mellem det  

 indskydende selskab og det modtagende selskab udgik i forbindelse med  

 tilførslen.
Mellemregningen var i strid med vederlæggelseskravet I FUL § 15  

 c, stk. 2. * S.D.3.3.3 Afslag på ansøgning om tilførsel af aktiver.
I TfS 1996,101 kunne LR ikke imødekomme en ansøgning om tilførsel af  

 aktiver.
Det fremgik af den fælles åbningsbalance, at det modtagende selskab  

 havde en egenkapital på 500.000 kr. og en bankgæld på 8.384.000 kr..
Revisor oplyste på forespørgsel, at moderselskabet ville etablere en  

 mellemregningskonto med datterselskabet i form af udlån til det nye  

 datterselskab.
Der ville endvidere blive givet tilbagetrædelsesret overfor  

 banken.
LR fandt, at der ikke var tale om en selvstændig gren af en  

 virksomhed, som kunne fungere ved hjælp af egne midler.
I et andet tilfælde, TfS 1996,167, vurderede LR, at det pågældende  

 datterselskab ikke kunne fungere ved hjælp af egne midler.
Datterselskabet  

 var tyndt kapitaliseret.
Likviditetsbehovet skulle finansieres ved lån fra  

 moderselskabet.
Der blev derfor givet afslag på ansøgning om tilførsel af  

 aktiver.
*A A/S ønskede som led i et generationsskifte at udskille  

 driftsaktiviteten til B A/S.
B A/S var inden tilførslen stiftet med en  

 aktiekapital på 1 mio. kr. som A-kapital.
A A/S, hvis aktiekapital kun bestod  

 af én aktieklasse, skulle i forbindelse med tilførslen vederlægges med  

 B-aktier i B A/S.
Særegen for B-aktierne var foruden reduceret stemmeværdi på  

 1/10, at B-aktierne ved kapitalnedsættelser, indløsning, likvidation m.v.  

 højst kunne indbringe en værdi på pari - med tillæg af indekseringstillæg på  

 6% udbytte årligt.
LR fandt, at man ved den pågældende tilførsel af aktiver  

 omgik gældende praksis angående afståelsesbeskatning ved vedtægtsændringer,  

 idet den påtænkte disposition i B A/S ikke ville kunne gennemføres i form af  

 vedtægtsændringer i A A/S, uden at der forelå afståelsesbeskatning.
Ansøgningen kunne som følge heraf ikke imødekommes, TfS 1997,705. * S.D.3.4 Tilførsel af aktiver fra et dansk eller udenlandsk selskab Ved tilførsel af aktiver indgår fortjeneste eller tab på de af det  

 indskydende selskabs aktiver og passiver, der som følge af tilførslen er  

 knyttet til et dansk modtagende selskab eller til et udenlandsk modtagende  

 selskabs faste driftssted eller faste ejendom her i landet, jf.
FUL § 15d,  

 stk. 2 ikke i det indskydende selskabs skattepligtige indkomst.
Ved tilførsel af aktiver fra et dansk selskab eller et udenlandsk selskab  

 finder § 5, § 6, stk. 1, 3, 4 og 6, og § 8 tilsvarende anvendelse.
Dog finder  

 § 8, stk. 1-4 og 7 alene anvendelse på de af det indskydende selskabs aktiver  

 og passiver mv., der som følge af tilførslen er knyttet til et dansk  

 modtagende selskab eller til et udenlandsk modtagende selskabs faste  

 driftssted her i landet.
S.D.3.4.1 Successionens omfang Det modtagende selskab kan alene overtage den del af det indskydende  

 selskabs skattemæssige afskrivninger og nedskrivninger, der vedrører den  

 eller de tilførte virksomhedsgrene.
Ubenyttede investeringsfondshenlæggelser  

 og de dertil knyttede indskud i pengeinstitutter kan overføres helt eller  

 delvis til et modtagende selskab.
Overføres kun en del af henlæggelserne,  

 anses de først foretagne henlæggelser for overført til det eller de  

 modtagende selskaber.
De af det udenlandske indskydende selskabs aktiver og  

 passiver, der som følge af tilførslen er knyttet til det modtagende selskabs  

 faste driftssted i udlandet, anses ved opgørelsen af det modtagende selskabs  

 skattepligtige indkomst her i landet for anskaffet til handelsværdien på  

 tilførselsdatoen.
Dette gælder dog ikke, hvis det indskydende selskab ved sidste ordinære  

 skatteansættelse forud for tilførslen var sambeskattet med det danske  

 modtagende selskab, jf.
SEL § 31. I så fald finder reglen om succession  

 tilsvarende anvendelse, jf.
FUL § 8, stk. 1-4.
S.D.3.5 Værdiansættelse Aktier i det modtagende selskab, som det indskydende selskab modtager i  

 forbindelse med tilførslen, anses for erhvervet for et beløb, der svarer til  

 den skattemæssige værdi af de tilførte aktiver og passiver på  

 tilførselsdatoen.
Den skattemæssige værdi af de tilførte aktiver opgøres  

 efter reglerne i VOL § 4, stk. 3 og 5. Se i øvrigt E.H.2.4.
S.D.4 Koncernforbundne selskaber Hvad er en koncern? Hvis et selskab besidder flertallet af de stemmeberettigede aktier i et  

 eller flere andre selskaber, udgør selskaberne tilsammen en koncern.
 Det samme gælder, hvis moderselskabet sammen med et datterselskab gennem  

 aktiebesiddelse eller på anden måde behersker et andet selskab.
 De spørgsmål, som knytter sig til beskatningen af koncerner, er imidlertid  

 ikke begrænset til disse situationer, men omfatter også forholdet mellem  

 flere selskaber, som beherskes af den samme person eller personkreds.
Koncernselskabernes indkomstopgørelse Selskaberne er, uanset ejerforholdene, selvstændige juridiske og  

 skattemæssige enheder, hvis skattepligtige indkomst må opgøres efter de  

 almindelige regler.
 Dette gælder også for de transaktioner, der finder sted mellem  

 koncernselskaberne indbyrdes, hvad enten det drejer sig om løbende samhandel,  

 om enkeltstående overdragelser eller andre økonomiske dispositioner, der i  

 skattemæssig henseende må ske efter normale forretningsmæssige principper,  

 såvel hvad angår priser som øvrige vilkår.
Også hvor selskaberne har opnået tilladelse til sambeskatning, jf.
S.D.5,  

 skal de enkelte selskaber opgøre deres skattepligtige indkomst hver for sig  

 og efter de almindelige regler.
 Bedømmelsen af disse forhold må normalt ske ud fra tilsvarende  

 betragtninger, som kan anlægges på forholdet mellem hovedaktionærer og de af  

 dem beherskede selskaber, jf. herom afsnittet om maskeret udbytte, S.F.1.2,  

 og ØLD af 11. juni 1985 om låneforhold mellem søsterselskaber.
 Det må fremhæves, at de begrænsende regler i T&S-cirk. 1995-24 om  

 fiksering af rente, husleje og vederlag i hovedaktionærforhold ikke gælder i  

 forholdet mellem et moderselskab og dets datterselskaber og heller ikke  

 mellem søsterselskaber indbyrdes.
 Fra praksis om indkomstopgørelsen i koncernforhold kan nævnes:
Lsr. 1962.96. Et dansk selskab havde stiftet et datterselskab i Tyskland  

 til varetagelse af moderselskabets eksport.
I forbindelse med stiftelsen  

 ydede moderselskabet datterselskabet et langfristet lån.
Da datterselskabet  

 et år havde underskud, ydede moderselskabet datterselskabet en provision, som  

 blev fratrukket som driftsudgift.
Fradrag blev nægtet med begrundelse, at den  

 pågældende provision ikke var modregnet i det tyske selskabs gæld til  

 moderselskabet, at posteringen var foretaget på et vilkårligt tidspunkt for  

 at fjerne datterselskabets underbalance, at det fradragne beløb langt  

 oversteg moderselskabets salg i Tyskland i den pågældende periode, samt at  

 der ikke var ydet provision i de følgende år.
* Et dansk holdingselskab A havde et svensk datterselskab B, der igen  

 havde et svensk datterselskab C.
De svenske selskaber B og C var ikke  

 sambeskattet med A.
A, B og C ønskede at anvende svenske skatteregler,  

 hvorefter der kunne overføres beløb mellem koncernselskaber med den virkning,  

 at beløbet var skattepligtigt for det selskab, der modtog bidraget,  

 henholdsvis fradragsberettiget for det bidragsydende selskab.
LR fandt, at  

 overførsel af koncernbidrag mellem de svenske selskaber ikke var  

 skattepligtigt for det danske selskab A.
Der blev henset til, at overførslen  

 af koncernbidrag, således som sagen var oplyst, var i fuld overensstemmelse  

 med de svenske skatteregler.
Der fandtes ikke at foreligge forhold, der  

 indicerede, at andre hensyn - end anvendelse af de svenske skatteregler - lå  

 til grund for ydelsen af koncernbidragene.
Der blev ikke ved den bindende  

 forhåndsbesked taget stilling til, om resultatet ville være det samme, hvis  

 koncernbidragene blev overført mellem 2 søsterselskaber.
TfS 1997,746. * Et moderselskabs tilskud på henholdsvis 800.000 kr. og 1.135.000 kr. til  

 to datterselskaber i Sverige og Norge til dækning af datterselskabernes  

 rabat/markedsføringsudgifter var ikke fradragsberettiget for moderselskabet  

 som driftsudgifter, men måtte anses som kapitaltilførsel til  

 datterselskaberne.
 Der blev herved lagt vægt på tidspunkterne for overførslerne af  

 tilskuddene, og der blev endvidere lagt vægt på, at 400.000 kr. og tilskuddet  

 til det svenske datterselskab senere blev tilbageført, og at det ikke var  

 godtgjort, at de omhandlede tilskud modsvarede en særlig indsats fra  

 datterselskabernes side til fremme af markedsføringen af moderselskabets  

 produkter, samt at der intet var oplyst om omfanget og karakteren af hævdede  

 markedsføringsinitiativer. ØLD i TfS 1996,282.
Se heroverfor VLD af 14. sep. 1993, TOLD*SKAT Nyt 1993.23.1056 (TfS  

 1993,457), om et tilskud til et engelsk datterselskab.
Tilskuddet blev anset  

 for et naturligt led i det danske moderselskabs virksomhed.
Advokatudgifter  

 kunne ikke fradrages.
 Se tillige TOLD*SKAT Nyt 1993.9.421 (LSR) (TfS 1992,196) om en sparekasses  

 fradrag for driftstilskud til et andelsselskab.
I en ikke offentliggjort kendelse har LSR afgjort, at et selskab ikke  

 kunne fradrage en individuel bonus, som selskabet havde ydet til et af sine  

 datterselskaber til delvis dækning af dette selskabs omkostninger.
Afgørelsen  

 begrundes med, at modtageren var en selvstændig juridisk person, og at den  

 pågældende ydelse lå udover, hvad der ville være ydet i et normalt  

 samhandelsforhold.
En anden ikke offentliggjort kendelse fastslår, at de af et datterselskab  

 til moderselskabet afholdte administrationsvederlag kunne beskæres ud fra en  

 bedømmelse af, hvad en fremmed uden bestemmende indflydelse i selskabet ville  

 kunne have opnået.
Den ikke anerkendte del af beløbet blev anset for  

 udlodning til moderselskabet.
 De nævnte afgørelser fastslår, at vilkårlige omfordelinger af ydelser  

 imellem selskaber kan tilsidesættes.
 Er en hos moderselskabet tidligere ansat arbejdstager siden ansat hos et  

 dansk eller udenlandsk datterselskab, der betaler arbejdstagerens løn, vil  

 moderselskabets fortsatte eller påbegyndte indbetaling til arbejdstagerens  

 pensionsordning efter omstændighederne blive anset som et ikke  

 fradragsberettiget tilskud fra moderselskabet til datterselskabet, jf.  

 S.F.1.2.1.4.
LSR har endvidere i lsr. 1980.211 afgjort, at et beløb, som et dansk  

 moderselskab havde ydet til et svensk datterselskab af en størrelsesorden  

 svarende til det tab, datterselskabet havde lidt ved et bedrageri, begået af  

 en ansat i datterselskabet, var et tilskud, som havde tjent til at styrke  

 moderselskabets stilling i det svenske datterselskab, såvel med hensyn til at  

 sikre dets tilgodehavende, som til at bevare indflydelsen på det svenske  

 marked.
Det var ikke et naturligt led i moderselskabets virksomhed at støtte  

 datterselskabet, hvorfor ingen del af beløbet kunne fradrages ved opgørelsen  

 af den skattepligtige indkomst.
HRD af 5. apr. 1990 Skat 1990.5.361 (TfS 1990,214). Et dansk moderselskab  

 havde indgået en aftale med sit tyske datterselskab om betaling af afgift for  

 udnyttelse af moderselskabets know-how mv.
Efter et par år med økonomisk  

 afmatning kunne datterselskabet ikke betale afgiften.
Datterselskabet oppebar  

 herefter et tilskud fra moderselskabet, som stort set svarede til afgiften.
 Afgiften var indkomstskattepligtig for moderselskabet, medens tilskuddet  

 ansås for en ikke fradragsberettiget kapitaltilførsel.
 I LSR 1986.3.5 Skat 1986.2.158 (TfS 1986,146) blev samhandelsvilkårene  

 mellem et dansk selskab og et udenlandsk søsterselskab anset for så påvirket  

 af hovedaktionærens personlige interesse i at overføre indkomst til udlandet,  

 at en del af det udenlandske selskabs indkomst blev tilbageført til det  

 danske selskab i medfør af SL § 4. I HD af 15. feb. 1989 (TfS 1989,179)  

 skulle selskabet som skattepligtig indkomst medregne overskud fra et  

 kommanditselskab, som selskabet ikke var deltager i, men som indgik i et  

 interessefællesskab, der var behersket af selskabets hovedanpartshaver.
 Vestre Landsret har endvidere afsagt dom i en sag, hvor et dansk  

 moderselskab havde fradraget et beløb som tilskud til et hollandsk  

 datterselskab.
Det danske selskab ejede 26 pct. af det hollandske selskab, og en  

 væsentlig del af datterselskabets produkter blev fabrikeret af det danske  

 selskab og faktureret efter samme principper som til andre kunder.  

 Datterselskabet blev insolvent og illikvid som følge af enkelte tabsgivende  

 ordrer og kalkulationsfejl begået af det danske selskab.
Moderselskabet  

 nedskrev sin fordring mod til gengæld vederlagsfrit at få overdraget  

 datterselskabsaktierne, hvorved det blev hovedaktionær.
Vestre Landsret  

 tiltrådte, at moderselskabets disposition tjente til at styrke dets retslige  

 og kapitalmæssige stilling, samt til at sikre dets nødlidende tilgodehavende  

 hos det hollandske selskab.
Ingen del af det omhandlede beløb kunne anses som en fradragsberettiget  

 driftsudgift i medfør af SL § 6, stk. 1a.
VLD af 7.5.1979 (skd. 51.279).
*Et aktieselskab havde ydet lån til sit svenske datterselskab.
Selskaberne  

 var sambeskattede.
Lånet til datterselskabet var uforrentet og ydet til  

 udligning af underskud, og lånet blev ydet som  

 "aktieägaretillskott" til opfyldelse af svenske solvenskrav i  

 henhold til svensk ret.
Lånet skulle tilbagebetales, når rentabiliteten i  

 selskabet gjorde dette muligt.
Skatteankenævnet forhøjede moderselskabets indkomst med en fikseret rente  

 af lånet, svarende til diskontoen + 4% med henvisning til, at der ikke var  

 tale om en normal forretningsmæssig disposition.
Et andet selskab havde  

 ligeledes ydet sit svenske datterselskab, som det var sambeskattet med, en  

 række rentefrie lån som "vilkorligt aktieägaretillskott", og  

 det lokale skatteankenævn havde forhøjet moderselskabets skattepligtige  

 indkomst med en rente svarende til diskontoen + 4%. I begge sager bemærkede  

 landsretten, at "vilkorat aktieägaretillskott" efter svensk  

 ret er en rentefri udlånsform med en særegen retlig status af ansvarlig  

 indskudskapital til retablering af kapitalgrundlaget i et selskab med  

 underbalance.
Lånet var ydet datterselskaberne, for at disse kunne fortsætte  

 deres virksomhed.
Landsretten fandt på denne baggrund, ligesom LSR, at der  

 ikke var grundlag for at forhøje selskabernes skattepligtige indkomst med en  

 fikseret rente.
Skatteministeriet, Departementet har i TfS 1997,452 kommenteret dommen.  

 Det fremgår af kommentaren, at Landsrettens præmisser umiddelbart kan give  

 indtryk af, at Landsretten har anvendt svensk ret ved afgørelsen af, om der  

 var grundlag for beskatning af en fikseret rente.
Da dommen efter  

 Skatteministeriets opfattelse må fortolkes således, at spørgsmålet om,  

 hvorvidt der er grundlag for at fiksere renter ved danske moderselskabers  

 udlån til udenlandske datterselskaber, skal afgøres efter de danske regler om  

 rentefri lån, og da afgørelsen i øvrigt beror på en konkret vurdering af  

 samtlige de i sagerne foreliggende omstændigheder i forbindelse med de  

 økonomiske dispostioner, har Skatteministeriet valgt at affinde sig med  

 Landsrettens dom. * Låneforhold i koncernforhold blev behandlet i ØLD af 11. juni 1985  

 (skd.76.801), hvor et hovedaktionærselskab havde udlånt et beløb rentefrit  

 til et andet selskab, der beherskedes af samme hovedaktionær.
Retten udtalte,  

 at det måtte lægges til grund, at rentefrihed mellem erhvervsdrivende er et  

 usædvanligt forretningsvilkår.
Efter de foreliggende oplysninger om de  

 omhandlede selskabers økonomiske forhold, deres indbyrdes relationer og den  

 omstændighed, at begge selskaber ejedes af samme person som eneaktionær,  

 måtte det antages, at rentefriheden var tilstået alene på grund af  

 aktionærens indflydelse.
Udlånet uden forrentning måtte derfor anses for en  

 unormal forretningsdisposition, som skattemyndighederne havde været  

 berettiget til i henhold til SL § 4 e at tilsidesætte som sket.
Se tillige  

 TOLD*SKAT Nyt 1993.11.528, (TfS 1993,261), hvor LSR fandt, at en  

 mellemregning mellem søsterselskaber skulle reguleres efter markedsrenten.
Se  

 endvidere TfS 1995.285 og 528 om rentefiksering mellem koncernforbundne  

 selskaber.
I TfS 1996, 69 (LSR) foretog et selskab udlån til moder- og  

 søsterselskaber til rente 9 % p.a.
Told- og Skatteregionen forhøjede renten  

 til diskonto + 4 %, i alt 13,5 % p.a.
LSR fandt, at renten på 9 % p.a. var  

 fastsat på baggrund af forretningsmæssige hensyn, og at der således ikke  

 kunne antages at foreligge indkomstforvridning selskaberne imellem.
I TfS 1996, 730 (EF-Domstolen) forelå et tilfælde, hvor et moderselskab  

 havde ydet et uforrentet lån på 27,5 mio. kr. til sit datterselskab.  

 Skattemyndighederne havde anset moderselskabet indkomstskattepligtigt af en  

 fikseret rente af udlånet.
Ved sagens behandling i Landsretten gjorde  

 selskabet gældende, at en beskatning var i strid med Rådsdirektiv af 17. juli  

 1969 om kapitaltilførselsafgift.
Landsretten besluttede at anmode  

 EF-Domstolen om en præjudiciel fortolkning af direktivets artikel 4, stk. 2 b  

 og artikel 10. EF-Domstolen afgjorde fortolkningsspørgsmålene således, at  

 artikel 4, stk. 2 b i et tilfælde, hvor et selskab har modtaget et rentefrit  

 lån, omfatter de sparede renteudgifter, og at artikel 10 ikke er til hinder  

 for, at et moderselskab, der har ydet et rentefrit lån til et datterselskab,  

 indkomstbeskattes på grundlag af en fikseret rente. (ØL i TfS 1994, 880). Den  

 bagvedliggende landsskatteretssag er offentliggjort i TfS 1990, 319.
TOLD-SKAT Nyt 1992.10.297, (TfS 1992,273) vedrørte et moderselskab i en  

 sambeskattet koncern, som var indkomstskattepligtig af manglende forrentning  

 af et tilgodehavende i et datterselskab.
Datterselskabets rentefradrag  

 modsvaredes af det skattepligtige tilskud, som den manglende forrentning var  

 udtryk for.
Der var ikke som ved rentefri lån fra datterselskab til  

 moderselskab mulighed for skattefrihed for tilskuddet efter SEL § 13.
 Rentefradraget påvirkede således ikke datterselskabets indkomst og dermed  

 heller ikke sambeskatningsindkomsten.
I ØLD af 23. apr. 1993, TOLD*SKAT Nyt 1993.13.615 (TfS 1993.236), blev et  

 afkald på forrentning af et stiftertilgodehavende i et 50 pct. ejet  

 datterselskab ikke anset for forretningsmæssigt begrundet, uanset at aftalen  

 var indgået med medstifteren, som ligeledes havde et tilsvarende uforrentet  

 tilgodehavende.
Dommen er anket til Højesteret.
TOLD*SKAT Nyt 1993.13.641 (TfS 1993,321) refererer en landsskatteretssag  

 om et selskab, der overdrog sin beholdning af kontrakter til et  

 underskudsselskab.
Overdragelsen blev vederlagt i takt med  

 kontraktdebitorernes betalinger.
Kontrakterne blev forrentet med 1,5 pct. pr.  

 måned, mens selskabets tilgodehavende skulle forrentes med 7 pct. p.a.
 Overdragelsen blev ikke godkendt i skattemæssig henseende, og det  

 overdragende selskab blev anset for rette indkomstmodtager.
*Et holdingselskab overførte den af selskabet drevne virksomhed med  

 spedition til to underskudsselskaber, som holdingselskabet forinden havde  

 erhvervet med henblik herpå.
Der var ingen aktivitet i disse selskaber.
Det  

 blev antaget, at holdingselskabet var rette indkomstmodtager til indkomsten  

 fra speditionsvirksomheden, og at de af selskaberne oppebårne indtægter  

 herfra tillige måtte anses som skattepligtig indkomst for disse som tilskud  

 fra holdingselskabet.
TfS 1997,184. Indbragt for domstolene. * I VLD af 15. april 1986 Skat 1986.5.307 (TfS 1986,402) blev et  

 datterselskab anset skattepligtig af en fikseret renteindtægt ved udlån til  

 dets moderselskab.
Renten var beregnet som 13 pct. af den gennemsnitlige  

 saldo på udlånskontoen, jf. reglerne om aktionærlån.
Se S.F.1.2.2.5.  

 Moderselskabet kunne fratrække renterne.
Et moderselskab, der overvejede at udlåne likvide midler til et  

 datterselskab, forespurgte om til hvilken rente udlånet kunne ske.
Det var  

 selskabets opfattelse, at Nationalbankens diskonto kunne anvendes.
Formålet  

 med det pågældende udlån var at opnå en indtjening i datterselskabet med  

 henblik på udligning af et skattemæssigt underskud indenfor 5 års-perioden  

 efter LL § 15. LR udtalte, at i tilfælde, hvor et hovedaktionærselskab  

 udlåner midler til sit datterselskab til lav rente, vil der være grundlag for  

 fiksering af en rente, når lånevilkårene må anses for en unormal  

 forretningsdisposition.
Under hensyn til det angivne formål med udlånet  

 skulle renten fastsættes til Nationalbankens diskonto + 4%, jf. reglerne om  

 aktionærlån.
Se S.F.1.2.2.5.
 Såfremt selskabet påtænkte at fremskaffe lånebeløbet ved egen  

 låneoptagelse til en højere rente, skulle renten fastsættes hertil Skat  

 1986.9.566 (TfS 1986,475).
 LR har afgivet en lignende BF om rentefrit udlån til udenlandsk  

 datterselskab Skat 1986.9.567 (TfS 1986,473).
TfS 1994,686. Midler, der var tilført et selskab i en koncern fra to andre  

 selskaber i koncernen, blev af LSR ikke anset som skattepligtigt  

 driftstilskud, men anerkendtes som lån.
Der var ikke oprettet lånedokumenter,  

 men mellemregningerne i årsregnskabet stod opført som gæld med  

 tilbagebetalingsforpligtelse, og der var tilskrevet renter af gælden.
 *Et dansk selskab havde i 1984 erhvervet et datterselskab i Sverige.
Datterselskabet havde i de følgende år underskud og var derfor ude af  

 stand til at betale moderselskabet for vareleverancer.
Datterselskabets  

 regnskabsmæssige resultat i årene 1984-1988 var negativt, hvorved også dets  

 egenkapital blev negativ.
Ifølge svensk selskabsret var moderselskabet  

 herefter forpligtet til at yde "aktieägaretillskott", og der  

 blev i perioden overført betydelige beløb i "villkorat  

 aktieägaretillskott", som fremkom ved, at datterselskabets gæld for  

 vareleverancer blev betragtet som egenkapital, hvorved det svenske  

 datterselskab opfyldte lovgivningens krav til aktiekapitalen.
Landsretten  

 fandt ligesom Landsskatteretten, at tilgodehavendet, der var konverteret til  

 aktieägaretillskott, måtte anses som lån.
Der var derfor tale om  

 ikke-fradragsberettiget tab på lån og ikke på varedebitorer.
Selv om posten  

 "villkorat aktieägaretillskott" i datterselskabets regnskaber  

 var opført i svenske kroner, var der ikke tale om tilgodehavender i fremmed  

 valuta, og der var ikke fradrag efter den dagældende kursgevinstlovs § 6,  

 stk. 1. TfS 1997,664.
I TfS 1997,431 fandt landsretten det i det konkrete tilfælde ikke bevist,  

 at der var tale om lån, men fandt at der forelå ikke-fradragsberettigede  

 driftstilskud.
Sagen handler i øvrigt om kurstab og valutakurstab.
Sagen er  

 indbragt for Højesteret. * Ved ØLD af 13. maj 1992 (TfS 1992,302) blev et byggeselskab nægtet fradrag  

 for tab på kaution for et datterselskab.
Moderselskabet havde forpligtet sig  

 til at yde konsulentbistand og kautionerede for datterselskabets byggelån.  

 Til gengæld herfor modtog moderselskabet et fast månedligt vederlag.
Da  

 datterselskabet gik konkurs blev moderselskabets kautionsforpligtelse aktuel  

 med deraf følgende tab for moderselskabet.
Landsretten fandt ikke, at moderselskabet havde været i næring med  

 kaution, og kautionstabet kunne derfor ikke anses for opstået i tilknytning  

 til selskabets løbende indkomsterhvervelse.
Landsretten fandt derimod, at  

 tabet var en følge af moderselskabets interesse i at bevare sin kapital i  

 datterselskabet og dermed ikke fradragsberettiget.
 Se desuden TfS 1992,119 (VLD af 30. jan. 1992), hvorefter et dansk selskab  

 blev nægtet fradrag for factoringprovision til et schweizisk selskab.
 Eneejeren af det danske selskab havde optionsret til aktierne i det  

 schweiziske selskab, og landsretten fandt, at der bestod et  

 interessefællesskab mellem selskaberne, og at factoringudgiften ikke var  

 forretningsmæssigt begrundet.
 Har forannævnte ydelser en rimelig forretningsmæssig begrundelse, kan der  

 ikke foretages nogen skattemæssig korrektion, jf. afsnit S.C.1.2.2.
 Der kan endvidere henvises til SD's revisionsmeddelelse 1983-3.
Om en dansk filials adgang til fradrag for renteudgifter og valutakurstab  

 i forbindelse med lån fra henholdsvis filialens amerikanske hovedkontor og  

 det amerikanske moderselskab for hovedkontoret.
HRD af 18. dec. 1992, TOLD*SKAT Nyt 1993.4.143 (TfS 1993,7). Se i øvrigt LSR's kendelse i en  

 lignende sag (TfS 1996,715).
Tvungen regnskabsomlægning For at give skattemyndighederne mulighed for at kontrollere forbindelserne  

 mellem koncernforbundne selskaber, er det i SEL § 10, stk. 5, 1. punktum,  

 fastsat, at indkomståret for et selskab, der beherskes af en person eller et  

 selskab eller en kreds af disse, kan kræves omlagt, så det bliver  

 sammenfaldende med det indkomstår, der benyttes af den beherskende person,  

 selskab mv., for så vidt disse skattepligtige har en væsentlig  

 forretningsmæssig interesse i det beherskede selskabs driftsresultat.
 Ifølge § 10, stk. 5, 2. punktum kan LR endvidere bestemme, at indkomståret  

 for selskaber og foreninger m.v. jf. § 10, stk. 2, nr. 3, skal udløbe ved  

 udgangen af et kvartal.
 Bestemmelsen, der har virkning fra den 9. juni 1994 finder anvendelse på  

 selskaber og foreninger mv., der den 1. juli 1994 eller senere overgår til  

 udelukkende eller i væsentlig grad ikke at have erhvervsmæssig aktivitet.
 Dette gælder dog først fra og med det indkomstår, der følger efter det  

 indkomstår, hvori selskabet overgår til udelukkende eller i væsentlig grad  

 ikke at have erhvervsmæssig virksomhed (§ 10, stk. 2, nr. 3).
 LR kan efter den nye bestemmelse i § 10, stk. 3, tillade, at indkomståret  

 ikke skal udløbe ved udgangen af et kvartal, når det efter rådets skøn må  

 anses som godtgjort, at særlige forhold for selskabet eller foreningen  

 tilsiger dette.
I TfS 1995,200 imødekom LR en anmodning fra et datterselskab om omlægning  

 af regnskabsåret, således at det ikke sluttede ved udgangen af et kvartal -  

 men ligesom resten af selskaberne i den internationale koncern sluttede den  

 30/4. Erhvervs- og Selskabsstyrelsen havde tidligere givet en tilsvarende  

 tilladelse efter årsregnskabsloven.
Styrelsen begrundede afgørelsen med, at  

 der var tale om et datterselskab uden den store økonomiske betydning for  

 koncernen som helhed.
Kompetence til at træffe afgørelse efter SEL § 10, stk. 5, 2. punktum og  

 stk. 3, er ikke udlagt af LR.
Om SEL § 10 i øvrigt henvises til S.B.1.1.1.
Med virkning for sager, der rejses af skattemyndighederne den 1. apr. 1993  

 eller senere, har LR bemyndiget de kommunale skattemyndigheder til at træffe  

 bestemmelse efter SEL § 10, stk. 5, 1. pkt., jf.
T&S-cirk. 1993-11.
 Afgørelse kan påklages til LR.
 Tvangsmæssig omlægning af et selskabs regnskabsår kan eksempelvis kræves,  

 hvor et selskabs hovedaktionær driver en virksomhed som personligt firma, og  

 der mellem selskabet og firmaet er sådanne indbyrdes økonomiske sammenhænge,  

 at fælles regnskabsår af kontrolmæssige hensyn er ønskelig.
 Et selskabs regnskabsår kan ikke kræves omlagt til at følge  

 hovedaktionærens regnskabsår, hvis hovedaktionæren alene er lønmodtager i  

 selskabet.
 Ved omlægning af regnskabsår må det påses, at alle indkomstperioder kommer  

 til beskatning, og at intet indkomstår overspringes.
SEL § 12 "Transfer pricing" SEL § 12, stk. 1, indeholder en særlig bestemmelse om den skattemæssige  

 behandling af et dansk datterselskab af et udenlandsk moderselskab.
Reglen  

 går ud på, at såfremt datterselskabet i sine handelsmæssige eller økonomiske  

 forbindelser med moderselskabet er undergivet andre vilkår end dem, der ville  

 være gældende, såfremt datterselskabet var uafhængigt, skal der ske en - eventuelt skønsmæssig - korrektion af datterselskabets indkomst, således  

 at det i skattemæssig henseende bliver stillet, som om selskabet havde været  

 uafhængigt og havde kunnet afslutte normale forretningsmæssige aftaler med  

 moderselskabet.
Den samme regel gælder ifølge SEL § 12, stk. 2, for en filial  

 af et udenlandsk selskab, der i medfør af SEL § 2, stk. 1a, er begrænset  

 skattepligtig her til landet.
Som eksempel på anvendelsen af SEL § 12 kan nævnes lsr. 1952.6, hvor et  

 herværende filmudlejningsselskab, der var datterselskab af et amerikansk  

 selskab, havde selvangivet sin indkomst som 2 pct. af indtægten ved  

 filmudlejning, mens LSR fandt, at selskabet måtte beskattes efter den for  

 tilsvarende selskaber gældende praksis, hvorefter indkomsten ansattes til 5  

 pct. af udlejningsindtægten.
Senere praksis har dog ændret sidstnævnte  

 procentsats til 3 pct. af udlejningsindtægten.
 Procentsatserne anvendes dog ikke, hvis en indkomst opgjort efter  

 sædvanlige regler medfører en højere indkomstansættelse.
I LSR's kendelse refereret i Skat 1988.9.545 (TfS 1988,524) har retten  

 anset SEL § 12 anvendelig på samhandel mellem et dansk moder- og  

 datterselskab, ejet af en schweizisk koncern, og et af samme koncern ejet  

 schweizisk selskab.
Retten lagde bl.a. vægt på forskellen mellem  

 afregningsprincipper fra selskaberne i Danmark til Schweiz og priser ved salg  

 til andre.
 I en ikke offentliggjort kendelse har LSR i 1963 afgjort, at et herværende  

 filmudlejningsselskab, som ikke for tiden drev forretningsmæssig virksomhed,  

 men som havde et tilgodehavende hos sit amerikanske moderselskab, ved  

 indkomstopgørelsen skulle medregne renter af tilgodehavendet.
 Samme resultat er LSR nået til i en ligeledes ikke offentliggjort kendelse  

 i marts 1988. I denne sag var det danske datterselskabs tilgodehavende i det  

 amerikanske moderselskab opstået som følge af, at det deklarerede udbytte  

 oversteg, hvad en samtidig gennemført udbyttebegrænsningslov gav mulighed  

 for.
SEL § 12 var ikke påberåbt i sidstnævnte sag, men forholdet falder efter  

 praksis og efter ordlyden af bestemmelsen ind under denne.
Om praksis, hvor  

 det ikke drejer sig om forholdet mellem et udenlandsk moderselskab og dets  

 danske datterselskab, se foran under: Koncernselskabers indkomstopgørelse.
 Hvis en koncern anvender samme forretningsvilkår over for virksomheder,  

 der er uafhængige af koncernen som over for koncernselskaberne, kan vilkårene  

 i almindelighed ikke kritiseres.
 Til belysning heraf kan nævnes:
 LSR 1979.191. Et udenlandsk selskab havde efter overenskomst med et dansk  

 ministerium oprettet et dansk datterselskab, hvis formål var på dansk område  

 at oprette og drive særlige anlæg som en del af et internationalt  

 sikkerhedssystem, samt at udleje specialudstyr til brugerne af anlægget.
 Specialudstyret havde det danske selskab lejet af det udenlandske selskab,  

 og lejen var aftalt i den udenlandske valuta.
Umiddelbart efter at den udenlandske valuta var blevet devalueret,  

 meddelte moderselskabet det danske selskab, at dette skulle opretholde lejen  

 i danske kroner over for brugerne, og at det ville blive debiteret for en  

 yderligere leje svarende til devalueringsforskellen fra  

 devalueringstidspunktet til regnskabsårets udløb ca. 1/2 år senere, uanset at  

 det danske selskab havde forudbetalt lejen til regnskabsårets udløb.
Det var  

 oplyst, at der samtidig med meddelelsen til det danske selskab var sendt  

 tilsvarende meddelelser til 15 virksomheder i andre lande, hvoraf kun 4 var  

 datterselskaber, mens 11 var uafhængige virksomheder.
 Da det herefter måtte lægges til grund, at det danske datterselskab ikke  

 havde været underkastet andre vilkår end de uafhængige selskaber i andre  

 lande, kunne SEL § 12, stk. 1, ikke bringes i anvendelse.
 Samme resultat nåede Østre Landsret til i sin dom af 21. jan. 1987 om et  

 dansk datterselskab af multinationalt olieselskab (Skat 1987.3.200) (TfS  

 1987,60).
 I denne sag kunne datterselskabets indkøbspriser i det hele ikke anses som  

 udtryk for ringere vilkår end de for uafhængige virksomheder gældende, og  

 landsretten fandt derfor ikke grundlag for at anvende bestemmelsen.
I HRD af 8. maj 1988, refereret i Skat 1988.7.375, (TfS 1988,332) fandt Højesteret i modsætning til Østre Landsret, at det danske datterselskab af  

 et multinationalt olieselskab i forhold til moderkoncernen ikke havde været  

 underkastet væsentlig andre vilkår end dem, som ville gælde for et uafhængigt  

 foretagende.
Sagen blev derfor ikke hjemvist til fornyet behandling.
Dansk datterselskabs royalty til udenlandsk koncern blev under hensyn til  

 modydelser og vilkårene i øvrigt anset for fradragsberettigede, jf.
Skat  

 1990.6.471 (TfS 1990,298) (LSR).
I LSR 1981.14 fandt LSR, at SEL § 12, stk. 1 i princippet kan bringes i  

 anvendelse på et multinationalt selskabs danske datterselskab, selv om der  

 ikke findes holdepunkter for at kritisere konkrete regnskabsposter i  

 datterselskabets regnskab, og selv om det ikke er muligt at foretage en  

 sammenligning med uafhængige virksomheder, fordi størstedelen af det  

 pågældende marked beherskes af multinationale koncerner.
Til trods for den  

 manglende mulighed for sammenligning kan der foreligge sådanne indicier for,  

 at datterselskabet er underkastet andre vilkår end dem, der ville være  

 gældende for et eventuelt uafhængigt selskab, så at en skønsmæssig ansættelse  

 er hjemlet.
Den skønsmæssige forhøjelse af det pågældende selskab var baseret  

 på en sammenligning af bruttoavancen i selskabet med bruttoavancen i  

 tilsvarende multinationale selskabers danske datterselskaber.
LSR fandt i den  

 konkrete sag, at der efter det oplyste om størrelsen af bruttoavancen ifølge  

 det officielle regnskab, om den korrektion heraf, der bør foretages ved  

 sammenligning med andre selskabers bruttoavance og om usikkerheden ved  

 beregning af den af ligningsmyndigheden forudsatte bruttoavance, ikke var  

 tilvejebragt tilstrækkeligt klart grundlag for at bringe SEL § 12, stk. 1, i  

 anvendelse, og selskabets indkomst blev derfor nedsat til det selvangivne  

 beløb.
* Et dansk produktionsselskab solgte sine produkter til udenlandske  

 kunder, herunder en anstalt i Liechtenstein, der var aktionær i det danske  

 selskab, til en pris, der var 50% lavere end prisen til danske kunder.  

 Højesteret fandt det ikke bevist, at salget til anstalten var sket til  

 priser, der væsentlig afveg fra de priser, der var solgt til andre  

 udenlandske aftagere TfS 1997, 392.* I et andet tilfælde havde det udenlandske moderselskab ændret  

 provisionsbetingelserne for et agentur, det danske selskab havde fra  

 moderselskabet.
LSR tiltrådte, at ændringerne ikke var et udslag af  

 selskabets afhængighed af moderselskabet, men havde en nær sammenhæng med  

 prisudviklingen, som resulterede i betragtelige prisstigninger i takt med  

 verdensmarkedsprisen, hvorfor det var naturligt, at det danske selskab ikke  

 skulle have provision af de prisstigninger, der ikke medførte samme stigning  

 i selskabets driftsudgifter, og da det var sandsynliggjort, at der var sket  

 tilsvarende ændring i provisionsbetingelserne for moderselskabets andre  

 salgskontorer og agenturer afhængige som uafhængige i Europa, kunne  

 selskabets indkomst ikke forhøjes i medfør af SEL § 12, stk. 1, RR 1982.199  

 SM, og lSR 1983.5.
Er der derimod tale om et dansk moderselskab, der behersker et udenlandsk  

 datterselskab, vil det kunne forekomme, at der mellem selskaberne indgås  

 aftaler om handelsmæssige og andre vilkår, som afviger fra de aftaler, som  

 ville blive indgået mellem uafhængige parter.
Om den praktiske fremgangsmåde  

 kan henvises til SD's revisionsmeddelelse 1980 nr. 3 afsnit 4, 1983-3 og  

 1985-1.
Et herværende moderselskab havde eftergivet en gæld på 3 mio. kr. i et  

 udenlandsk datterselskab, der var sambeskattet med moderselskabet.
Da bl.a.  

 gælden måtte anses for uinddrivelig, og datterselskabets egenkapital ved  

 gældseftergivelsen ikke blev større end aktiekapitalen, blev moderselskabet  

 anset for berettiget til at fradrage gældseftergivelsen og datterselskabet  

 ikke forpligtet til at indtægtsføre den - der havde foreligget en  

 akkordlignende situation (t&s nyt 1991.16.905) (TfS 1991,347).
*En dansk sparekasse havde etableret et datterselskab i Irland.
Det irske  

 datterselskab var stiftet med det primære formål at kunne formidle udlandslån  

 til kunder i koncernens danske filialer uden betaling af stempelafgift.  

 Skattemyndighederne fandt, at overskuddet i det irske selskab hovedsageligt  

 måtte anses for skattepligtig indkomst for det danske moderselskab.
LSR fandt  

 det ikke godtgjort, at koncernforholdet havde affødt samhandelsvilkår, der  

 afveg fra de vilkår, der ville gælde for et uafhængigt foretagende ved  

 tilsvarende samhandel, hvorfor der ikke var fornødent grundlag for en  

 indkomstkorrektion. (TfS 1997, 863). * Medfører aftalerne overførsel af indkomst fra moderselskabet til  

 datter-selskabet, må dette betragtes som ikke-fradragsberettigede tilskud til  

 dat-terselskabet jf.
S.C.1.2.2.
 Til belysning heraf kan henvises til den foran under indkomstopgørelse  

 nævnte lsr. 1962.96. Er selskaberne sambeskattede, giver tilskudsbeløbene  

 ikke ret til lempelse for virksomhed i udlandet efter SEL § 17, stk. 2.
 Overførsler fra datterselskabet til moderselskabet betragtes som ydelser  

 af udbyttemæssig karakter.
S.D.5 Sambeskatning Hjemmelen Ifølge SEL § 31 kan det tillades, at to eller flere selskaber  

 sambeskattes.
De nærmere vilkår for sambeskatningen fastsættes af  

 Ligningsrådet.
Ansøgning om sambeskatning * Dispensation Ansøgning om sambeskatning fra et givet indkomstår og selvangivelserne for  

 det pågældende indkomstår skal indgives senest inden udløbet af fristen for  

 rettidig selvangivelse.
Ansøgningen sendes til ligningsmyndigheden i  

 moderselskabets hjemstedskommune.
Skatteansættelsen for de af sambeskatningen  

 omfattede selskaber foretages af ligningsmyndigheden i den kommune, hvor  

 moderselskabet har hjemsted.
Er der rettidigt givet henstand med indgivelse  

 af selvangivelsen, gælder udsættelsen tillige ansøgning om sambeskatning.
Henstand med indsendelse af ansøgning om sambeskatning og dispensation ved  

 fristoverskridelse af ansøgning om sambeskatning følger de samme regler som  

 henstand med indsendelse af selvangivelse og eftergivelse af skattetillæg ved  

 fristoverskridelse af indsendelse af selvangivelse.
Den kommunale  

 skattemyndighed er bemyndiget til at træffe afgørelse om dispensation ved  

 fristoverskridelse. * Ligningsrådet har nægtet tilladelse til sambeskatning i et tilfælde, hvor  

 der var givet henstand med indgivelse af selvangivelserne til den 31. juli  

 1991.
Selvangivelserne og anmodningen om sambeskatning blev først modtaget den  

 9. aug. 1991, T&S-Nyt 1992.19.586. (TfS 1992.473) I HD af 13. aug. 1993  

 fandt Højesteret ikke anledning til at tilsidesætte skattemyndighedernes  

 afslag på sambeskatning.
Ansøgningen om sambeskatning var indgivet mere end 4  

 måneder for sent, TfS 1993, 416.
Sambeskatning kan tillades, blot de formelle betingelser er opfyldt.
Skat  

 1989.4.318. (TfS 1989.262) Vedrørende acontoskat, se S.E.1.1.
Hvilke selskaber Sambeskatning kan tillades mellem:
 1. Aktieselskaber/anpartsselskaber omfattet af SEL § 1, stk. 1, nr. 1.
 2. Selskaber omfattet af SEL § 1, stk. 1, nr. 2.
 3. Sparekasser omfattet af SEL § 1, stk. 1, nr. 2a.
 4. Post Danmark.
 5. Brugsforeninger omfattet af SEL § 1, stk. 1, nr. 3a.
 6. Foreninger som nævnt i § 1, stk. 1, nr. 4.
 7. Gensidige forsikringsforeninger samt andre selskaber, foreninger m.v.  

 som nævnt i § 1, stk. 1, nr. 5.
 8. Institutter m.v. som nævnt i § 1, stk. 1, nr. 5 b.
 Fra og med indkomståret 1997 har andelskasser eller sammenslutninger af  

 andelskasser efter kap. 4 i lov om banker og sparekasser m.v. mulighed for  

 sambeskatning, jf. lovbekendtgørelse nr. 922 af 21. okt. 1996 (SEL) § 31,  

 stk. 4, nr. 2, sammenholdt med lov nr. 374 af 18. maj 1994 (Andelsselskaber)  

 § 17, stk. 11.
 Endvidere kan sambeskatning tillades:
- med udenlandske datterselskaber, hvis selskabsformen kan sidestilles med  

 de ovennævnte, - mellem de ovenfor nævnte typer af selskaber indbyrdes, - uanset at de af sambeskatningen omfattede selskaber ikke naturligt  

 falder ind under en koncerns område, - uanset at sambeskatningen ikke omfatter alle koncernens selskaber og  

 uanset at et selskab er under likvidation.
Koncerninterne fordringer Tilladelse til sambeskatning med et datterselskab kan ikke meddeles, hvis  

 moderselskabets tab på fordringer mod datterselskabet er fradraget - eller  

 vil kunne fradrages - efter KGL § 6 B, stk. 6, af moderselskabet eller et  

 andet selskab, som er koncernforbundet med moderselskabet, jf.
KGL § 6 B,  

 stk. 3. * (KGL § 6 B, stk. 6 erstattes fra indkomståret 1998 med KGL § 4,  

 stk. 5 og KGL § 6 B, stk. 3 erstattes med KGL § 4, stk. 2, jf. § 9  

 sammenholdt med § 12 i lov nr. 440 af 10. juni 1997 om konsekvensændringer i  

 anledning af lovrevision af KGL.) * Se evt.
S.C.1.3.3. Denne regel fremgår af  

 § 31, stk. 1 i SEL.
Ophører sambeskatning i medfør af bestemmelsen, finder LL  

 § 33 E, stk. 1 (se S.D. 5.2 - vilkår 2.4.2.) ikke anvendelse for så vidt  

 angår genbeskatning af underskud, der er fradraget ved indkomstopgørelsen for  

 indkomstårene 1992 og 1993.
Koncernintern aktieerhvervelse Ifølge SEL § 31, stk. 1,6. pkt. (som affattet ved lov nr. 487 af 12. juni  

 1996) kan tilladelse til sambeskatning med et datterselskab, der er eller har  

 været hjemmehørende i udlandet, ikke meddeles, hvis mere end 50 pct. af  

 aktiekapitalen i datterselskabet er erhvervet fra et eller flere  

 koncernforbundne selskaber mv., jf.
KGL § 6 B, stk. 3 (§ 4, stk. 2),  

 medmindre moderselskabet direkte eller indirekte har ejet mere end 50 pct. af  

 aktiekapitalen i datterselskabet i hele perioden, hvor moderselskabet har  

 været koncernforbundet med datterselskabet, jf.
KGL § 6 B, stk. 3 (§ 4, stk.  

 2).
 Indskrænkningen i adgangen til at opnå sambeskatning ved koncerninterne  

 aktieerhvervelser finder anvendelse i forhold til anmodninger om  

 sambeskatning, hvor samtlige aktier i datterselskabet ikke var erhvervet  

 inden den 6. dec. 1995, jf. § 12, stk. 7 i lov nr. 487 af 12. juni 1996.
* Se om begrænsningen i adgangen til sambeskatning pkt. 6.1 i cirk. nr. 82  

 af 29. maj 1997. * Sambeskatning bortfalder Hvis et sambeskattet selskab tages under konkurs, bortfalder tilladelse  

 til sambeskatning med de andre selskaber fra og med det indkomstår, hvori  

 konkursdekretet afsiges, jf.
KKSL § 4, stk. 3. Dette gælder uanset om  

 selskabet mv. er skattepligtigt af konkursindkomsten eller ej.
De selskaber der indgik i sambeskatningen, i indkomståret forud for  

 konkursdekretets afsigelse, hæfter solidarisk for skatten af  

 konkursindkomsten, jf.
KKSL § 4, stk. 4. Dette gælder også selv om et af de  

 sambeskattede selskaber er afstået på tidspunktet for konkursdekretes  

 afsigelse.
I TfS 1994, 542 har Skatteministeriet tilkendegivet, at udtrykket  

 "indkomståret" i KKSL § 4, stk. 3 for selskaber omfatter samme  

 perioder som ansættelserne efter SEL.
De vigtigste virkninger af sambeskatning Sambeskattede selskaber behandles ifølge gældende praksis som selvstændige  

 selskaber.
Sambeskatningsindkomsten opgøres som summen af de enkelte  

 selskabers indkomst - som udgangspunkt - opgjort efter de almindelige regler.
Skatten af de sambeskattede selskabers samlede indkomst  

 (sambeskatningsindkomsten) opkræves hos moderselskabet, jf. § 31, stk. 3.  

 Dette gælder også restskat, tillæg og renter.
Tilsvarende tilkommer  

 overskydende skat moderselskabet.
De sambeskattede selskaber hæfter  

 solidarisk for skatter m.v. af indtægter, der vedrører  

 sambeskatningsperioden.
 Sambeskatning er således ikke udtryk for en koncernbeskatning, som  

 overfører skattepligten til koncernens moderselskab på grundlag af en  

 koncernopgørelse.
 Sambeskatning indebærer imidlertid den fordel for selskaberne, at  

 underskud i ét selskab kan modregnes i overskud i et andet selskab,  

 således at underskud kan udnyttes hurtigere, ligesom der kan blive tale om  

 udnyttelse af underskud, som under særbeskatning ville være gået tabt.
En anden følge af sambeskatning er, at sambeskatning med udenlandske  

 datterselskaber under visse betingelser vil medføre lempelse for virksomhed i  

 udlandet efter aftrapningsbestemmelserne i lov nr. 486 af 13. juni 1993  

 (ophævelse af udlandslempelse). For indkomståret 1997 gives der 3/7 af den  

 beregnede fulde lempelse.
Ved lempelse for dobbeltbeskatning af indkomst  

 indtjent af et udenlandsk sambeskattet datterselskab anvendes  

 creditprincippet tvunget, jf.
LL § 33,s tk. 6.
 Inddragelse af et udenlandsk datterselskab under sambeskatning medfører i  

 øvrigt, at indkomsten i det udenlandske selskab, som under særbeskatning  

 ville være de danske ligningsmyndigheder uvedkommende, indgår i  

 sambeskatningsindkomsten opgjort efter danske regler.
Det er det udenlandske selskabs samlede indkomst - positiv eller negativ - som lægges til grund ved beregningen af sambeskatningsindkomsten og ved  

 beregningen af lempelser, uanset at moderselskabet ikke ejer hele  

 aktiekapitalen i det udenlandske selskab, jf. nærmere S.D.5.1 Har det udenlandske selskab senere opnået carry back i henhold til  

 udenlandske skatteregler, påvirker dette ikke indkomstopgørelserne opgjort  

 efter danske regler, men der skal foretages omberegning af den tidligere  

 skatte- og lempelsesberegning, Skat 1988.12.792 (TfS 1988.650).
Betingelser og vilkår for sambeskatning Ud over de ovenfor anførte virkninger, medfører sambeskatning visse mindre  

 afvigelser fra de almindelige regler om selskabers indkomstopgørelse mv.
De gældende betingelser og vilkår for sambeskatning fremgår i det  

 væsentligste af SEL § 31, sammenholdt med den af Ligningsrådet fastsatte  

 anvisning om sambeskatning af selskaber, jf.
TSS-cirk. 1997-21 af 30.6.1997.
S.D.5.1 Betingelser for sambeskatning Når skattelovgivningens bestemmelser om sambeskatning er opfyldte, og når  

 de af Ligningsrådet fastsatte betingelser og vilkår er opfyldte, er selskaber  

 berettiget til sambeskatning.
De gældende betingelser og vilkår er følgende:
 Betingelse 1.
Samme regnskabsår Selskaberne skal have samme regnskabsår.
Dette betyder som udgangspunkt, at selskabernes regnskabsår skal have  

 såvel samme begyndelsestidspunkt som sluttidspunkt.
Undtagelse herfra gælder  

 dog i følgende tilfælde:
 1. Stiftelse af moderselskab ved indskud af datterselskabsaktierne.
 Hvor der er tale om et nystiftet moderselskab, vil sambeskatning kunne  

 tillades straks fra moderselskabets stiftelse - uanset at selskabernes  

 regnskabsår ikke begynder samtidigt - hvis blot moderselskabet stiftes ved  

 indskud af datterselskabsaktierne (apportindskud), og moderselskabet tillige  

 har ejet aktierne i datterselskabet i hele datterselskabets indkomstår, og  

 selskabernes regnskabsår tillige slutter samtidigt.
a.
Et moderselskab, som stiftes den 1. dec. 1996 ved indskud af  

 datterselskabsaktierne, og som for indkomståret 1997 beskattes af indkomsten  

 i perioden 1. dec. 1996-31. dec. 1997, kan således eksempelvis tillades  

 sambeskattet med et datterselskab, som for samme indkomstår beskattes af  

 indkomsten i perioden 1. jan. 1997 - 31. dec. 1997.
b.
Derimod vil eksempelvis et moderselskab, som stiftes den 1. marts 1997  

 ved indskud af datterselskabsaktierne, og som for indkomståret 1997 beskattes  

 af indkomsten i perioden 1. marts 1997 - 31. dec. 1997, ikke kunne tillades  

 sambeskattet med et datterselskab, som for samme indkomstår beskattes af  

 indkomsten i perioden 1. jan. 1997 - 31. dec. 1997.
 2. Undtagelser udover stiftelse ved apportindskud.
Sambeskatning tillades Sambeskatning tillades, uanset at selskabernes regnskabsår ikke begynder  

 samtidigt, hvis blot de slutter samtidigt, og moderselskabet tillige har ejet  

 aktierne i datterselskabet i såvel hele moderselskabets indkomstår som i hele  

 datterselskabets indkomstår.
Eksempler 3. Ejer moderselskabet aktierne fra datterselskabets stiftelse, tillades  

 sambeskatning, hvis blot selskabernes regnskabsår slutter samtidigt.
 4. Erhverver moderselskabet aktierne i et selskab, som har været uden  

 aktivitet fra dets stiftelse, når bortses fra forrentning af  

 indskudskapitalen - et såkaldt skuffeselskab - tillades sambeskatning, hvis  

 blot selskabernes regnskabsår slutter samtidigt.
 I T&S Nyt 1993.6.271 (TfS 1993.167) afslog Ligningsrådet sambeskatning  

 mellem et skuffemoderselskab og et igangværende udenlandsk selskab, der var  

 købt midt i indkomståret.
 5. Ejer moderselskabet aktierne indtil datterselskabets likvidation,  

 tillades sambeskatning, hvis blot selskabernes regnskabsår begynder  

 samtidigt.
 I tilfælde af, at moderselskabet likvideres, uden at datterselskabet  

 samtidigt likvideres, ophører sambeskatningen fra udgangen af det sidste  

 indkomstår forud for moderselskabets likvidation, idet betingelsen om samme  

 regnskabsår ikke vil være opfyldt for det år, hvori moderselskabet  

 likvideres.
 Ved datterselskabs likvidation, se S.D.5.2. vilkår 2.11.
Samme regnskabsår Kravet om, at selskaberne skal have samme regnskabsår, betyder endvidere i  

 praksis, at samme regnskabsperiode skal lægges til grund for beskatningen i  

 samme indkomstår.
Betingelse 1.2 Aktiebesiddelse Samtlige aktier eller anparter i datterselskaberne skal ejes af det danske  

 moderselskab eller af et eller flere af de datterselskaber, der inddrages  

 under sambeskatningen, eller af disse selskaber i forening, jf.
SEL § 31,  

 stk. 1. I HRD af 13. august 1993, TfS 1993.416 fandt Højesteret, at der ikke kunne  

 ske sambeskatning, idet moderselskabet ikke havde ejet datterselskabsaktierne  

 i hele indkomståret.
Betingelsen er dog modificeret i relation til  

 udenlandske datterselskaber, jf. nærmere senere i afsnittet.
 Vedrørende medarbejderaktier, se senere i afsnittet.
Den rene form for sambeskatning forekommer, hvor et moderselskab  

 sambeskattes med dets 100 pct. ejede datterselskab.
Sambeskatning vil dog  

 eksempelvis også kunne tillades i nedennævnte tilfælde:
a.
Hvor selskab A ejer hele aktiekapitalen i selskab B, medens A og B  

 tilsammen ejer hele aktiekapitalen i selskabet C, kan alle tre selskaber  

 sambeskattes.
b.
Hvor selskab A ejer hele aktiekapitalen i selskab B, der igen ejer hele  

 aktiekapitalen i selskab C, medens A og C tilsammen ejer hele aktiekapitalen  

 i selskab D, kan alle fire selskaber sambeskattes.
c.
Hvor et dansk moderselskab og et udenlandsk datterselskab i forening  

 ejer hele aktiekapitalen i et tredje dansk eller udenlandsk selskab, vil  

 sambeskatning også kunne tillades.
 Et selskabs besiddelse af egne aktier eller anparter er - ligesom  

 crossholding - ikke til hinder for sambeskatning.
Et moderselskab og to datterselskaber var sambeskattede.
Den eksisterende  

 sambeskatning ønskedes opretholdt efter at alle 3 selskaber var solgt til et  

 nyt holdingselskab, således at de 3 selskaber blev søsterselskaber.
Det var  

 kun den eksisterende sambeskatning mellem de 3 selskaber, der ønskedes  

 opretholdt.
Holdingselskabet, som blev moderselskab for de 3 selskaber,  

 ønskedes derimod ikke inddraget under sambeskatningen.
Ligningsrådet fandt  

 ikke, at den hidtil bestående sambeskatning mellem de 3 selskaber kunne  

 opretholdes, idet selskaberne nu var blevet søsterselskaber.
Se TfS 1994, 58.  

 Afgørelsen viser, at det ikke er tilstrækkeligt til at få eller opretholde  

 sambeskatning, at selskaberne er ejet af samme selskab, når dette selskab  

 (moderselskabet) ikke ønskes medinddraget under sambeskatningen.
 Er ét eller flere af datterselskaberne hjemmehørende i udlandet,  

 kan tilladelse meddeles, såfremt de danske selskaber (i praksis dog evt.  

 sammen med udenlandske datterselskaber), der inddrages under sambeskatningen,  

 enten selv eller sammen med Industrialiseringsfonden for Udviklingslandene  

 eller Investeringsfonden for Øst-landene, ejer hele den del af de udenlandske  

 datterselskabers aktiekapital, som efter lovgivningen i det pågældende land  

 kan ejes af selskaber her i landet.
Ejes en del af aktierne i et udenlandsk datterselskab i øvrigt af fremmede - uanset at dette ikke kræves efter det pågældende lands lovgivning -  

 gives tilladelse til sambeskatning ikke.
Sambeskatning er således nægtet i  

 tilfælde, hvor meget små aktieposter tilhørte fremmede, selv om koncernen  

 reelt havde kontrol over de resterende aktier.
* De mindre aktieposter kan dog ejes af fremmede f.eks. på grund af et  

 formelt ejerskab etableret af hensyn til udenlandsk lovgivning.
I sådanne  

 tilfælde kan aktierne reelt anses at tilhøre moderselskabet, således at  

 sambeskatningsbetingelsen er opfyldt, se TfS 1997,225 og kommentaren i TfS  

 1997,231. Spørgsmålet om hvorvidt moderselskabet reelt må anses at eje alle  

 aktierne beror på en konkret vurdering.* Sambeskatning kan tillades, selv om et datterselskab udsteder  

 medarbejderaktier omfattet af LL § 7A.
Det er dog en betingelse for at opnå  

 sambeskatning, at de udstedte medarbejderaktier ved afståelse eller ved  

 medarbejderens død tilbagesælges til selskabet, der er forpligtet til at  

 erhverve disse, jf.
SEL § 31, stk. 2.
 Der er ingen begrænsning i, hvor stor en andel af aktiekapitalen  

 medarbejderaktierne må udgøre.
 En hidtidig sambeskatning mellem et moderselskab og dets datterselskaber  

 kunne opretholdes - uanset, at ledende medarbejdere i datterselskaberne  

 erhvervede konvertible obligationer eller aktie-warrants i det datterselskab,  

 hvor de var ansat - indtil og med det indkomstår, der lå forud for det  

 tidspunkt, hvor retten til at erhverve aktier rent faktisk blev udnyttet  

 TOLD-SKAT Nyt 1992.4.129. (BF) (TfS 1992.100).
Ejet i hele moderselskabets indkomstår Ejerforholdet skal have bestået i hele moderselskabets indkomstår.  

 Undtagelse herfra gælder dog i følgende tilfælde:
 1. Moderselskabet ejer aktierne fra datterselskabets stiftelse.
 2. Moderselskabet erhverver aktierne i et selskab, som har været uden  

 aktivitet fra dets stiftelse, når bortses fra forrentning af  

 indskudskapitalen - et såkaldt skuffeselskab.
 3. Moderselskabet ejer aktierne indtil datterselskabets likvidation.
Betingelsen om, at moderselskabet skal have ejet aktierne i  

 datterselskabet i hele moderselskabets indkomstår, er anset for opfyldt i et  

 tilfælde, hvor selskaberne havde samme regnskabsår, og moderselskabet  

 erhvervede aktierne i datterselskabet på regnskabsårets første dag.
Frasalg  

 af datterselskabsaktier på den sidste dag i regnskabsåret er heller ikke til  

 hinder for, at sambeskatning gennemføres for det pågældende regnskabsår.
Se  

 TfS 1994, 538.
I TOLD-SKAT Nyt 1991.21.1192 (ØLD) (TfS 91.436) blev sambeskatning mellem  

 et moderselskab og et datterselskab nægtet, idet det ikke fandtes godtgjort,  

 at aftale om moderselskabets erhvervelse af aktierne i datterselskabet fra  

 den fælles aktionærkreds var indgået ved indkomstårets begyndelse.  

 Landsretten bemærkede bl.a., at der som følge af interessefællesskabet måtte  

 stilles strenge krav om dokumentation for aftalen.
Se også TfS 1993.416 (HD).
 I T&S Nyt 1993.6.271 (TfS 1993.167) afslog Ligningsrådet  

 sambeskatning, idet et selskab først midt i indkomståret - efter en  

 tvangsindløsningsprocedure - rådede over de sidste 2% af aktiekapitalen i et  

 koncernselskab.
Et moderselskab S A/S ejede en række datterselskaber, bl.a.
D A/S, der  

 havde været ejet i mere end 3 år.
I forbindelse med en koncernomstrukturering  

 blev gennemført en aktieombytning.
Efter denne omstrukturering ville  

 datterselskabet D A/S fremover blive moderselskab for det tidligere  

 moderselskab S A/S.
Uanset hvornår i løbet af indkomståret aktieombytningen  

 blev foretaget, kunne den eksisterende sambeskatning mellem de 2 selskaber  

 opretholdes.
TfS 1994, 369. (BF), se også TfS 1995,388 (BF), bl. a. om  

 sambeskatning i forbindelse med koncernstruktureringer.
 Vedrørende sambeskatning med et nystiftet moderselskab henvises til  

 S.D.5.1 under betingelse 1.
Betingelse 1.3 Fornyet sambeskatning Fornyet sambeskatning, efter at selskaberne selv har foranlediget en  

 tidligere sambeskatning ophævet, tillades normalt ikke.
 I TOLD-SKAT Nyt 1992.6.190 og 191 (TfS 1992.201 og 202) er gengivet tre  

 Ligningsrådsafgørelser, hvor anmodninger om fornyet sambeskatning er afslået.  

 I TfS 1996.403 og 609 tillades fornyet sambeskatning, fordi ophævelse var  

 forretningsmæssigt begrundet.
Betingelse 1.4 Ansøgning om sambeskatning Ansøgning om sambeskatning fra et givet indkomstår og selvangivelserne for  

 det pågældende indkomstår skal indgives senest inden udløbet af fristen for  

 rettidig selvangivelse, jf. nærmere foran * bl.a. om dispensation. * S.D.5.2 Vilkår for sambeskatningen Under sambeskatningen - og ved dennes ophør - er de sambeskattede  

 selskaber undergivet de til enhver tid gældende vilkår.
Allerede eksisterende  

 sambeskatninger er således undergivet de vilkår, som senere måtte blive  

 fastsat under sambeskatningen.
De for tiden gældende vilkår er følgende:
 Vilkår 2.1.
Oplysning om aktiebesiddelse i datterselskabet Der skal hvert år i regnskab eller særligt bilag til selvangivelsen  

 afgives oplysning om moderselskabets aktiebesiddelse i datterselskabet.
 Oplysningspligten gælder såvel direkte som indirekte aktiebesiddelser.
Ændringer af koncernopbygningen som følge af omfordeling af  

 aktiebesiddelser vil som hovedregel ikke anfægte sambeskatningen.  

 Sambeskatning er således tilladt opretholdt, selv om aktieoverdragelser inden  

 for en regnskabsperiode bevirkede, at det tidligere moderselskab blev  

 datterselskab, og datterselskabet blev moderselskab.
Se som eksempel herpå  

 TfS 1994, 369 og TfS 1995,388.
 Vilkår 2.2.
Udbytter fra udenlandske datterselskaber For udbytte fra et af sambeskatningen omfattet datterselskab, der er eller  

 har været hjemmehørende i udlandet, gælder - såfremt udbyttet ikke er  

 omfattet af skattefritagelsen i SEL § 13, stk. 1, nr. 2 eller stk. 3,  

 følgende:
 Udbyttet fradrages ved moderselskabets indkomstopgørelse i det omfang,  

 udbyttet kan indeholdes i datterselskabets skattepligtige indkomst - opgjort  

 efter danske regler - for det regnskabsår, for hvilket udbyttet er  

 deklareret.
 For det første år under sambeskatningen indrømmes dog ikke udbyttefradrag.
 Kan udbyttefradrag herefter ikke foretages, indrømmes der moderselskabet  

 lempelse vedrørende betalt udbytteskat efter bestemmelserne i SEL § 17, stk.  

 2, samt efter LL § 33. Efter LL § 33, stk. 6 om tvungen credit-lempelse under  

 sambeskatning (som affattet ved lov nr. 312 af 17. maj 1995), finder reglerne  

 i eventuelle dobbeltbeskatningsoverenskomster ikke anvendelse.
I tilfælde hvor et dansk selskab har et fast driftssted i en stat, som er  

 omfattet af eksemptionslempelse i henhold til Danmarks  

 dobbeltbeskatningsoverenskomst med denne stat, og et sambeskattet  

 datterselskab i samme stat, som omfattes af creditlempelse, jf.
LL § 33, stk.  

 6, er lempelsesmetoden ikke længere den samme, hvorfor lempelsesberegningen  

 ikke længere sker samlet.
I denne situation vil lempelsesberegningen for alle  

 sambeskattede datterselskaber i samme stat og for alle faste driftssteder ske  

 hver for sig.
Også i creditlande deles lempelsesberegningen imidlertid op,  

 således at den i et land sker samlet for alle faste driftssteder og samlet  

 for alle sambeskattede datterselskaber, jf. pkt. 6.2 i cirkl. 1983 af 11.  

 dec. 1995 (International beskatning). Vilkår 2.2 anvendes ikke i det omfang,  

 der efter bestemmelserne i SEL § 32, stk. 9 og 10 sammenholdt med stk. 11 er  

 pligt til førelse af en fradragskonto.
Vilkår 2.3 Mindst 25%»s ejerskab af aktiekapitalen Det en betingelse for anvendelse af vilkår 2.2, at det enkelte selskab  

 ejer mindst 25% af aktiekapitalen i datterselskabet.
Vilkår 2.4 Underskud fordeles under sambeskatning efter følgende retningslinjer:
 Vikår 2.4.1.
Årets underskud Er der underskud i et eller flere af de sambeskattede selskaber, fordeles  

 disse underskud forholdsmæssigt på de selskaber, som har overskud for det  

 pågældende år.
Underskud, der ikke kan indeholdes i de øvrige selskabers  

 overskud for dette år, fordeles forholdsmæssigt mellem de underskudsgivende  

 selskaber til fradrag i de sambeskattede selskabers samlede indkomst for de  

 efterfølgende år.
Underskud omfattet af fradragsbegrænsningen i vilkår 2.4.2.  

 kan dog ikke fradrages i overskud i selskaber, hvori det underskudsgivende  

 selskab direkte eller indirekte ejer aktier.
Tidligere års underskud Ubenyttede underskud fra tidligere år fradrages i medfør af LL § 15  

 fortrinsvis i overskud hos det selskab, der har haft underskuddet, idet ældre  

 underskud i de øvrige sambeskattede selskaber dog fradrages forud for  

 selskabets eget underskud for et senere år.
Et herudover ubenyttet underskud  

 fra tidligere år fremføres forholdsmæssigt til fradrag i de af  

 sambeskatningen i øvrigt omfattede selskaber, som har overskud.
Ubenyttede  

 underskud omfattet af fradragsbegrænsningen i vilkår 2.4.2. kan dog ikke  

 fradrages i overskud i selskaber, hvori det underskudsgivende selskab direkte  

 eller indirekte ejer aktier.
 I T&S Nyt 1993.11.536 (BF) (TfS 1993.294) fandt Ligningsrådet, at de  

 oprindelige indgangsværdier fortsat kunne anvendes ved sambeskatningens  

 indtræden i et tilfælde, hvor 2 hidtil uafhængige men hver især sambeskattede  

 koncernselskaber og et skuffeselskab der havde købt disse, blev  

 sambeskattede.
 Ligningsrådet fandt endvidere, at eventuelle restunderskud i de to  

 koncernselskaber alene ville kunne fratrækkes i overskud inden for de  

 selskaber, der hver især var omfattet af de tidligere sambeskatninger.
 En koncern bestod af et moderselskab A og to datterselskaber B og C.
Derudover havde datterselskabet C datterselskaber.
Selskaberne B og C  

 påtænktes fusioneret ved en skattefri fusion, således at C A/S blev det  

 modtagende selskab.
Ved fusionen forventedes der at være skattemæssigt  

 underskud i C A/S samt i C A/S« datterselskaber.
Hele koncernen var  

 sambeskattet inden den påtænkte fusion.
Da fusionen skete indenfor en  

 allerede etableret sambeskatningsenhed, fandtes den hidtidige sambeskatning  

 mellem C A/S og C A/S' datterselskaber at fortsætte efter fusionen.
Dog kunne  

 C A/S's datterselskabers uudnyttede underskud fra før fusionen ikke  

 fratrækkes i C A/S's indkomst efter fusionen.
Dette beroede på, at C A/S og  

 de selskaber, C A/S var sambeskattet med, indtil fusionen, i den henseende  

 skulle anses som en samlet enhed i relation til FUL § 8, stk. 6, 1. pkt.
Derimod kunne C A/S's datterselskabers uudnyttede underskud fra før  

 fusionen fremføres i selskabernes egen fremtidige indkomst og disse  

 datterselskaber imellem.
De fusionerende selskabers (B og C) underskud fra  

 før fusionen kunne ikke efter fusionen fradrages ved C A/S's  

 indkomstopgørelse, men kunne anvendes under sambeskatningen, i det omfang  

 sambeskatningsreglerne tillader det.
Se TOLD-SKAT 1993.23. 1077 (BF) (TfS  

 1993.563). Se endvidere TfS 1995, 117. Om praksis efter FUL § 8, stk. 6 ved  

 fusion mellem sambeskattede selskaber henvises til pkt. 1.8.7. i cirkl. nr.  

 31 af 22. feb. 1996 (om fusionsskatteloven).
Underskud forud for sambeskatning Ubenyttede underskud i et af selskaberne fra tiden inden sambeskatning kan  

 kun fradrages i overskud hos det selskab, der har haft underskuddet, * idet  

 dog underskud fra de øvrige sambeskattede selskaber for det pågældende år  

 fradrages først.
 Tilføjelsen i vilkår 2.4.1 er en præcisering af praksis, begrundet i, at  

 der i praksis har været misforståelser omkring prioriteringen mellem ældre  

 særunderskud og sambeskatningsunderskud.
 LL § 15 om forrang for ældste underskud antages at tilsidesætte princippet  

 om, at sambeskatningsopgørelsen har forrang fremfor særbeskatning.
 Indenfor det aktuelle indkomstår, er der dog forrang for  

 sambeskatningsopgørelsen, hvilket begrundes i SL § 4's princip om opgørelse  

 af de samlede årsindtægter.
Udenfor det aktuelle indkomstår anvendes princippet i LL § 15 (om forrang  

 for ældre underskud) uden hensyntagen til, om der er tale om fremførte  

 særunderskud eller fremførte sambeskatningsunderskud. * Underskud i udenlandske datterselskaber fra tiden før sambeskatningens  

 indtræden kan ikke fradrages i overskud indtjent efter sambeskatningens  

 indtræden.
 Underskud under sambeskatningen fordeles efter foranstående  

 retningslinjer, uanset hvilken metode der anvendes for fordeling af skatter,  

 jf. nærmere nedenfor.
Akkord I det indkomstår hvor et selskab opnår akkord, skal begrænsning af  

 underskud efter reglerne i LL § 15, kun ske i selskabets egne underskud.
Det  

 resterende underskud kan derefter overføres til fradrag hos de andre  

 sambeskattede selskaber, jf. vilkår 2.4.1.
 Underskud, der i tidligere indkomstår er modregnet i andre sambeskattede  

 selskabers indkomst, begrænses således ikke.
 I modsætning til hvad der gælder for konkurs, medfører en akkord ikke at  

 sambeskatning ophører.
 Vilkår 2.4.2.
Begrænsning af fradragsret for underskud Sambeskatningsvilkår 2.4.2. vedrører begrænsning for underskudsfremførsel  

 ved tynd kapitalisering »nedad« i en sambeskattet koncern.
Der kan  

 ved opgørelsen af nettofinansieringsudgiften anvendes en beregnet rente bl.a.  

 på grundlag af selskabets skattemæssige egenkapital.
 Vilkåret har følgende ordlyd:
 "Udviser den skattepligtige indkomst for et selskab underskud, kan en  

 til selskabets nettofinansieringsudgift svarende del af underskuddet ikke  

 fradrages i overskud i selskaber, hvori det underskudsgivende selskab direkte  

 eller indirekte ejer aktier, jf. vilkår 2.4.1. Nettofinansieringsudgiften  

 opgøres som summen af renteudgifter, skatte-mæssige kurstab og valutakurstab  

 samt løbende ydelser med fradrag af summen af renteindtægter, skattepligtige  

 kursgevinster og valutakursgevinster.
Såfremt summen af renteindtægter, skattepligtige kursgevinster og  

 valutakursgevinster er mindre end en beregnet rente af selskabets  

 skattemæssige egenkapital ved begyndelsen af selskabets regnskabsår, kan  

 denne beregnede renteindtægt i stedet benyttes.
For børsnoterede selskaber  

 kan aktiekapitalen opgjort til børskursen ved begyndelsen af selskabets  

 regnskabsår anvendes i stedet for selskabets skattemæssige egenkapital.
Det  

 én gang valgte princip for opgørelsen af egenkapitalen kan kun ændres  

 efter tilladelse fra skattemyndigheden.
Ved fastsættelsen af forrentningen  

 anvendes den gældende mindsterente efter KGL § 7 ved begyndelsen af  

 selskabets regnskabsår.
 Begrænsningen i adgangen til at fradrage underskud gælder dog højst den  

 del af underskuddet, som svarer til normal forrentning af anskaffelsessummen  

 for aktier i de af sambeskatningen omfattede selskaber, som er erhvervet  

 efter 31. dec. 1983.
Ved denne beregning nedsættes anskaffelsessummen med 1/7 hvert år, første  

 gang for det regnskabsår, der følger umiddelbart efter anskaffelsesåret, uden  

 hensyn til den faktiske afvikling af købesummen.
Ved fastsættelsen af den  

 normale forrentning anvendes den gældende mindsterente efter KGL § 7 ved  

 begyndelsen af selskabets regnskabsår." Eksempel 1:
 Hvis f.eks. et selskab M køber aktierne i D for 10 mio. kr. og M kun har  

 finansielle aktiviteter og aktierne i D, kan indkomsten opgøres således:
 Eksempel 2:
M, der er en handelsvirksomhed køber D for 10 mio. kr.
Det forudsættes, at  

 mindsterenten er 8 pct., hvorefter forrentningen af købesummen udgør 800  

 t.kr.
M har en skattemæssig egenkapital på 1 mio. kr. ved regnskabsårets  

 begyndelse.
Selv om renteindtægten er erstattet med en beregnet rente og dermed  

 reducerer nettofinansieringsudgiften til 1.720 t.kr., overstiger beløbet  

 stadigvæk M's underskud på 1.400 t.kr.
Da begrænsningen i adgangen til at  

 fradrage underskud dog højst gælder den del af underskuddet, som svarer til  

 normal forrentning af anskaffelsessummen for aktierne i D, dvs. 800 t.kr.,  

 begrænses M's underskud på 1.400 t.kr. der kan indgå i  

 sambeskatningsindkomsten med 800 t.kr., til 600 t.kr.  

 Sambeskatningsindkomsten udgør herefter 900 t.kr. (1.500600).
I TfS 1994, 817 er omtalt en sag, hvor et selskab søgte om dispensation  

 fra vilkår 2.4.2. Selskabet kunne opgøre en større anskaffelsessum for aktier  

 i datter og datterdatterselskaber.
Kun en meget lille del af disse aktier var  

 erhvervet ved køb af tredjemand.
Anskaffelsessummen hidrørte fra kontante  

 udvidelser og apportindskud.
Selskabets renteudgifter hidrørte i  

 altovervejende grad fra prioritetsrenter og dermed ikke fra renter, der  

 relaterede sig til køb af aktier.
Ligningsrådet lagde vægt på, at der med  

 vilkår 2.4.2 var taget et rimeligt hensyn til erhvervslivets behov for at  

 indrette sig med hensigtsmæssige koncernstrukturer.
Selskabet kunne ifølge  

 egne oplysninger undgå at blive omfattet af vilkåret ved at foretage  

 investeringer i bygninger og driftsmidler i et datterselskab.
Ligningsrådet  

 nærede betænkelighed ved at tillægge det vægt, hvilke aktiver selskabet  

 belåner og hvilke, der selvfinansieres.
Hvis dette argument skulle tillægges  

 vægt, ville selskabet kunne undgå vilkåret blot ved at lade andre aktiver end  

 datterselskabsaktierne belåne.
Herefter fandt Ligningsrådet ikke grundlag for  

 at meddele dispensation fra vilkåret .
Underskudsbegrænsning LL § 15 begrænser underskudsfremførsel for visse selskaber.
Se nærmere  

 herom S.C.1.2.2.14. For sambeskattede selskaber kan disse regler få  

 betydning, hvis et ikke børsnoteret moderselskab skifter ejerkreds.
Hvis et  

 ejerskifte i moderselskabet i en sambeskattet koncern efter LL § 15,  

 medfører, at underskud fra et tidligere indkomstår efter sambeskatningens  

 påbegyndelse ikke kan nedbringe den skattepligtige indkomst til et beløb  

 mindre end selskabets nettokapitalindtægter kan underskuddet heller ikke  

 fradrages i de andre selskabers nettokapitalindtægter.
 I så fald fremføres ubenyttede underskud fra tidligere år forholdsmæssigt  

 til fradrag i den del af overskuddet i de af sambeskatningen i øvrigt  

 omfattede selskaber, der overstiger nettokapitalindtægterne.
Genbeskatning af underskud LL § 33 E Ved lov nr. 312 af 17. maj 1995 gennemførtes ændringer i LL § 33 E om  

 genbeskatning af underskud i udenlandske sambeskattede selskaber.
Disse regler gælder for indkomstår, der er påbegyndt inden den 6. december  

 1996. Se herom ligningsvejledningen for 1995, pkt.
S.D.5.2.
 LL § 33 E som affattet ved lov nr. 487 af 12. juni 1996, jf. finder  

 anvendelse på underskud for indkomstår, der er påbegyndt efter d. 6. december  

 1995, jf. § 12, stk. 12 i lov nr. 487 af 12. juni 1996.
* Se pkt. 6.5 i cirk. nr. 82 af 29. maj 1997 om international beskatning.  

 * Genbeskatning af underskud ved udtræden af sambeskatning Hvis et udenlandsk selskab, som udtræder af sambeskatning efter SEL § 31,  

 i sambeskatningsperioden har haft underskud, som er fradraget i andre  

 selskabers skattepligtige indkomst, og som ikke modsvares af senere års  

 overskud, forhøjes moderselskabets skattepligtige indkomst med et tilsvarende  

 beløb i det indkomstår, hvor selskabet udtræder af sambeskatningen.
Indgår  

 flere selskaber fra samme land i sambeskatningen, opgøres disse selskabers  

 indkomst samlet.
Nettounderskud fordeles forholdsmæssigt mellem de  

 underskudsgivende selskaber, og nettooverskud fordeles forholdsmæssigt mellem  

 de overskudsgivende selskaber, jf. § 33 E, stk. 1.
Koncerninternt salg (fuld genbeskatning) Bestemmelsen i § 33 E, stk. 1, 1. pkt., finder tilsvarende anvendelse,  

 hvis et udenlandsk sambeskattet selskab helt eller delvis afhænder  

 virksomheden til et koncernforbundet selskab mv., jf.
KGL § 6 B, stk. 3.  

 Dette gælder dog ikke, hvis samtlige aktiver overdrages til et datterselskab  

 omfattet af sambeskatningen, jf.
SEL § 31, og underskuddet for det  

 overdragende selskab efter udenlandske regler overføres til det erhvervede  

 selskab.
I så fald genbeskattes underskuddet hos det erhvervende selskab.
Endelig ophør af kontrol (begrænset genbeskatning) Hvis sambeskatningen ophører som følge af salg af aktier, således at  

 moderselskabet sammen med koncernforbundne selskaber mv., jf.
KGL § 6 B, stk.  

 3, ikke længere kontrollerer det udtrædende selskab, eller hvis  

 sambeskatningen ophører som følge af datterselskabets konkurs eller  

 likvidation, uden at datterselskabets virksomhed helt eller delvis overføres  

 til koncernforbundne selskaber, jf.
KGL § 6, stk. 3, medregnes højst et beløb  

 svarende til den fortjeneste, som datterselskabet ville have opnået ved ophør  

 af virksomhed og salg til handelsværdi af aktiver, der er i behold hos  

 selskabet ved udløbet af det sidste indkomstår under sambeskatningen, med  

 tillæg af et beløb svarende til skattefri udbytter og aktieavancer  

 hidrørerende fra det udenlandske selskab i de seneste fem år af  

 sambeskatningsperioden, jf. § 33 E, stk. 3.
Senere genbeskatning efter ophør af kontrol Underskud, som ikke er genbeskattet efter § 33E, stk. 3, anses for  

 genbeskattet, efterhånden som udbytter eller aktieavancer hidrørende fra det  

 udenlandske selskab medregnes ved opgørelsen af moderselskabets eller andre  

 hermed koncernforbundne selskabers skattepligtige indkomst.
Hvis  

 moderselskabet eller det hermed koncernforbundne selskab ikke skal beskattes  

 i Danmark af udbytter eller aktieavancer hidrørende fra det udenlandske  

 selskab, sker genbeskatning ved, at et beløb svarende til disse udbytter og  

 avancer medregnes ved opgørelsen af moderselskabets skattepligtige indkomst.  

 Tilsvarende gælder, hvis en dobbeltbeskatningsoverenskomst nedsætter dansk  

 beskatning af udbytter eller avancer efter eksemptionsmetoden, jf. § 33 D.  

 Avancer opgøres efter ABL § 6, stk. 2 og 3.
Genvundet kontrol indenfor 5 år Eventuelt underskud, der ikke er genbeskattet efter stk. 3 og 4, medregnes  

 ved opgørelsen af moderselskabets skattepligtige indkomst, hvis  

 moderselskabet alene eller sammen med koncernforbundne selskaber mv. inden 5  

 år efter ophør af sambeskatning genvinder kontrol med det udtrædende selskab.
Fraflytning Hvis moderselskabet ophører med at være skattepligtigt efter SEL § 1,  

 eller hvis moderselskabet efter bestemmelserne i en  

 dobbeltbeskatningsoverenskomst bliver hjemmehørende i en fremmed stat,  

 Færøerne eller Grønland, medregnes et beløb svarende til  

 genbeskatningssaldoen på fraflytningstidspunktet ved indkomstopgørelsen.
Fusion Hvis et moderselskab, som har sambeskattede udenlandske datterselskaber,  

 ophører ved fusion sker der ikke genbeskatning af underskud, idet det  

 forudsættes, at genbeskatningssaldoen fortsætter i det modtagende danske  

 selskab, og at det udenlandske datterselskab efter fusionen er omfattet af  

 sambeskatning, jf.
SEL § 33 E, stk. 7.
 Se også SEL § 33 E, stk. 8 om fusion af to sambeskattede datterselskaber.
Genbeskatning efter indtræden af dansk skattepligt Udenlandske datterselskaber kan, hvis ledelsens sæde flyttes til Danmark,  

 blive danske selskaber.
LL § 33 E omfatter som udgangspunkt ikke danske  

 selskaber.
Med henblik på at undgå, at § 33 E omgås finder  

 genbeskatningsreglerne efter § 33 E, stk. 9 også anvendelse på sambeskattede  

 danske datterselskaber, der har været hjemmehørende i udlandet.
 Vilkår 2.5.
Fordeling af skatter Under sambeskatning fordeles den på de sambeskattede selskaber hvilende  

 selskabsskat efter en af nedennævnte 3 fordelingsmetoder.
 - Nettoskatten af sambeskatningsindkomsten fordeles forholdsmæssigt på de  

 her i landet hjemmehørende selskaber, hvis indkomst er positiv (vilkår  

 2.5.1).
 - Nettoskatten af sambeskatningsindkomsten fordeles forholdsmæssigt på de  

 her i landet hjemmehørende selskaber, hvis indkomst er positiv, men herudover  

 skal de her i landet hjemmehørende selskaber, som har opnået en  

 skattebesparelse som følge af overførsel af underskud fra andre af  

 sambeskatningen omfattede selskaber, der er hjemmehørende her i landet,  

 refundere disse andre selskaber et beløb svarende til den opnåede  

 skattebesparelse.
Beløbet beregnes ved at gange nettoskatteprocenten med et beløb svarende  

 til det overførte underskud.
Er sambeskatningsindkomsten 0 eller negativ,  

 anvendes skatteprocenten 34. Beløbet skal ikke medregnes ved  

 underskudsselskabets indkomstopgørelse og kan ikke fradrages ved  

 overskudsselskabets indkomstopgørelse (vilkår 2.5.2).
 - Nettoskatten af sambeskatningsindkomsten posteres i moderselskabet  

 (vilkår 2.5.3).
Nettoskatten er skatten efter reduktion for lempelse efter lov nr. 486 af  

 30. juni 1993 (ophævelse af udlandslempelsen) § 4, SEL § 17, stk. 2 og LL §  

 33 eller efter dobbeltbeskatningsoverenskomsten.
Ved lov nr. 312 af 17. maj  

 1995 (International beskatning) er der i LL § 33 indsat en ny bestemmelse som  

 stk. 6, hvorefter creditprincip, jf. stk. 1, anvendes vedrørende lempelse for  

 dobbeltbeskatning af indkomst indtjent af et udenlandsk sambeskattet  

 datterselskab. Ændringen har virkning fra indkomståret 1995. Er indkomståret  

 påbegyndt før den 2. november 1994 har ændringen dog først virkning fra  

 indkomståret 1996.
 Det er en forudsætning for anvendelse af den under vilkår 2.5.2. nævnte  

 fordelingsmetode, at der gives oplysning om beløb, som overføres mellem  

 selskaberne, enten i en note til selskabernes regnskaber eller i et særligt  

 bilag hertil.
 Den én gang valgte metode kan kun ændres efter tilladelse fra  

 ligningsmyndigheden.
 Såfremt selskaber - der anvender fordelingsmetoderne under vilkår 2.5.1.  

 eller 2.5.2. - ved indgivelsen af selvangivelsen har foretaget fordelingen på  

 grundlag af en beregnet nettoskat, som senere viser sig at afvige fra den  

 faktiske pålignede nettoskat, foretages regnskabsmæssige korrektioner i det  

 følgende års regnskab.
Tillæg og godtgørelser som omhandlet i SEL §§ 29 B, stk. 4 6 og 30 A, stk.  

 1 fordeles under sambeskatning på samme måde som skatten fordeles i  

 overensstemmelse med en af de i vilkår 2.5 anviste 3 metoder.
Se TfS 1994,  

 537. Afgørelsen vedrører kun tillæg og godtgørelser i relation til selve  

 skatten.
De selskaber, der anvender vilkår 2.5.2. kan derfor ikke regulere  

 refusionsbeløbene med samme procentmæssige beløb, som selskabsskatten efter  

 ovennævnte bestemmelser reguleres med .
 Beregningseksempler vedrørende den under vilkår 2.5.2. anførte  

 fordelingsmetode:
 At DS 1 kun modtager et tilskud på 18 og ikke på 22,31 skyldes, at DS 1  

 ikke får refunderet den skattebesparelse (22,31 pct. af 20), som det  

 udenlandske datterselskab DS 2 har opnået, som følge af overførsel af  

 underskud fra DS 1.
 Godskrivning af skattebesparelsesbeløb - udover hvad der godkendes i  

 forbindelse med anvendelse af den under vilkår 2.5.2. nævnte fordelingsmetode  

 - vil som hidtil blive anset som et indkomstskattepligtigt tilskud fra det  

 overskudsgivende til det underskudsgivende selskab, medmindre overførslen kan  

 anses som skattefrit udbytte efter SEL § 13, stk. 1, nr. 2, og § 13, stk. 3.
Særvilkår for udenlandske datterselskaber Sambeskattede udenlandske datterselskaber behandles som udgangspunkt efter  

 samme regler, som gælder for danske datterselskaber.
 Dog gælder forskellige regler i relation til 1. fremførsel af underskud  

 fra før sambeskatningen og 2. skattefordelingsmetoderne, jf. nærmere foran.
Herudover gælder for udenlandske datterselskaber de nedenfor under vilkår  

 2.6-2.9 anførte særvilkår.
Ved lov nr. 312 af 17. maj 1995 (International  

 beskatning) er der desuden indført særlige regler i SEL § 31, stk. 5-9 om  

 indgangsværdier m.v. i forbindelse med at udenlandske selskaber inddrages  

 under dansk sambeskatning, se nærmere nedenfor under gennemgangen af vilkår  

 2.9.
 Ophævelse af dobbeltfradrag (Dobbelt Dip).
 Muligheden for at opnå fradrag for samme udgift to gange f.eks. ved hjælp  

 af en grænseoverskridende sambeskatning er søgt stoppet ved reglen i LL § 5  

 G, som affattet ved lov nr. 487 af 12. juni 1996.
Det såkaldte "dobbelt dip" bestod typisk i, at et dansk selskab  

 fik fradrag for renteudgifter i et udenlandsk sambeskattet  

 holdingdatterselskab, der havde optaget lån til erhvervelse af et udenlandsk  

 driftsselskab.
Det udenlandske holdingselskabs renteudgifter kunne normalt  

 også fratrækkes i driftsselskabet efter udenlandske regler om sambeskatning  

 el.lign.
Efter § 5 G kan der ikke ved den danske indkomstopgørelse opnås fradrag  

 for udgifter, som efter udenlandske regler kan fradrages i indkomst oppebåret  

 af skatteyderen eller af selskaber, der er koncernforbundne med skatteyderen,  

 hvis denne indkomst ikke indgår i den danske skatteberegning.
Reglen har  

 virkning fra og med den 1. januar 1996.
* Se også pkt. 5.2 i cirk. nr. 82 af 29. maj 1997 om international  

 beskatning. * Vilkår 2.6. og 2.7.
 Regnskabsmateriale mv.
 Det påhviler et dansk moderselskab, der ønsker et udenlandsk datterselskab  

 inddraget under sambeskatning, at drage omsorg for, at bogføringen mv.  

 vedrørende det udenlandske selskab tilrettelægges således, at  

 resultatopgørelse og balance kan danne grundlag for ligningen af  

 moderselskabet, og at regnskabsmateriale mv. vedrørende det udenlandske  

 selskab opbevares i overensstemmelse med de her i landet gældende  

 bestemmelser.
 Såfremt det udenlandske regnskab ikke er udarbejdet på en sådan måde, at  

 det kan danne grundlag for ligningen, påhviler det moderselskabet, at der  

 vedlægges selvangivelsen et særligt bilag, hvorpå resultatopgørelsen i det  

 udenlandske årsregnskab omformes til at udvise et resultat opgjort efter  

 dansk lovgivning.
Det regnskab, der vedlægges selvangivelsen, skal være affattet på dansk,  

 norsk, svensk, engelsk, tysk eller fransk.
Ligningsmyndigheden er berettiget  

 til at kræve et regnskab oversat til dansk.
 På begæring skal regnskabsmateriale, dokumenter mv., som har betydning for  

 ligningen, indsendes til dansk skattemyndighed, ligesom der på begæring skal  

 meddeles oplysninger i øvrigt, som har betydning for ligningen.
 Såfremt foranstående vilkår ikke opfyldes, kan tilladelse til  

 sambeskatning med det pågældende udenlandske datterselskab inddrages af  

 bevillingsmyndigheden som hovedregel med virkning for det følgende  

 indkomstår.
 Inddragelse af sambeskatning med det pågældende udenlandske selskab skal  

 kun finde sted, hvor skønsmæssig forhøjelse, nægtelse af fradrag mv. ikke  

 findes at være tilstrækkeligt.
Inddragelse af sambeskatning skal som hovedregel ske med virkning for det  

 følgende indkomstår.
Har ligningsmyndigheden eksempelvis i 1996 anmodet om  

 materiale vedrørende indkomstperioden 1. jan. 1995 - 31. dec. 1995, er  

 hovedreglen således, at sambeskatningen først skal kunne inddrages med  

 virkning fra den 1. jan. 1996. Kun i særlige grelle tilfælde vil  

 sambeskatningen kunne inddrages allerede med virkning for det pågældende  

 indkomstår, hvilket i det i eksemplet anførte tilfælde vil sige fra den 1.  

 jan. 1995.
 Vilkår 2.7.
Omregning fra udenlandsk mønt * Ansøgning om ændring af omregningsprincip Et i udenlandsk mønt ført regnskab omregnes på statustidspunktet til  

 kursen på dette tidspunkt eller til en gennemsnitskurs.
Det én gang  

 anvendte omregningsprincip skal anvendes også for følgende regnskabsår.  

 Derimod stilles ikke krav om, at omregningen skal ske efter samme principper  

 i alle de af sambeskatningen omfattede udenlandske datterselskaber R.R.  

 1984.237 SM.
 Det er den skattepligtige indkomst for det udenlandske selskab - opgjort  

 efter danske regler - der omregnes til danske kroner.
 Afskrivninger og nedskrivninger mv. foretages således i det pågældende  

 lands mønt.
 Ansøgning om tilladelse til ændring af princip fra gennemsnitskurs til  

 anvendelse af kursen på statustidspunktet afgøres af den kommunale  

 skattemyndighed.
 Der kan bl.a. gives tilladelse til at anvende et nyt omregningsprincip,  

 når dette er nødvendigt for at undgå, at koncernen tvinges til at udarbejde  

 tre forskellige skatteregnskaber for visse udenlandske sambeskattede  

 datterselskaber af hensyn til LL § 5 I.
 Efter LL § 5 I skal det - på grundlag af en sammenligning af  

 beregningsgrundlaget for den skattepligtige indkomst efter danske regler i et  

 sambeskattet udenlandsk datterselskab og beregningsgrundlaget for den  

 udenlandske skat (i samme selskab) omregnet til danske kroner ved udløbet af  

 samme indkomstår (d.v.s. statusdagens kurs) - vurderes, om der ved den  

 udenlandske indkomstopgørelse er pligt til at foretage visse skattemæssige  

 fradrag.
Vilkår 2.7 giver adgang til at vælge mellem omregning til statusdagens  

 kurs eller til en gennemsnitkurs.
Det er det udenlandske regnskab opgjort  

 efter danske skatteregler, der skal omregnes til danske kroner.
 Hvis koncernen anvender en gennemsnitkurs ved opgørelsen af  

 sambeskatningsindkomsten - bør koncernen aflevere regnskabet for det  

 udenlandske datterselskab i yderligere to udgaver, nemlig omregnet efter  

 statusdagens kurs, men opgjort henholdsvis efter udenlandske regler (hvilket  

 fremgår direkte af LL § 5 I), og efter danske regler (hvilket er nødvendigt  

 til brug for sammenligningen).
 Disse yderligere regnskaber kan begæres indsendt under henvisning til 4.  

 afsnit i vilkår 2.6.
 Valgfriheden i vilkår 2.7 er opretholdt, men samtidig er der åbnet  

 mulighed for at selskaberne kan ændre princip og overgå fra gennemsnitskurs  

 til ultimokurs for at selskaberne kan undgå at udarbejde tre  

 skatteregnskaber.
* Vilkår 2.8.
Forskudsaf skrivning Reglerne i AL afsnit IV A om forskudsafskrivning kan ikke anvendes på  

 maskiner mv. og bygninger, når leveringsaftale er truffet af et udenlandsk  

 datterselskab, ligesom reglerne i AL § 14 ikke kan anvendes på kontrakt om  

 bygning af skibe, som et udenlandsk datterselskab har indgået.
 Tvungne afskrivninger mv.
 Ifølge LL § 5 I (som affattet ved lov nr. 487 af 12. juni 1996) skal  

 afskrivninger eller udgifter, som efter skatteyderens valg efter de  

 almindelige regler kan vælges fradraget i det pågældende indkomstår eller i  

 senere indkomstår, fradrages ved opgørelsen af den skattepligtige indkomst  

 fra et fast driftssted eller et udenlandsk sambeskattet datterselskab, i det  

 omfang den skattepligtige indkomst overstiger beregningsgrundlaget for den  

 udenlandske skat i det land, hvor det faste driftssted er beliggende eller  

 datterselskabet er hjemmehørende, omregnet til danske kroner ved udløbet af  

 samme indkomstår.
Formålet med reglen er at forhindre, at begrænsningen i creditlempelsen  

 omgås ved at gemme afskrivninger til senere indkomstår, således at den  

 udenlandske indkomst i forhold til den danske skatteberegning bliver gjort  

 kunstig høj.
Reglen kunne medføre tab af credit i situationer, hvor den  

 udenlandske skat som følge af andre regler end afskrivningsreglerne er  

 fremrykket i forhold til den danske skat af samme indkomst.
Derfor skal man  

 ikke foretage en sammenligning af afskrivninger, men en sammenligning af  

 beregningsgrundlaget for den udenlandske skat og den danske skattepligtige  

 indkomst.
I det omfang den danske skattepligtige indkomst er større end  

 beregningsgrundlaget for den udenlandske skat foretages fradrag, hvis det  

 efter de almindelige regler er muligt.
De fradrag, der skal foretages, er  

 fradrag for afskrivninger og udgifter, der efter de almindelige regler kan  

 vælges fradraget i det pågældende indkomstår.
Skatteyderen kan - hvis fradragsmuligheden overstiger de bundne fradrag - frit vælge, hvilke aktiver der afskrives på, eller hvilke frit  

 periodiserbare udgifter, der ønskes fradraget.
 Reglen i LL § 5 I har virkning fra og med indkomståret 1996. Er dette  

 påbegyndt før den 6. dec. 1995, har loven dog først virkning fra og med  

 indkomståret 1997, jf. § 12, stk. 2 i lov nr. 487 af 12. juni 1996.
* Se pkt. 5.3 i cirk. nr. 82 af 29. maj 1997 om international beskatning.  

 * Vilkår 2.9 Indgangsværdier Ved etablering af sambeskatning med et udenlandsk datterselskab skal der  

 efter SEL § 31, stk. 5-6 fastsættes indgangsværdier for aktiver og passiver,  

 som det udenlandske datterselskab har erhvervet før sambeskatningens  

 indtræden.
Indgangsværdierne omregnes til kontantværdier for så vidt angår de  

 aktiver, hvor der efter dansk lovgivning er krav herom.
 Skattemyndigheden er berettiget til at kræve indgangsværdien * og  

 handelsværdien * dokumenteret.
Det udenlandske datterselskabs aktiver skal således være erhvervet af  

 dette, for at afskrivning kan foretages.
Det vil sige, at der ikke kan  

 foretages skattemæssige afskrivninger på det udenlandske datterselskabs  

 oparbejdede goodwill eller oparbejdede rettigheder.
Disse aktiver er netop  

 ikke erhvervet af datterselskabet, men oparbejdet af datterselskabet selv.
 I T&S Nyt 1993.11.536 (BF) (TfS 1993.294) fandt Ligningsrådet, at de  

 oprindelige indgangsværdier fortsat kunne anvendes ved sambeskatningens  

 indtræden i et tilfælde, hvor 2 hidtil uafhængige men hver især sambeskattede  

 koncernselskaber og et skuffeselskab der havde købt disse, blev  

 sambeskattede.
 Ligningsrådet fandt endvidere, at eventuelle restunderskud i de to  

 koncernselskaber alene ville kunne fratrækkes i overskud inden for de  

 selskaber, der var omfattet af hver af de tidligere sambeskatninger.
Indgangsværdier SEL § 31, stk. 5 og 6 Ved lov nr. 312 af 17. maj 1995 (International beskatning) er der indført  

 særlige regler i SEL § 31, stk. 5 og 6 om indgangsværdier m.v. i forbindelse  

 med at udenlandske selskaber inddrages under dansk sambeskatning.
Bestemmelserne har virkning fra indkomståret 1995, d.v.s hvis indkomståret  

 1995 er det første år, hvor det udenlandske selskab er inddraget under  

 sambeskatning.
Er indkomståret påbegyndt før den 2. november 1994 har  

 ændringen dog først virkning fra indkomståret 1996.
* Se pkt. 3.2 i cirk. nr. 82 af 29. maj 1997 om international beskatning.* Hovedregel SEL § 31, stk. 5 Det er alene aktiver og passiver, der ikke i forvejen er omfattet af dansk  

 beskatning, f.eks. via et fast driftssted her i landet, der skal  

 værdiansættes.
Som hovedregel anses aktiver og passiver for erhvervet på det faktiske  

 anskaffelsestidspunkt.
Dette medfører, at ejertiden forud for  

 sambeskatningens indtræden medregnes f.eks. i 3årsperioden i ABL § 2 og i  

 bestemmelsen om ejertidsnedslag i EBL § 6.
 Aktiver og passiver anses skattemæssigt for anskaffet til handelsværdien  

 ved begyndelsen af det første indkomstår under sambeskatningen, jf. dog stk.  

 6.
SEL § 31, stk. 6 For afskrivningsberettigede aktiver er der særlige regler for fastsættelse  

 af indgangsværdier.
Afskrivningsberettigede aktiver anses for erhvervet på det faktiske  

 anskaffelsestidspunkt til den faktiske anskaffelsessum, og de anses for  

 afskrevet maksimalt efter danske regler indtil begyndelsen af et første  

 indkomstår inden sambeskatning.
Ved denne beregning anvendes de danske  

 afskrivningsregler på dette tidspunkt.
Den fiktivt nedskrevne værdi udgør således afskrivningssaldoen ved  

 sambeskatningens indtræden.
Hvis en lovbestemmelse foreskriver afskrivninger  

 på en procentsats af anskaffelsessummen, så anvendes den faktiske  

 anskaffelsessum i denne beregning.
Ved en eventuel senere avancebeskatning  

 tages udgangspunkt i den oprindelige anskaffelsessum.
Afgørende for om aktiver anses for afskrivningsberettigede er de danske  

 afskrivningsregler ved begyndelsen af det første indkomstår under  

 sambeskatning.
Som afskrivningsberettigede aktiver anses aktiver, der er  

 afskrivningsberettigede efter AL, SL og LL.
Selv om et aktiv er afskrevet til  

 nul, og der derfor ikke kan foretages yderligere afskrivninger, anses det  

 fortsat for at være et afskrivningsberettiget aktiv.
Aktiver, der er  

 nedskrivningsberettigede efter varelagerloven, anses ikke for at være  

 afskrivningsberettigede.
I beregningen af afskrivninger forud for sambeskatning indgår alle  

 afskrivninger, der maksimalt kunne foretages efter aktivets levering eller  

 erhvervelse.
Det er således både løbende afskrivninger og  

 straksafskrivninger, der indgår i beregningen, hvorimod forskudsafskrivninger  

 ikke indgår.
Fradrag, som f.eks. i AL § 21, stk. 2, om fradrag for udgifter  

 til mindre forbedringer af ejendomme, anses i relation til indgangsværdien  

 for at være en afskrivning, med den virkning, at udgifterne ikke kan danne  

 grundlag for senere afskrivninger efter sambeskatningens indtræden.
Hvis handelsværdien er mindre end den faktiske anskaffelsessum afskrevet  

 maksimalt efter danske regler, jf. ovenfor, anses aktivet i stedet for  

 anskaffet til handelsværdien på dette tidspunkt.
Denne værdi anvendes både  

 som afskrivningsgrundlag og som grundlag for en eventuel senere  

 avanceberegning.
Denne bestemmelse har navnlig betydning i forhold til  

 aktiver, hvor værdiforringelsen sker hurtigere end afskrivningstakten, som  

 f.eks. aktiver omfattet af AL § 2, stk. 8.
Efter danske regler, kan der alene afskrives på goodwill, der er erhvervet  

 mod vederlag.
Goodwill, der er oparbejdet af en virksomhed, er således ikke  

 et afskrivningsberettiget aktiv.
Egen oparbejdet goodwill værdiansættes  

 således efter hovedreglen, jf.
SEL § 31, stk. 5, d.v.s. at den værdiansættes  

 til handelsværdien på tilflytningstidspunktet.
Nedslagsregler ved beskatning af genvundne afskrivnger I SEL § 31, stk. 7 og 8 blev der ved lov nr. 312 af 17. maj 1995 indført  

 regler, der regulerer situationen, hvor afskrivningsberettigede aktiver, der  

 er værdiansat ved sambeskatningens indtræden senere afhændes.
Af Skatteministeriets skrivelse af 30. jan. 1996 til Folketingets Skatteudvalg (teknisk gennemgang af L 118) fremgår det, at "det har  

 vist sig, at det gennemførte regelsæt lider af den skavank, at i visse  

 tilfælde, vil afhændelse af et afskrivningsberettiget aktiv, der er  

 værdiansat efter de gennemførte regler medføre, at alle afskrivninger bliver  

 genbeskattet ved salg, selv om der faktisk er sket en værdiforringelse i  

 skattepligtsperioden." Efter SEL § 31, stk. 7, som affattet ved lov nr. 487 af 12. juni 1996  

 (hvorved stk. 8 blev ophævet), er det kun de afskrivninger, der overstiger  

 den faktiske værdiforringelse i skattepligtigsperioden, der genbeskattes.  

 Herefter kan genvundne afskrivninger på aktiver, der anses for afskrevet  

 forud for inddragelse under sambeskatning højst udgøre det beløb, hvormed  

 summen af foretagne afskrivninger efter indtræden i sambeskatningen  

 overstiger det faktiske værditab efter inddragelse under sambeskatning.  

 Fortjeneste i forhold til anskaffelsessummen kan højst medregnes med et beløb  

 svarende til forskellen mellem salgssummen og handelsværdien på tidspunktet  

 for inddragelse under sambeskatning.
For aktiver, der afskrives efter  

 saldometoden, ansættes afståelsessummen til den nedskrevne værdi på  

 afståelsestidspunktet med tillæg af genvundne afskrivninger og fortjeneste  

 efter 1. og 2. pkt. i SEL § 31, stk. 7.
 Ovennævnte ændring, som er en lempelse af § 31, stk. 7, har virkning fra  

 samme tidspunkt som lov nr. 312 af 17. maj 1995, dvs. fra og med indkomståret  

 1995. Er dette påbegyndt inden den 2. november 1994, har bestemmelserne først  

 virkning fra og med indkomståret 1996, jf. § 12, stk. 3 i lov nr. 487 af 12.  

 juni 1996.
Udgifter afholdt før tilflytningstidspunktet.
SEL § 31, stk. 8 Udgifter, der er afholdt før det første indkomstår under sambeskatningen,  

 kan ikke fradrages i den skattepligtige indkomst, jf.
SEL § 31, stk. 8.
Dette medfører en begrænsning i adgangen til frit at periodisere udgifter,  

 der efter danske regler normalt frit kan periodiseres, som f.eks.  

 forskningsudgifter, jf.
LL § 8 B, eller udgifter til markedsundersøgelser,  

 jf.
LL § 8 I.
 Bestemmelsen medfører, at det ikke er muligt at fremføre underskud fra  

 perioder, der ligger forud for det første indkomstår under sambeskatningen.
Hvis der forud for sambeskatningens indtrædende har bestået en begrænset  

 skattepligt, f.eks. på grund af et fast driftssted kan underskud fra dette  

 stadig fremføres.
Tilsvarende gælder udgifter, der frit kan periodiseres,  

 hvis de f.eks. vedrører et fast driftssted, der har begrundet begrænset  

 skattepligt forud for indtræden af sambeskatning. * Se pkt. 3.3 i cirk. nr.  

 82 af 29. maj 1997 om international beskatning. * Vilkår 2.10.
Meddelelse om ophør af sambe skatning Dispensation Ønskes sambeskatningen bragt til ophør, må selskaberne give meddelelse  

 herom til * skattemyndigheden senest inden udløbet af fristen for rettidig  

 selvangivelse for det indkomstår, i hvilket særbeskatning ønskes påbegyndt.
Dispensation ved fristoverskridelse for ophør af sambeskatning følger de  

 samme regler som henstand og dispensation ved fristoverskridelse med  

 indsendelse af selvangivele, jf. betingelse 1.4. Den kommunale  

 skattemyndighed er bemyndiget til at træffe afgørelse om dispensation ved  

 fristoverskridelse. * Vilkåret vedrører den vilkårlige afbrydelse af sambeskatningen, derimod  

 ikke de tilfælde, hvor den ophører som følge af, at betingelserne ikke  

 længere er opfyldt.
 Vilkår 2.11.
Ophør ved datterselskabets likvidation Ophører sambeskatningen ved datterselskabets likvidation, foretages der  

 ikke afsluttende ansættelse af datterselskabet, og datterselskabets  

 eventuelle underskud i den afsluttende regnskabsperiode samt eventuelle  

 uudnyttede underskud fra tidligere år under sambeskatningen kan således  

 bringes til fradrag efter de almindelige regler, herunder fremføres i medfør  

 af LL § 15.
Ophør af andre årsager Ved ophør af sambeskatning af andre årsager end ved likvidation kan  

 fremførsel af underskud efter LL § 15 ikke ske i det omfang underskuddene har  

 været brugt til fradrag ved opgørelsen af de sambeskattede selskabers  

 sambeskattede indkomst.
Såfremt et eller flere af de sambeskattede selskaber har haft underskud i  

 det sidste sambeskatningsår, kan dette underskud således ikke overføres til  

 det efterfølgende særbeskatningsår i det omfang, hvori det ved opgørelsen af  

 de sambeskattede selskabers samlede indkomst er modregnet i overskud fra  

 andre af selskaberne.
Hvor flere af de sambeskattede selskaber har haft  

 underskud, anses modregningen i overskud for at være sket i forhold til de  

 pågældende selskabers underskudsbeløb.
 Med hensyn til overførsel til første særbeskatningsår af underskud fra  

 tidligere sambeskatningsår forholdes på tilsvarende måde, dog at overførsel  

 heller ikke kan ske for så vidt angår underskud, som er bragt til fradrag ved  

 opgørelsen af de sambeskattede selskabers skattepligtige indkomst for  

 tidligere sambeskatningsår.
S.D.5.3 Indkomstopgørelsen i de enkelte selskaber i øvrigt Under S.D.5.2 er gennemgået de vilkår, som gælder under sambeskatningen,  

 herunder vilkår i relation til indkomstopgørelsen i de enkelte selskaber.
 Disse vilkår indebærer visse mindre afvigelser fra de almindelige regler,  

 men som foran anført opgøres de enkelte selskabers indkomst som udgangspunkt  

 efter de almindelige regler.
Indtægtsposter og fradragsposter Indtægtsposter og fradragsposter skal placeres i de selskaber, de  

 vedrører.
Er der tale om indtægter eller udgifter i forbindelse med  

 mellemværender mellem de sambeskattede selskaber, gælder samme principper som  

 for koncerner, der ikke er sambeskattede.
Samhandel Ved handel mellem sambeskattede selskaber skal der beregnes normal avance  

 mv., og praksis om maskeret udbytte og udlodning, jf. herom SF, finder  

 tilsvarende anvendelse i disse tilfælde.
Anvendelse af investerings fondsmidler Ved overdragelse af aktiver mellem sambeskattede selskaber kan der  

 foretages forlods afskrivning med investeringsfondsmidler efter de  

 almindeligt gældende regler.
Dog kan investeringsfondshenlæggelser ikke  

 anvendes til forlods afskrivning på aktiver anskaffet af udenlandske  

 datterselskaber, jf.
S.D.5.2 - vilkår 2.8.
 Investeringsfondshenlæggelse kan kun anvendes til forlods afskrivning på  

 aktiver, som er anskaffet af det selskab, på grundlag af hvis indkomst den er  

 beregnet.
Henlæggelsen kan dog endvidere anvendes af et andet her i landet  

 hjemmehørende selskab, der er omfattet af sambeskatningen, såfremt det  

 afskrivningsberettigede aktiv er anskaffet senest dagen forud for den 30/4  

 1992, jf.
Ministerialtidende, hæfte 17, nr. 51.
Aktieavancer og aktietab Ved et moderselskabs afståelse af aktier i et sambeskattet datterselskab  

 behandles fortjeneste og tab efter de almindelige  

 aktieavancebeskatningsregler.
Der vil således kunne opstå fradragsberettiget  

 tab ved afståelse af aktier i et datterselskab, hvis underskud løbende har  

 været fratrukket i sambeskatningsindkomsten.
Ifølge de gældende  

 aktieavancebeskatningsregler er adgangen til tabsfradrag ved afståelse af  

 aktier dog undergivet visse begrænsninger, jf. nærmere S.G.
Såfremt et af sambeskatningen omfattet selskab konstaterer tab ved salg af  

 aktier, kan dette tab ikke modregnes i gevinst ved salg af aktier, som er  

 konstateret af et andet af sambeskatningen omfattet selskab.
De almindeligt  

 gældende regler om tabsfradrag forudsætter således, at både aktieavancen og  

 tabet er konstateret af samme selskab.
Sambeskatningen ændrer ikke ved dette  

 princip.
S.D.5.4 Tvungen sambeskatning.
SEL § 32.
Ved lov nr. 312 af 17. maj 1995 (International beskatning) er der i SEL  

 som § 32 indsat en bestemmelse, hvorefter der gennemføres tvungen  

 sambeskatning med et udenlandsk selskab mv., hvis det er beliggende i et  

 lavskatteland, og det hovedsagelig driver finansiel virksomhed.
Den tvungne  

 sambeskatning gennemføres ved, at den del af datterselskabets finansielle  

 indkomst, der svarer til det danske moderselskabs ejerandel, medregnes ved  

 moderselskabets indkomstopgørelse.
SEL § 32 har virkning fra indkomståret 1995. Er indkomståret påbegyndt før  

 den 2. november 1994 har ændringen dog først virkning fra indkomståret 1996,  

 jf. § 11, stk. 2 i ændringsloven.
Efter § 11, stk. 14 bestemmes, at for  

 selskaber, som den 2. november 1994 opfyldte betingelserne i SEL § 32 har  

 bestemmelsen først virkning fra indkomståret 1998. Er indkomståret påbegyndt  

 før den 2. november 1994 har ændringen dog først virkning fra indkomståret  

 1999.
Efter SEL § 32, stk. 1, kan visse selskaber og foreninger m.v. omfattes af  

 bestemmelsen om tvungen sambeskatning.
Der drejer sig om selskaber og  

 foreninger m.v. som nævnt i SEL § 1, stk. 1, nr. 1, 2, 2a, 2b, 3a, 4, 5 og  

 5b.
 Det vil sige alle selskaber og foreninger m.v., der er fuldt  

 skattepligtige efter SEL § 1, med undtagelse af andelsforeninger omfattet af  

 SEL § 1, stk. 1, nr. 3, investeringsforeninger omfattet af SEL § 1, stk. 1,  

 nr. 5a, og foreninger m.v. omfattet af SEL § 1, stk. 1, nr. 6.
* Der henvises i det hele til kapitel 7 i cirk. nr. 82 af 29. maj 1997 om  

 international beskatning. * S.D 5.5 CFC-beskatning af personer I lighed med reglerne om tvunget sambeskatning for selskaber, fonde og  

 foreninger, er der indført en slags tvungen sambeskatning for personer, jf.  

 LL § 16 H.
 Reglerne om CFC-beskatning af personer har virkning fra og med  

 indkomståret 1996 (1997), jf. § 12, stk. 2 i lov nr. 487 af 12. juni 1996.  

 For skattepligtige, som den 6. dec. 1995 opfyldte betingelserne i LL § 16 H  

 har reglerne dog først virkning fra 1998 (1999), jf. § 12, stk. 11 i lov nr.  

 487 af 12. juni 1996.
