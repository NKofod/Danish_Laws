 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 Den herværende US-inspektør har meddelt, at Canadian Style Bacon ved  

 eksport til USA skal produceres i overensstemmelse med vedlagte policy memo  

 50-B med bilag fra Food Safety and Inspection Service, Washington.
Som det fremgår heraf, skal Canadian Style Bacon være fremstillet af  

 udbenet og afpudset filet.
I nakkeenden skal tværsnittet af m.longissimus  

 dorsi være lige så stort eller større end tværsnittene af m.splenius og  

 m.semispinalis capitis.
I skinke-enden skal fileten afskæres cranialt for  

 hoftebenet.
Skærefladerne skal være tilnærmelsesvis vinkelret på sværen.  

 Forskellen i længden af den dorsale og den ventrale flade må i hver ende af  

 Canadian Style Bacon ikke overstige 1 tomme (2,,5 cm). Bryst- og bugvæggen  

 afskæres, hvor de hæfter til m.longissimus dorsi.
Alle ben og al brusk skal  

 fjernes.
Mørbraden og kødet over skulderbladet fjernes.
Overfladefedtet (og  

 om nødvendigt hudmuskellaget (kødskjoldet) skal overalt skæres ned til en  

 tykkelse på 0,3 tommer (0,75 cm). Fedtet på de ventrale og de dorsale flader  

 skal omhyggeligt tilskæres skråt ved overgangen til kødfladerne.
Til  

 yderligere tydeliggørelse viser vedlagte diagram en oversigt over delingen af  

 bovstykket set i tværsnit.
Området under og til venstre for de perforerede  

 linier viser Canadian Style Bacon, hvor brystvæggen, skulderbladet (scapula)  

 og det overliggende kød er fjernet.
 Ved produktion af Canadian Style Bacon til USA skal foranstående  

 bestemmelser nøje iagttages.
 Cirkulæreskrivelse af 10. maj 1983 (K.K. 1362-1983) og 21. februar 1986  

 (K.K. 533-1986) om samme emne tilbagekaldes.
 P.V.V.
