Fremsat den 27. oktober 2005 af  

 Kim Christiansen (DF), Kristian Thulesen Dahl (DF),  

 Christian H.
Hansen (DF), Pia Kjærsgaard (DF),  

 Morten Messerschmidt (DF), Poul Nødgaard (DF),  

 Hans Kristian Skibby (DF) og Peter Skaarup (DF) Forslag til folketingsbeslutning om  

 skærpelse af reglerne om chiptuning af bilmotorer Folketinget opfordrer regeringen til at forberede sådanne  

 lovændringer og administrative ændringer, at det sikres, at chiptuning af  

 bilmotorer kun må finde sted på værksteder, der er godkendt til dette, at  

 værkstederne i forbindelse med chiptuningen får synspligt, at chiptuningen  

 skal  

 påføres bilens registreringsattest, og at chiptuning af bilmotorer, der sker  

 i  

 strid med reglerne, skal koste et klip i ejerens kørekort.
Bemærkninger til forslaget Indledning Formålet med beslutningsforslaget er primært at begrænse kørsel  

 med voldsomme accelerationer og høj hastighed, hvilket forvolder mange  

 ulykker  

 med betydelige skader til følge, at øge færdselssikkerheden og at fremme en  

 mere hensynsfuld adfærd i trafikken.
Med chiptuning af biler påvirkes motorens computer til at  

 tilføre ekstra brændstof under accelerationen.
Det giver op til 30 pct. flere  

 hestekræfter og øger derved mulighederne for uforsvarlig kørsel til fare for  

 trafiksikkerheden.
Herudover udgør ulovlig chiptuning en betydelig miljøbelastning.  

 De miljømæssige aspekter er der redegjort for i en undersøgelse, som  

 Teknologisk Institut har gennemført for Miljøstyrelsen, af omfanget af  

 chiptuning i Danmark og af de miljømæssige effekter (Miljøprojekt 888, 2004),  

 jf. nedenfor.
Det skønnes, at chiptuning på dieseldrevne køretøjer i dag har  

 ført til en 40 pct.s-forøgelse af partikelforureningen.
Chiptuning Tuning af biler bliver mere og mere udbredt og er blevet lettere  

 at udføre.
Den mest udbredte form for tuning er elektronisk tuning  

 (chiptuning). Chiptuning udføres især på dieseldrevne biler.
Chiptuning består typisk i, at der sættes en elektronisk  

 anordning ind i dieselmotoren, som snyder styreboksen, så mængden af  

 brændstof  

 forøges.
Ved chiptuning af en motor ændres bilproducenternes kalibrering af  

 motor og motorstyring, som er et kompromis mellem motorydelse,  

 brændstofforbrug,  

 støj, holdbarhed og emissioner.
Ved tuningen opnås højere motorydelse typisk  

 på  

 bekostning af emission og holdbarhed.
Bilejerne tuner primært deres køretøjer for at udnytte den  

 forøgede motorkraft på op til 20-30 pct. i hestekræfter til kraftigere  

 accelerationer og højere hastighed.
Det indebærer udover en fare for  

 færdselssikkerheden en betydelig forøget emission af især partikler.
Resultater af forsøg med chiptunede biler under fuld belastning  

 viser, at partikelemissionen øges betragteligt, i nogle tilfælde med  

 stigninger  

 på flere hundrede procent.
Partikelemissionen er særlig sundhedsskadelig, og  

 de  

 miljømæssige problemer med chiptunede biler er derfor ganske betydelige.
 Herudover reducerer chiptuning motorernes levetid, og  

 bilimportører kan annullere garantiforpligtelser, hvis de opdager, at en bil  

 er  

 tunet.
Der findes et stort udbud af chiptuningsudstyr i Danmark.
Chiptuning  

 af dieselbiler er et hurtigt, let og effektivt indgreb.
Indgrebet kræver  

 begrænset faglig indsigt at udføre.
Teknologisk Institut har anslået, at hver  

 anden nyere dieselbil chiptunes.
FDM har tidligere anslået, at det drejer sig  

 om hver tredje.
Selv om chiptuning er meget udbredt, er det svært i forbindelse  

 med vejsyn og periodisk syn at afsløre et tunet køretøj.
Ved periodisk syn  

 måles ikke effekt.
Der er endvidere ikke mulighed for at afprøve bilerne ved  

 fuld belastning, hvor chiptuning primært har sin virkning.
Hvis der er foretaget konstruktive ændringer af motoren,  

 herunder chiptuning, skal bilen overholde de emissionsgrænser, der var  

 gældende, da bilen blev registreret første gang, Ejeren af en bil med ændret motorstyring, herunder chiptuning, er  

 forpligtet til at fremstille bilen til syn.
Bilen må ikke forurene og støje  

 mere, end det var tilladt ved bilens første registreringsdato.
Det skal  

 dokumenteres, at bilen efter ændringerne fortsat overholder  

 emissionsgrænseværdierne.
Bilen skal også kunne holde til effektforøgelsen  

 (sikkerhed). Effektforøgelse anses for at være sikkerhedsmæssigt forsvarlig,  

 såfremt der kun sker op til 20 pct.s forøgelse af effekten.
Hvis der sker  

 større effektforøgelse, kræves dokumentation for bilens egnethed herfor.
Ved  

 effektforøgelse over 20 pct. skal det tillige dokumenteres, at bilen ikke  

 støjer mere end tilladt.
Bilen skal synes og godkendes med ændringerne.
Det vil  

 efterfølgende fremgå af registreringsattesten, at der er foretaget  

 konstruktive  

 ændringer.
Selv om biler skal synes efter enhver chiptuning, før de er  

 lovlige, er der i praksis næsten ingen, der får lavet det lovpligtige syn.
De  

 regler, der gælder i dag, er derfor ikke tilstrækkelige.
Løsningsmodeller I undersøgelsen, som Teknologisk Institut har gennemført for  

 Miljøstyrelsen, af omfanget af chiptuning i Danmark og af de miljømæssige  

 effekter (Miljøprojekt 888, 2004) diskuteres forskellige løsningsmodeller.
 Det vurderes i undersøgelsen, at det bedste bud på tiltag, som  

 kan forventes at have den ønskede effekt, er at stramme lovgivningen,  

 herunder  

 at indføre et forbud mod at sælge chiptuningsudstyr, med sanktionsmuligheder  

 over  

 for både leverandører af tuningssæt og bilejere, hvis loven brydes.  

 Alternativt  

 foreslås, at loven ændres efter svensk model, hvorefter det kræves, at  

  

 bilfabrikanten  

  

 har godkendt et tuningssæt, for at det er lovligt.
Forslagsstillerne foreslår derfor, at det pålægges regeringen at  

 forberede lovgivning og administrative forskrifter, som indebærer, at  

 chiptuning af bilmotorer i fremtiden kun må finde sted på værksteder, der er  

 godkendt til dette, at det skal påhvile værkstederne at forestå syn af en  

 bil,  

 hvis motor er chiptunet, at det på bilens registreringsattest skal anføres,  

 at  

 der er sket chiptuning, og at chiptuning af en bilmotor, der sker i strid med  

 reglerne, skal koste et klip i ejerens kørekort.
I den forbindelse kan der  

 indføres  

 nye kontrolordninger og -test.
Der kan for eksempel indføres en  

 fuldbelastningstest  

 i forbindelse med periodisk syn eller i forbindelse med, at politiet  

 observerer  

 en bil, der ryger, og dermed får mistanke om, at den er tunet.
Forsøg har  

 vist,  

 at en sådan test med stor sandsynlighed vil kunne afsløre, at en bil er  

 chiptunet.
Der er således behov for at justere og udvikle nye måletest,  

 herunder ved periodiske syn, således at kontrolmålinger bedre kan afsløre  

 ulovlig chiptuning.
Forsøg har nemlig vist, at flere chiptunede biler kan  

 overholde de gældende emissionsgrænseværdier.
Det skyldes, at de test, der  

 anvendes i forbindelse med typegodkendelse, ikke i tilstrækkelig grad  

 indeholder den type kørsel, som de flere hestekræfter typisk vil indebære.
Klippekortssystemet Klippekortssystemet blev indført med lov nr. 267 af 21. april  

 2004 om ændring af færdselsloven. (Klippekortssystem, skærpede sanktioner ved  

 hastighedsovertædelser m.v.) Klippekortssytemet trådte i kraft den 1.  

 september  

 2005.
Klippekortsystemet  

 er  

 et supplement til det gældende frakendelsessystem.
Trafikanter, der begår tre  

 grovere forseelser (for unge trafikanter dog kun to) inden for en periode på  

 3  

 år, frakendes førerretten betinget.
Forseelser omfattet af ordningen er  

 kendetegnet ved at være trafikfarlige forseelser, navnlig adfærdsbaserede  

 forseelser, der ikke i sig selv medfører en frakendelse af førerretten efter  

 de  

 gældende regler.
Det er f.eks. fremkørsel mod rødt lys, kørsel med for kort  

 afstand til forankørende, vigepligts- og overhalingsforseelser, slalomkørsel,  

 uberettiget brug af nødspor, overskridelse af hastighedsgrænserne med mere  

 end  

 30 pct. og promillekørsel.
Beslutningsforslaget Beslutningsforslaget indebærer, at regeringen skal forberede den  

 fornødne lovgivning og sådanne administrative forskrifter, at det herved  

 sikres, at chiptuning af bilmotorer kun må finde sted på værksteder, der er  

 godkendt til dette, at det skal påhvile værkstederne at forestå syn af en  

 bil,  

 hvis motor er chiptunet, at det på bilens registreringsattest skal anføres,  

 at  

 der er sket chiptuning, og at chiptuning af bilmotorer, der sker i strid med  

 reglerne, skal koste et klip i ejerens kørekort.
Det skal selvfølgelig også  

 være strafsanktioneret for værkstedet, hvis dette ikke opfylder sine  

 forpligtelser  

 i forbindelse med chiptuningen eller synspligten.
 Dansk Folkeparti, der  

 fremsætter forslaget, forudsætter, at der i forbindelse med udarbejdelsen og  

 fremsættelsen  

 af et sådant lovforslag indføres sådanne nye kontrolordninger og -test, som  

 er  

 en forudsætning for, at loven kan praktiseres, at ikrafttrædelsestidspunktet  

 fastsættes, således at der gives en rimelig lang tid for bilejerne til at  

 indrette sig efter loven, herunder at få synet chiptunede biler, og at der  

 gennemføres en informationskampagne om konsekvenserne af chiptuning og  

 reglerne  

 herom.
Politiske overvejelser Problemet med chiptuning er alvorligt og voksende.
Det er derfor  

 oplagt, at der må gribes ind.
Færdselsstyrelsen forbereder for tiden et forbud mod salg af  

 chiptunede biler, med  

 mindre der medfølger  

 dokumentation fra et anerkendt prøvningsinstitut for, at partikeludslippet  

 ikke  

 øges med mere end 20 pct. sammenlignet med bilens typegodkendelse. »Vi har  

 ikke  

 set nogen dokumentation på, at noget som helst udstyr kan overholde de krav,«  

 har kontorchef Ib Rasmussen fra Færdselsstyrelsens biltekniske afdeling  

 udtalt  

 til Berlingske Tidende den 2. oktober 2005.  

 I artiklen hedder det endvidere: »Ib Rasmussen erkender, at de nye  

 regler ikke kan stoppe den hårde kerne af chiptunere, der for enhver pris vil  

 tune, for synsinspektørerne har reelt ingen mulighed for at kontrollere for  

 chiptuning.
En undersøgelse fra FDM har vist, at hen ved halvdelen af de  

 bilejere, som chiptuner deres bil, ikke er klar over, om det er lovligt eller  

 ej.« Dansk Folkeparti advarer mod, at de regler, der forberedes af  

 Færdselsstyrelsen, ikke er tilstrækkelige til at føre til et hensigtsmæssigt  

 resultat.
Dette erkendes af styrelsens egne udtalelser om, at reglerne ikke  

 kan  

 stoppe dem, der for enhver pris vil tune.
Det er efter Dansk Folkepartis  

 opfattelse nødvendigt at udforme reglerne, så de får en klart præventiv  

 virkning.
Efter beslutningsforslaget skal værkstedet være godkendt for at  

 kunne  

 chiptune, synspligten skal påhvile værkstedet, ændringen skal påføres  

 registreringsattesten, og tilsidesættelse af reglerne skal føre til et klip i  

 kørekortet.
Det vil efter Dansk Folkepartis opfattelse kunne sikre, at  

 reglerne  

 efterleves, og dermed komme den stadig mere omsiggribende forurening fra  

 dieselbiler til livs.
Skriftlig fremsættelse Kim Christiansen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om skærpelse af reglerne om chiptuning af bilmotorer.
(Beslutningsforslag nr.
B 21).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
