Bekendtgørelse om etablering af  

 fælles friarealer og fællesanlæg for beboelsesejendomme  

 m.v. efter lov om byfornyelse I medfør af § 47 og § 88, stk. 5, i lov om  

 byfornyelse, jf. lovbekendtgørelse nr. 800 af 10. november 1998,  

 fastsættes:
 § 1. Kommunalbestyrelsen kan efter lov om  

 byfornyelse § 9, stk. 1, nr. 6, træffe beslutning om, at en  

 eller flere ejendommes ubebyggede arealer skal gøres egnede til  

 ophold, såfremt der til boligerne ikke findes tilfredsstillende  

 udendørs opholdsarealer.
 Stk. 2. Beslutning om etablering af fælles friareal  

 efter stk. 1, kan i mindre omfang omfatte ejendomme opført efter  

 1. januar 1970.
 § 2. Beslutningen kan omfatte følgende  

 foranstaltninger:
1)	Rydningsarbejder, herunder nedrivning af skure og hegn, opbrydning  

 af udtjente belægninger m.v. samt efterreparation, som er en direkte  

 følge af den foretagne rydning.
Rydningsarbejdernes nødvendige  

 omfang afgøres af kommunalbestyrelsen efter en konkret vurdering.
2)	Beskedne bygningsarbejder i form af udbedring af bygningsdele, som  

 grænser direkte op til det fælles friarealanlæg.  

 Bygningsarbejdernes nødvendige omfang afgøres af  

 kommunalbestyrelsen efter en konkret vurdering.
Udgifterne til disse arbejder  

 må ikke overstige tilskuddet opgjort efter § 4, stk. 1, nr.  

 2. Der kan ikke ydes støtte efter § 4 til bygningsarbejderne,  

 såfremt der ydes anden offentlig støtte til de samme  

 arbejder.
 3)	Nyanlæg og møblering af det fælles friareal,  

 herunder etablering af fælleslokaler og -anlæg inden for det  

 rammebeløb, der opgøres efter § 4.
 § 3. Ved tilvejebringelse af fælles  

 friarealer skal der etableres et affaldssorteringssystem, som er i  

 overensstemmelse med kommunens planlægning af affaldsbortskaffelse.  

 Udgifter til affaldssorteringssystem, herunder etablering af  

 mobilsuganlæg afholdes af tilskud efter § 4, stk. 1, nr. 3.
 § 4. Støtte til fælles  

 friarealforbedring i henhold til § 2 ydes således:
 1)	Udgifter til rydningsarbejder og efterreparationer, jf. § 2,  

 nr. 1, dækkes med tilskud, jf. § 87, stk. 1, nr. 3, i lov om  

 byfornyelse.
 2)	Beskedne bygningsarbejder som nævnt i § 2, stk. 1,  

 nr. 2, dækkes med et tilskud, der i alt ikke må overstige 30 pct.  

 af rammebeløbet til anlæg og møblering.
 3)	Udgifter til anlæg og møblering af det fælles  

 friareal samt etablering af fælleslokaler og -anlæg dækkes  

 med tilskud inden for et rammebeløb, der beregnes  

 således:
 a)	Beboelsestilskuddet udgør 2.100 kr. pr. boligenhed.
 b)	Arealtilskuddet udgør for  

 0-2.000 m² friareal 730 kr. pr. m².  

 Mere end 2.000 m² friareal 190 kr. pr. m².
 Stk. 2. Rammebeløbet til anlægs- og  

 møbleringsarbejder reguleres efter reguleringsindekset for  

 boligbyggeri fra 1. juli 1998 (indeks 150) frem til det udgiftsmæssige  

 tyngdepunkt for arbejdernes udførelse.
Stk. 3. Tillæg til rammebeløbet efter  

 stk. 1, nr. 3, vil kun kunne accepteres efter kommunalbestyrelsens  

 konkrete skøn.
Kommunalbestyrelsen vil herunder kunne acceptere  

 beskedne udgifter til afhjælpningsforanstaltninger som følge af  

 forurenet jord.
Accept heraf skal indberettes til By- og  

 Boligministeriet.
 Stk. 4. Kommunalbestyrelsen kan kun acceptere tillæg til  

 rammebeløbet efter stk. 3, 1. pkt., såfremt der er tale om  

 specielle og ekstraordinære forhold omkring det pågældende  

 areal, og såfremt disse forhold medfører en væsentlig  

 merudgift.
 § 5. Udgifter efter § 4 afholdes og  

 refunderes efter reglerne i lov om byfornyelse § 87, stk. 1, nr. 3  

 og stk. 2 samt § 88, stk. 2.
 § 6. Bekendtgørelsen træder i kraft den 1. januar  

 1999 og har virkning for beslutninger, som er truffet efter den 31.december  

 1997.
