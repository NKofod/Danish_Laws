I den under 2. Februar 1944 hertil tilbagesendte Sag vedrørende  

 Spørgsmaalet om Forældremyndigheden over Barnet N.
N., født den 30. Oktober  

 1939, har Amtet oplyst, at Barnets Forældre blev separeret ved Bevilling af  

 26. August 1943, at Forældremyndigheden blev tillagt Faderen, at Barnet,  

 efter at Faderen den 15. September 1943 var afgaaet ved Døden, fik fast  

 Ophold hos hans Forældre, og at Moderen nu har fremsat Begæring om at faa  

 tillagt Forældremyndigheden i Henhold til Myndighedslovens § 26. Amtet har  

 udtalt, at det er mest tilbøjeligt til at tillægge Faderens Forældre eller en  

 af dem Forældremyndigheden over Barnet, men har i den Anledning forespurgt,  

 om Forældremyndigheden kan tillægges begge Bedsteforældre i Forening eller  

 kun kan tillægges den ene af dem.
 Foranlediget heraf skal man meddele, at der intet er til Hinder for, at  

 Forældremyndigheden tillægges Bedsteforældrene i Forening.
 Forsaavidt Amtet derhos har forespurgt, hvorvidt der, saafremt  

 Bedsteforældrene faar Forældremyndigheden, tilkommer Moderen en Ret til  

 Samkvem med Barnet i Medfør af Myndighedslovens § 27 eller dennes Analogi,  

 skal man meddele, at Reglerne i Myndighedslovens § 27 ikke kan anses  

 anvendelige i et Tilfælde som det foreliggende, men at man forventer, at  

 Moderen gøres bekendt med, at Mandens Forældre har udtalt, at de ikke vil  

 modsætte sig hendes Ønske om begrænset Samkvem med Barnet, naar det blot sker  

 ved Moderens Besøg i deres Hjem, ligesom de heller ikke har noget imod, at  

 Moderen tager Barnet med paa Spadsereture i Nærheden af deres Hjem.
 Skrivelse fra Justitsministeriet til Amtmanden over Svendborg Amt.
