Resumé A klagede over, at Justitsministeriet (JM) havde afvist hans krav  

 om erstatning for ministeriets brud på hans ophavsret til nogle  

 dagbogsnotater  

 og diverse forskningsmateriale, som JM uden A's samtykke havde kopieret og  

 videregivet til et udvalg.
A havde oprindelig efter JM's anmodning fremsendt  

 materialet til ministeriet med henblik på JM's besvarelse af et spørgsmål fra  

 Retsudvalget om flytning af Thule befolkningen.
JM havde senere kopieret og  

 overgivet materialet til et 3-mandsudvalg, der var nedsat med henblik på  

 undersøgelse af omstændighederne i forbindelse med flytningen af  

 Thulebefolkningen.
Ombudsmanden udtalte, at efter ophavsretslovens §  

 24 a, stk. 1, er ophavsretsbeskyttelsen  

 ikke til hinder for, at et beskyttet værk - når det er indgået til en  

 forvaltningsmyndighed - udleveres i henhold til reglerne om aktindsigt.  

 Ombudsmanden udtalte videre, at det harmonerer bedst med § 24a, stk. 1, at  

 ophavsretsbeskyttelsen ikke antages at være til hinder for, at et beskyttet  

 værk inddrages i administrativ sagsbehandling eller udleveres i  

 overensstemmelse med de almindelige regler om myndigheders udveksling af  

 oplysninger i forbindelse med behandlingen af sager.
Endvidere udtalte  

 ombudsmanden, at det kan være nødvendigt, at en myndighed - for at kunne  

 imødekomme eventuelle aktindsigtsanmodninger - kopierer et beskyttet værk,  

 når  

 det er fremsendt til myndigheden.
Ombudsmanden fandt herefter i det hele ikke  

 grundlag for at kritisere JM's afgørelse. (J. nr. 1991-1998-69).
 Adgang til videregivelse m.v. af beskyttede værker, når disse  

 er indgået til en forvaltningsmyndighed.
 A klagede over, at  

 Justitsministeriet ved skrivelse af 20. juni 1991 havde afvist et af ham  

 rejst  

 erstatningskrav for brud på hans ophavsret til nogle dagbogsnotater samt  

 forskningsmateriale.
Af sagens akter fremgik det,  

 at A den 24. september 1986 blev kontaktet telefonisk af kontorchef B,  

 Justitsministeriet, der anmodede ham om at stille forskelligt materiale til  

 rådighed til brug for besvarelsen af et spørgsmål af 15. maj 1985 fra  

 Retsudvalget til justitsministeren.
Retsudvalget anmodede ved spørgsmålet om  

 en  

 kommentar til den analyse af baggrunden for nogle eskimoers flytning, som A  

 og  

 C havde fremlagt i en bog om Thule.
A fremsendte med brev af 24.  

 september 1986 forskelligt materiale til Justitsministeriet.
I alt bestod  

 materialet af 14 bilag, hvoraf 3 kunne henføres til A.
 I brevet angav A blandt andet  

 følgende:
"Kære (B), I forlængelse af  

 telefonsamtale d.d sender jeg herved til lån som ønsket uddrag af Thule fangerråd Forhandlingsprotokol III 1951 - 1961,  

 samt referat af ordinært møde 1962.
Thule Loven som publiceret i officielle Kundgørelser  

 vedr.
Grønlands Styrelse 1947. (Som sådan fungerer Loven bl.a. som model for  

 de  

 administrative bestemmelser for ØstGrønland, som promulgeredes i Kundgørelser  

 nr. 3, 1947.) Til belysningen af  

 situationen vedlægger jeg endvidere følgende materiale til orientering:
 ...
7) Belysning af dansk folkerets holdning af forholdet til indfødte folk  

 med anerkendelse af retlig  

 kapacitet  

 af indfødte folk og deres ret til landet, draft ved (A) ...
8) Håndskrevne notater ved (A) m. (D) med  

 flere bemærk bl.a. at (D) ikke  

 havde til hensigt at flytte som anført i fangerrådsreferat ...
10) Noter fra den offentlige Høring i Qaanaaq:  

 2/9/86 mærk bl.a at personerne kun  

 udtaler sig om forhold, de selv har erfaret, således f.ex.. (D), p. 82 at det  

 var første gang han lærte om fristen på 4 dage til at flytte i, fordi han  

 ikke  

 var tilstede, da inspektøren og præsten meddelte fristen før buldozerne ville  

 komme.
Mærk sammenhængende udsagn om 4 dags fristen fra person til person.  

 Mærk  

 videre bl.a. rådsmedlemmernes mulighed for indsigt referat (se således  

 referat  

 fra 1956 p. 7) ...
..." Den 4. juni 1987 nedsatte  

 justitsministeren et 3-mandsudvalg, der fik til opgave at foretage en uvildig  

 og dybtgående undersøgelse af de nærmere omstændigheder i forbindelse med  

 flytningen af Thulebefolkningen i 1953.
 Ved skrivelse af 27. januar  

 1988 orienterede Justitsministeriet A om, hvilket materiale - herunder  

 materiale der hidrørte fra A - man havde sendt til udvalgets formand, til  

 brug  

 for udvalgets undersøgelse.
Ved skrivelse af 2. juni 1991  

 fremsatte A et erstatningskrav over for Justitsministeriet.
Kravet var  

 begrundet i, at der efter A's opfattelse var sket en krænkelse af hans  

 ophavsrettigheder ved kopiering og videregivelse til tredjemand af hans  

 dagbogsnotater uden samtykke, samt ved inddragelsen af hans  

 forskningsmateriale  

 i et offentligt arkiv.
Justitsministeriet afviste  

 ved skrivelse af 20. juni 1991 at imødekomme A's krav.
Ministeriet anførte  

 følgende:
 "...
 De har ikke i forbindelse med  

 fremsendelsen af materialet gjort gældende, at De personligt skulle have  

 særlige rettigheder over materialet, og De har ikke rejst økonomiske krav i  

 den  

 anledning.
Justitsministeriet ville i  

 øvrigt ikke have anmodet Dem om materialet, hvis man havde været bekendt med,  

 at De ville gøre økonomiske krav gældende i forbindelse med, at materialet  

 indgik i sagen.
Det bemærkes i den forbindelse, at Justitsministeriet efter  

 de  

 almindelige regler om myndighedernes notatpligt har en forpligtelse til at  

 sikre sig kopi af materiale, som er indgået i en sag, når originalmaterialet  

 tilbageleveres til den, der har indsendt det, og materialet skønnes at kunne  

 være af betydning for sagen.
 Justitsministeriet finder  

 således ikke, at De i anledning af Justitsministeriets behandling af det  

 materiale, som De selv har indsendt til brug for behandlingen af sagen, kan  

 gøre en ophavsret gældende over for ministeriet.
 Efter ophavsretslovens §  

 24 a, jf. lovbekendtgørelse nr. 453 af  

 23. juni 1989, er en eventuel ophavsret i øvrigt ikke til hinder for, at  

 Justitsministeriet meddeler aktindsigt i sagen, herunder i de dokumenter, som  

 De har indsendt.
 ...
Selv om det måtte antages, at  

 De kunne gøre en ophavsret til materialet gældende over for  

 Justitsministeriet,  

 sker der således ikke en krænkelse af ophavsretten ved, at Justitsministeriet  

 videregiver kopier af materialet efter offentlighedslovens regler om  

 aktindsigt.
Det gælder uanset, om videregivelsen sker til private eller til  

 anden offentlig myndighed.
Videregivelse af kopier til en anden offentlig  

 myndighed uden udtrykkelig henvisning til offentlighedslovens regler,  

 indebærer  

 efter Justitsministeriets opfattelse heller ikke i øvrigt en krænkelse af en  

 eventuel ophavsret i ophavsretslovens forstand, når videregivelsen sker som  

 led  

 i behandlingen af et sagsforhold." Jeg forstod A's henvendelse  

 til mig som en klage over, at Justitsministeriet havde handlet i strid med  

 hans  

 ophavsret ved uden hans samtykke at kopiere, opbevare og videregive det af  

 det  

 fremsendte materiale, der var forfattet af ham, til det nedsatte udvalg.
I  

 den  

 forbindelse anførte A blandt andet, at han var af den opfattelse, at han ved  

 fremsendelsen af materialet til Justitsministeriet havde begrænset adgangen  

 til  

 at bruge materialet til anvendelse ved besvarelsen af spørgsmålet fra  

 Retsudvalget til justitsministeren.
A anførte desuden, at ministeriet  

 (såfremt  

 kopieringen og videregivelsen var lovlig) burde have vejledt ham om  

 ministeriets  

 mulighed for at kopiere og videregive hans materiale - herunder om indholdet  

 af  

 ophavsretslovens §  

 24 a.
 Ved skrivelse af 26. november  

 1991 til mig henholdt Justitsministeriet sig til det, ministeriet havde  

 anført  

 i skrivelsen af 20. juni 1991 til A.
 I en skrivelse til A udtalte  

 jeg herefter følgende:
 "Ophavsretslovens §  

 24 a  

 indeholder bl.a. følgende:
 "Når eksemplarer af  

 værker beskyttet efter denne lov er indgået til en forvaltningsmyndighed i  

 forbindelse med dens virksomhed, er ophavsretten ikke til hinder for, at  

 andre  

 forlanger aktindsigt i eksemplarer af værker, herunder forlanger afskrift  

 eller  

 kopi, i overensstemmelse med lovgivningens bestemmelser herom.
 ...
Stk. 2. Retten til videre  

 udnyttelse af værker, hvortil der i henhold til stk. 1 er givet adgang, eller  

 hvoraf der er udleveret afskrifter eller kopier, afhænger af de i øvrigt  

 gældende regler." 1) Kopieringen Efter ophavsretslovens § 2  

 medfører ophavsret til et værk blandt andet eneret til at fremstille  

 eksemplarer - herunder ved kopiering - af værket.
Det følger af  

 ophavsretsloven  

 §  

 24 a, stk. 1, at  

 ophavsretten til et værk dog ikke er til hinder for, at andre kan forlange  

 aktindsigt i eksemplarer af værket, herunder forlange afskrifter eller  

 kopier.  

 For at kunne imødekomme sådanne aktindsigtsanmodninger kan det være  

 nødvendigt,  

 at en myndighed fremstiller eksemplarer af et værk ved at foretage kopiering.
 Jeg kan således ikke  

 kritisere, at Justitsministeriet har foretaget kopiering af det af Dem  

 indsendte materiale - herunder materialet hvortil De havde ophavsretten -  

 idet  

 kopieringen måtte forudsættes at være lovlig efter ophavsretslovens §  

 24 a, stk. 1.
2) Opbevaringen Det følger af myndighedernes  

 pligt til at give aktindsigt i materiale omfattet af ophavsretslovens §  

 24 a, at det kan være nødvendigt at  

 opbevare kopi af sådant materiale hos myndigheden.
Jeg kan således ikke  

 kritisere, at Justitsministeriet opbevarede en kopi af det omhandlede  

 materiale.
3) Videregivelsen til 3-mandsudvalget Bestemmelsen i §  

 24 a, stk. 1, bygger på en forudsætning  

 om, at ophavsretsbeskyttelsen ikke tilsigter at omfatte offentlige  

 forvaltningsmyndigheders anvendelse af værket i forbindelse med administrativ  

 sagsbehandling.
 §  

 24 a, stk. 1, har udtrykkeligt bestemt,  

 at beskyttelsen begrænses af reglerne om aktindsigt, dvs. såvel almenhedens  

 adgang til aktindsigt i henhold til offentlighedsloven som partens adgang til  

 partsaktindsigt i henhold til kapitel 4 i forvaltningsloven.
 Deres henvendelse rejser  

 spørgsmålet, om myndighederne desuden er berettiget til at udlevere  

 ophavsbeskyttet materiale til andre myndigheder til brug for administrativ  

 sagsbehandling.
Det følger af det almindelige  

 officialprincip, at offentlige forvaltningsmyndigheder i forbindelse med  

 undersøgelser af sager er forpligtet til at påse, at sagen er tilstrækkeligt  

 oplyst, inden sagen afgøres.
Det følger endvidere af officialprincippet, at  

 myndighederne har en vis forpligtelse og berettigelse til at inddrage  

 allerede  

 foreliggende oplysninger i sagsbehandlingen.
Dette gælder også oplysninger,  

 som  

 ligger hos andre myndigheder end den undersøgende myndighed selv, forudsat at  

 oplysningerne må antages at have betydning for sagens bedømmelse.
 Retten og pligten for  

 myndighederne til at videregive oplysninger er delvis reguleret i  

 forvaltningslovens § 31, som har følgende indhold:
 "  

  

 § 31.  

  

 I det omfang en forvaltningsmyndighed er berettiget til at  

 videregive en oplysning, skal myndigheden på begæring af en anden  

 forvaltningsmyndighed videregive oplysningen, hvis den er af betydning for  

 myndighedens virksomhed eller for en afgørelse, som myndigheden skal træffe.
Stk. 2.  

  

 Bestemmelsen i stk. 1 finder dog ikke anvendelse, hvis  

 videregivelsen påfører myndigheden et merarbejde, der væsentligt overstiger  

 den  

 interesse, den anden myndighed har i at få oplysningerne." Som sagen foreligger oplyst  

 for mig, har jeg ikke mulighed for at tage endelig stilling til, om det  

 materiale, som blev udleveret til 3-mandsudvalget fra Justitsministeriet, var  

 af en sådan karakter, at videregivelsesreglen - § 28 i forvaltningsloven -  

 var  

 til hinder for udleveringen.
Det må på baggrund af oplysningernes alder, det  

 oplyste om deres art samt udvalgets opgave formodes, at udleveringen ikke var  

 i  

 strid med videregivelsesreglerne.
 Herefter må det antages, at  

 Justitsministeriet havde været forpligtet til i henhold til § 31 at stille  

 materialet til rådighed for udvalget, såfremt udvalgets formand havde fremsat  

 begæring herom.
 Bestemmelsen i § 31 må  

 antages at være en udtrykkelig lovfæstelse af en bredere ulovbestemt  

 retsgrundsætning, hvorefter offentlige myndigheder er berettiget og efter  

 omstændighederne forpligtet til at yde hinanden bistand, bl.a. i form af  

 udlevering af oplysninger.
Det følger direkte af §  

 24 a, stk. 1, at ophavsretsbeskyttelsen  

 ikke er til hinder for, at et beskyttet værk udleveres i henhold til reglerne  

 om aktindsigt.
Det harmonerer efter min mening bedst med denne regel, om det  

 yderligere antages, at ophavsretsbeskyttelsen heller ikke er til hinder for,  

 at  

 et beskyttet værk inddrages i administrativ sagsbehandling, eller at det  

 udleveres i overensstemmelse med de almindelige regler om myndigheders  

 udveksling af oplysninger i forbindelse med behandlingen af sager.
 Under hensyn til at det  

 materiale, Justitsministeriet udleverede til 3-mandsudvalget, var af  

 utvivlsom  

 relevans for udvalgets undersøgelse, samt til, at ministeriet formentlig  

 ville  

 have været forpligtet til at udlevere materialet, såfremt udvalget havde  

 fremsat anmodning herom, finder jeg ikke, at udleveringen stred mod Deres  

 eventuelle ophavsret til materialet.
4) Vejledning om ophavsretsloven Det må lægges til grund, at  

 De hverken i skrivelsen af 24. september 1988 eller på anden måde over for  

 Justitsministeriet tilkendegav, at De havde særlige ønsker med hensyn til  

 begrænsning af anvendelsen af den del af materialet, hvorover De havde  

 ophavsret.
På denne baggrund kan Justitsministeriet ikke antages at have haft  

 særlig anledning til at orientere Dem om indholdet af aktindsigtsreglerne,  

 herunder om ophavsretslovens §  

 24 a.
 Jeg kan således ikke  

 kritisere, at Justitsministeriet ikke vejledte Dem om ministeriets mulighed  

 for  

 kopiering, opbevaring og videregivelse af Deres materiale.
 Jeg har således samlet ikke  

 grundlag for at kritisere, at Justitsministeriet afviste Deres  

 erstatningskrav  

 for brud på Deres ophavsret.
 Det tilføjes, at jeg, som  

 sagen er forelagt, ikke har grundlag for at vurdere, om Justitsministeriet på  

 aftaleretligt grundlag skulle have forpligtet sig til at yde Dem betaling i  

 forbindelse med udvælgelsen og udleveringen af det omhandlede materiale.
