Landsskatteretskendelse af 2. oktober 2003 vedr. værdi af  

 eget elforbrug fra husstandsvindmølle Klagen angår spørgsmålet om værdiansættelse af eget  

 elforbrug fra husstandsvindmølle.
Det fremgår af  

  

 sagens  

 oplysninger  

  

 , at klageren sammen med sin ægtefælle i august/september 1996  

 anskaffede en husstandsvindmølle, placeret i forbindelse med det af familien  

 beboede parcelhus.
Klageren ejer 50 % af den erhvervede vindmølle.
Vindmøllen har i ejerperioden produceret el såvel til  

 husstanden som til salg til elværket.
Med elværket er aftalt en fast pris på  

 salg af overskudsproduktionen til 29,3 øre pr. kWh.
Hertil kommer et  

 statstilskud på 27 øre pr. kWh, således at den samlede salgspris pr. kWh  

 udgør  

 56,3 øre.
 I de perioder, hvor møllen ikke har produceret  

 tilstrækkeligt til dækning af husstandens eget behov, har klageren købt strøm  

 af elværket til den sædvanlige købspris for forbrugeren.
Klageren har som bilag til selvangivelsen for de pågældende  

 indkomstår fremsendt oversigt over produktion, salg og eget forbrug i henhold  

 til registrerede tal.
Der er ikke fra de stedlige skattemyndigheders side  

 gjort  

 bemærkninger hertil, ligesom man ikke har anfægtet de årligt opgjorte løbende  

 driftsudgifter, som disse er fratrukket regnskabet.
Endelig er der ikke gjort  

 bemærkninger til det af klageren opgjorte afskrivningsgrundlag.
 Det fremgår af sagens oplysninger, at klageren i forbindelse  

 med opgørelsen af indkomsten har benyttet ligningslovens § 8P, stk. 5 med  

 henvisning til den nu ophævede afskrivningslovs §§ 2  7. I § 8P er det  

 anført,  

 at den skattepligtige kan vælge at medregne indkomsten fra vindmølledriften  

 efter de beregningsbaserede (skematiske) regler i bestemmelsens stk. 2 og 3  

 eller efter skattelovgivningens almindelige regler som anført i stk. 5.  

 Ligningslovens § 8P er indsat ved lov nr. 488 af den 12. juni 1996 vedrørende  

 den skattemæssige behandling af fysiske personers ejerskab af vindmøller  

 eller  

 vindmølleandele.
 De af klageren fremsendte opgørelser er samlet gengivet i  

 den af myndighederne udarbejdede sagsfremstilling som følger:
(Beløbene vedrører  

 summen af begge ægtefællers kWh-forbrug og deres samlede udgifter 1996 1997 1998 Privat elforbrug fra vindmøller Samlet produktion ifølge egne oplysninger 9.128 kWh 29.826 kWh 33.868 kWh - salg ifølge fakturaer fra elselskabet 5.679 kWh 19.443 kWh 21.537 kWh Eget forbrug 3.449 kWh 10.383 kWh 12.331 kWh Udgifter:
Ifølge indsendte bilag Vindmølle Forårseftersyn 1.482 kr.
El mont. + forsikring til vindmølle 1.859 kr.
Vindmølle Efterårseftersyn 1.705 kr.
 1.500 kr.
Porto 79 kr.
Kontingent 2.400 kr.
 2.400 kr.
- Afløftet moms, jf. kontroloplysninger - 784 kr.
 - 582 kr.
I alt før skattemæssige afskrivninger 79 kr.
 4.803 kr.
 5.177 kr.
Skattemæssige afskrivninger (maksimale):
Anskaffelsessum (efter afløftning af moms) 202.742 kr.
- afskrivninger i 1996 60.823 kr.
 60.823 kr.
Saldo pr. 31.12.1996 141.919 kr.
- afskrivninger i 1997 30 % 42.576 kr  

                                                                         .
 42.576 kr.
Saldo pr. 31/12 1997 99.343 kr.
- afskrivninger i 1998 30 % 29.803 kr.
 29.803 kr.
Saldo pr. 31.12.1998 69.540 kr.
Samlede udgifter 60.902 kr.
 47.379 kr.
 34.980 kr.
Vindmølleejeren har via kontingentbetalingen (2.400 kr. pr.  

 år) afdækket sig mod større reparationer på vindmøllen.
Den årlige selvrisiko  

 udgør 2.400 kr.
 Den stedlige skatteforvaltning har for indkomståret 1996  

 oprindeligt ved afgørelse af den 31. august 1998 opgjort klagerens og dennes  

 ægtefælles underskud ved el-produktionen som følger:
Indtægter ved salg af el 3.031 - udgifter Porto 79 Skattemæssigt foretagne afskrivninger 60.823 I alt 60.902 Fradragsberettiget andel af udgifter:
60.902 kr. x 5.679/9.128 kWh 37.890 Årets resultat - 34.859 Andel af underskud, 50 % - 17.430 For indkomstårene 1997 og 1998 er opgørelsen udarbejdet som  

 følger:
1997 1998 Indtægter 11.586 17.360 Udgifter 5.587 6.293 Overskud 5.999 11.067 Afskrivninger 48.390 38.734 Underskud 42.391 27.667 Andel af underskud, 50 % 21.195 13.557 Det er ikke i forbindelse med fremsættelsen af lovforslaget  

 eller i øvrigt angivet, hvorledes værdien af eget forbrug fra vindmøllen skal  

 opgøres, hvis bestemmelsen i § 8P, stk. 5 anvendes ved opgørelsen af  

 fortjenesten på vindmølledriften.
 Skatteministeren har i et svar af den 5. juli 2001, j. nr.  

 99/01-4201-00117, til Folketingets Energipolitiske Udvalg på baggrund af en  

 forespørgsel fra Danmarks Vindmølleforening bemærket følgende:
 Når en skatteyder udtager varer af sit lager til eget  

 forbrug, må han efter gældende praksis beregne forbruget i forhold til  

 indkøbsprisen  

 eller produktionsprisen uden tillæg af normal avance.
 Denne praksis gælder også forbrug af el fra egen vindmølle,  

 da der ikke er fastsat særskilte regler for dette område.
Idet den forbrugte el ikke er indkøbt, er der ikke nogen  

 indkøbspris, der kan anvendes ved beregningen.
Det er derfor  

 produktionsprisen,  

 der skal anvendes. I forbindelse med behandlingen af ansættelsen for  

 indkomståret 1996 blev der fra den stedlige skatteforvaltnings side taget  

 forbehold for nye retningslinier på området for opgørelsen af eget  

 el-forbrug.  

 På anmodning af klageren blev ansættelsen genoptaget i forbindelse med  

 behandlingen af ansættelserne for indkomstårene 1997 og 1998. Ved den  

 fornyede  

 gennemgang af skatteansættelsen for indkomståret 1996 og i øvrigt vedrørende  

 ansættelserne for 1997 og 1998 fandt forvaltningen, at de faktiske udgifter  

 tillagt de regnskabsmæssige afskrivninger skal indgå i værdien af eget  

 elforbrug.
De regnskabsmæssige afskrivninger svarer til den faktiske  

 værdiforringelse og tillagt de direkte produktionsomkostninger udgør de  

 klagerens samlede, faktiske udgifter ved produktionen af el.
Klagerens primære påstand, at værdien af eget elforbrug  

 alene skal opgøres til de direkte produktionsomkostninger forbundet med  

 driften  

 af vindmøllen, er ikke imødekommet.
Den af klageren valgte beregningsmetode  

 ved  

 opgørelsen af eget forbrug ved el-produktionen kan derfor efter myndighedens  

 vurdering ikke finde anvendelse.
På dette grundlag foretog forvaltningen for indkomståret  

 1996 en ændring af den tidligere foretagne skatteansættelse.
Ansættelserne  

 for  

 indkomstårene 1997 og 1998 blev i samme forbindelse ændret i forhold til det  

 selvangivne.
Skatteankenævnet  

  

 ændrede ved sin afgørelse af den 12. marts 2001 i sin helhed forvaltningens  

 afgørelse, idet det blev lagt til grund, at fremstillingsprisen skulle  

 opgøres  

 som de løbende omkostninger med tillæg af de skattemæssige afskrivninger.
Der  

 er i afgørelsen henvist til ligningslovens § 8P samt Ligningsrådets  

 vindmølleanvisning af den 25. marts 1987, SD-cirkulære 1987-11.
Skatteankenævnet har ved sin vurdering lagt vægt på, at det  

 af loven og forarbejderne hertil fremgår, at det er de almindelige  

 skattemæssige regler for værdiansættelse, der finder anvendelse.
Driften af  

 vindmøllen anses for blandet drift, erhvervsmæssig og privat.
At der er  

 mulighed for afskrivning på møllen, som om den alene anvendtes til  

 erhvervsmæssige formål, skyldes særreglen i ligningslovens § 8P, stk. 5.  

 Tilsvarende vil klageren ved afståelsen af vindmøllen blive beskattet efter  

 de gældende  

 regler for blandede benyttede aktiver.
Privat anvendelse af vindmøllens  

 produktionsanlæg kan sammenlignes med en bil, der anvendes såvel  

 erhvervsmæssigt som privat.
Modsætningsvis vil en erhvervsdrivende,  

 eksempelvis  

 en købmand, der udtager varer til eget forbrug, efter praksis ikke blive  

 nægtet  

 afskrivninger på sine driftsenheder.
De indgår således ikke ved opgørelsen af  

 værdien af eget vareforbrug og købmanden anses fortsat for at anvende disse i  

 en fuldt erhvervsmæssig virksomhed.
 Klagerens repræsentant  

  

 har principalt anført, at værdien af eget elforbrug sættes til årets  

 fremstillingspris eksklusiv afskrivninger, hvorefter det samlede resultat  

 bliver negativt med henholdsvis 57.841 kr. for 1996, 35.387 kr. for 1997 og  

 endelig 21.524 kr. for 1998.
 Subsidiært er det anført, at værdien skal sættes til den  

 over for elværket fastsatte afregningspris på 56,3 øre pr. kWh, hvorefter  

 resultatet af virksomheden bliver negativt med henholdsvis 55.929 kr. for  

 1996,  

 31.212 kr. for 1997 og endelig 16.466 kr. for 1998.
Mere subsidiært anfører repræsentanten, at værdien af eget  

 elforbrug sættes til årets fremstillingspris inklusive driftsøkonomiske  

 afskrivninger.
Underskud på driften kan herefter opgøres til 55.288 kr. for  

 1996, 28.336 kr. for 1997 og endelig 14.147 kr. for 1998.
 Det er således repræsentantens vurdering, at der kan vælges  

 imellem fremstillingsprisen ekskl. afskrivninger, subsidiært afregningsprisen  

 og mere subsidiært fremstillingsprisen inklusiv regnskabsmæssige  

 afskrivninger.
 Til det af skatteministeren afgivne svar til Folketingets  

 Energipolitiske Udvalg bemærker repræsentanten, at skatteministeren netop  

 fastslår, at gældende praksis for udtag af varer fra eget lager til eget  

 forbrug også er gældende for vindmøller.
Omkring produktionsprisen har repræsentanten under  

 henvisning til praksis vedrørende udtag af egne varer, varelagerreglerne,  

 landbrugernes forbrug af egne produkter samt endelig vedrørende fyring med  

 korn  

 og rasp samt salgsbeholdninger i øvrigt anført, at denne må kunne afgrænses  

 som: Direkte afholdte driftsudgifter (råvarer, produktionsløn m.v.,)  

 medregnes  

 til produktionsprisen, mens indirekte produktionsomkostninger som  

 administrationsudgifter, husleje, afskrivninger, renter m.v. ikke  

 medregnes/ikke kræves medregnet. For landbrugsdrift, hvorfra der udtages varer til eget  

 forbrug, har repræsentanten særligt bemærket, at produktionsprisen i  

 ligningsvejledningens afsnit E.E. 2.2.2. er afgrænset som følger:
 Anvendes fremstillingsprisen, skal de direkte afholdte  

 udgifter medregnes, mens indirekte produktionsomkostninger kan medregnes.
Som  

 et minimum skal der til de direkte omkostninger henføres følgende:
råvarer (udsæd, gødning) udgifter til fremmed forarbejdning  

 (maskinstationsvederlag, fremmed arbejdskraft i øvrigt) forbrug af hjælpevarer (brændstof m.v. til maskiner)  For landbrugere fastsættes hvert år vejledende mindstesatser  

 for værdien af eget vareforbrug.
Repræsentanten har oplyst, at  

 mindstesatserne  

 beregnes på baggrund af produkternes salgsprisstatistik for det seneste år,  

 hvorefter salgsprisen reduceres med en omkostningsfaktor til niveauet for  

 direkte produktionsomkostninger.
Repræsentanten bistår Ligningsrådet ved  

 beregning af satserne for værdien af eget vareforbrug for landbrugere.
 Repræsentanten har herudover henvist til  

 Statsskattedirektoratets meddelelse af den 22. december 1980, refereret i  

 SKATM. 1981 side 150 samt angivelser i SKATM. 1982 side 190 vedrørende samme.
 Fastholdes ankenævnets ansættelse, vil der ske  

 dobbeltbeskatning, idet skattemæssig afskrivning i den løbende  

 værdiansættelse  

 indirekte afskæres, samtidig med at der sker fuld beskatning i forbindelse  

 med  

 afståelsen af vindmøllen, herunder af genvundne afskrivninger, jf.  

 ligningslovens § 8P, stk. 5.
Repræsentanten har endelig henvist til de nu gældende regler  

 for opgørelsen af værdien af eget arbejde for håndværksmestre, hvorefter  

 disse  

 af varelageret kan udtage varer til egen produktion.
Værdien af disse varer  

 bliver opgjort til indkøbsprisen.
Uanset at håndværksmesteren måtte anvende  

 en  

 del af sit lager til opbevaring af disse varer, vil han alt andet lige ikke  

 skulle lægge eventuelle bygningsafskrivninger til indkøbsprisen.
 Landsskatteretten  

 skal udtale:
I henhold til ligningslovens § 8P skal en skatteyder, der  

 ejer vindmøller eller vindmølleandele, ved opgørelsen af den skattepligtige  

 indkomst én gang for alle vælge at opgøre indtægt ved vindmølledriften i  

 henhold til beregningsmodellen i stk. 2 og 3 eller som anført i stk. 5 efter  

 skattelovgivningens almindelige regler.
Bestemmelsen er indsat ved lov nr.  

 488  

 af 12/6 1996 med virkning fra og med indkomståret 1996.
Det lægges ved afgørelsen til grund, at klageren har anvendt  

 reglen i ligningslovens § 8P stk. 5, hvorefter driften og den deraf følgende,  

 samlede indkomst ved driften af vindmøllen anses for erhvervsmæssig.
Da  

 klageren udtager en del af produktionen til privat brug, skal der efter  

 sædvanlige regler fastsættes værdi af eget vareforbrug.
Værdien indgår i  

 opgørelsen af resultatet af driften af vindmøllen.
 Værdien af eget vareforbrug beregnes i henhold til  

 skatteministerens svar til Folketingets Energipolitiske Udvalg af den 5. juli  

 2001, j. nr. 99/01-4201-00117 i forhold til produktionsprisen.
Af bemærkningerne til det oprindeligt fremsatte lovforslag  

 til ligningslovens § 8P fremgår, at Ligningsrådets bindende anvisning fra  

 1987  

 i forbindelse med lovændringen ophæves, således at al indkomst fra  

 vindmølledrift beskattes efter skattelovgivningens almindelige regler.  

 Anvisningen er ikke nævnt ved den senere, skriftlige behandling af  

 lovforslaget.
Der er ikke herudover i forbindelse med vedtagelsen af  

 lovgrundlaget givet anvisninger til opgørelsen af værdien af eget forbrug.  

 Henset til at der ikke er givet sådanne særlige anvisninger, skal  

 skattelovgivningens almindelige regler på området lægges til grund ved  

 fastsættelsen af indholdet af produktionsprisen.
I varelagerloven er anført principperne for opgørelse af  

 varelagerets værdi i regnskabet.
Denne værdiansættelse, herunder  

 varelagerlovens principper for opgørelse af fremstillingsprisen, kan  

 imidlertid  

 ikke finde anvendelse, idet det for varelagerlovens anvendelse lægges til  

 grund, at værdiansættelsen er foreløbig og sker på aktiver, der senere indgår  

 i  

 regnskabet med en endelig fastsat pris i handel og vandel, eksempelvis  

 salgspris.  

 Varelagerloven er oprindeligt vedtaget som lov nr. 200 af den 6. juni 1967.
Indenfor andre produktionsvirksomheder, herunder landbrug,  

 samt ved driftsenheder, der anvender indkøbte produkter til videresalg eller  

 produktion, kan en skatteyder, når han udtager varer til eget brug, opgøre  

 værdien heraf til indkøbsprisen eller produktionsprisen uden tillæg af normal  

 avance.
Normal avance må efter almindelig sproglig fortolkning kunne anføres  

 til det beløb/den fortjeneste, som opnås, når de samlede udgifter, som disse  

 er  

 anført i regnskabet, fratrækkes den endelige salgspris.
Udtag af varen skal  

 derfor være omkostningsneutralt for virksomheden i forbindelse med  

 udarbejdelsen af resultatopgørelsen.
I nærværende sag er der imidlertid tale om et aktiv, der efter  

 omstændighederne, ud fra anvendelsen af dette, kan sidestilles med et blandet  

 benyttet driftsmiddel.
Værdien af eget vareforbrug fra møllen skal derfor i  

 klagerens indkomstopgørelse medtages til den værdi, som den udtagne del kunne  

 have indbragt ved salg til elværket.
Værdien herved svarer herefter til  

 produktionsprisen på el fra husstandsvindmølle.
 På dette grundlag tiltræder Landsskatteretten  

 repræsentantens subsidiære påstand.
 Sagen hjemvises til en endelig opgørelse af værdien af eget  

 vareforbrug i henhold til ovenstående samt virksomhedens endelige resultat  

 for  

 alle påklagede indkomstår.
