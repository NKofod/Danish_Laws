Bekendtgørelse om indførsel af  

 fugle, bortset fra fjerkræ1) I medfør af § 9, § 12, § 19, § 22, § 35, stk. 2, § 37, stk. 1, §  

 42, § 43, stk. 2 og 3, i lov nr. 351 af 2. juni 1999 om sygdomme og  

 infektioner hos dyr, fastsættes:
 § 1. Denne bekendtgørelse fastsætter  

 de dyresundhedsmæssige betingelser for indførsel af fugle fra  

 tredjelande.
 Stk. 2. Bekendtgørelsens bestemmelser gælder  

 ikke for:
 1)	Fjerkræ, d.v.s. høns, kalkuner, perlehøns,  

 ænder, gæs, vagtler, duer, fasaner, agerhøns og  

 strudsefugle, der opdrættes eller holdes i fangenskab med henblik  

 på avl, produktion af kød eller konsumæg eller levering af  

 vildt til udsætning.
 2)	Selskabsdyr, der ledsager deres ejer.
 3)	Fugle til zoologiske haver, cirkus, forlystelsesparker eller  

 forsøgslaboratorier.
 § 2. I denne bekendtgørelse forstås  

 ved:
 1)	Karantænefaciliteter: Lokaler, som er adskilt fra  

 fjerkræbedrifter eller andre fuglebedrifter med en rimelig afstand  

 under hensyntagen til risikoen for luftbåren smitte med Newcastle  

 disease og Aviær influenza (fjerkræinfluenza).
 2)	Karantænecenter: Lokaler bestående af en række  

 enheder, der fysisk er adskilt fra hinanden, og hvor hver enhed kun  

 indeholder fugle fra samme forsendelse, som har samme sundhedsstatus.  

 Lokalerne skal være adskilt fra fjerkræbedrifter eller andre  

 fuglebedrifter med en rimelig afstand under hensyntagen til risikoen for  

 luftbåren smitte med Newcastle disease og Aviær influenza  

 (fjerkræinfluenza).
 3)	Challenge kyllinger: Fjerkræ, der skal benyttes som et  

 diagnostisk hjælpemiddel i karantæneperioden.
 Stk. 2. I karantænefaciliteter og  

 karantænecentre skal i hver enhed benyttes »alt ind/alt ud-basis«.
 Stk. 3. Karantænefaciliteter og  

 karantænecentre skal godkendes af fødevareregionen, hvor de er  

 beliggende, og de skal opfylde de betingelser, der er fastsat i bilag 2. De  

 skal endvidere have tilknyttet en dyrlæge udpeget af  

 fødevareregionen til at føre tilsyn.
 Stk. 4. Ved godkendelsen, jf. stk. 3, tildeles  

 faciliteten eller centret et godkendelsesnummer, der meddeles EU-Kommmisionen  

 og de øvrige medlemsstater i Unionen.
 § 3. Fugle må kun indføres fra lande,  

 der er opført i bilag 4.
 Stk. 2. Det er endvidere en betingelse, at  

 fuglene:
 1)	Stammer fra besætninger, der er registreret af den kompetente  

 myndighed i det eksporterende land.
 2)	Ledsages af et dyresundhedscertifikat som angivet i bilag 1.
 3)	Transporteres i bure eller kasser, som er individuelt mærket  

 med et identifikationsnummer svarende til det, der er angivet på  

 sundhedscertifikatet.
Stk. 3. Importøren af fuglene skal forud for  

 indførslen bevise over for grænsekontrolstedet, at et godkendt  

 karantænefacilitet eller  center vil acceptere at modtage fuglene.  

 Importøren skal pr. fax eller e-mail sende skriftligt bevis herfor med  

 angivelse af navn og adresse samt godkendelsesnummeret på den godkendte  

 facilitet eller center.
Beviset kan dog i stedet fremlægges på  

 grænsekontrolstedet.
Beviset skal være udstedt af en af  

 Fødevaredirektoratet udpeget embedsdyrlæge eller  

 tilsynsførende dyrlæge ved faciliteten eller centret.
§ 4. Indførte fugle skal efter kontrol  

 på grænsekontrolstedet transporteres direkte til den angivne  

 karantænefacilitet eller -center, jf. § 3, stk. 3. Transporten skal ske  

 i bure eller kasser, der er forseglet af embedsdyrlægen ved  

 grænsekontrolstedet.
Forseglingen, der ikke må brydes under  

 transporten, skal foretages således, at enhver mulighed for ombytning  

 af indholdet under transporten er udelukket.
 § 5. Efter ankomsten til  

 karantænefaciliteten eller karantænecentret skal fuglene holdes i  

 karantæne i mindst 30 døgn.
Stk. 2. Efter indsættelse i karantænen skal  

 embedsdyrlægen for hver forsendelse inspicere  

 karantænebestemmelserne, som skal omfatte en undersøgelse af  

 dødelighedstallet og en klinisk undersøgelse af fuglene i hver  

 enhed.
En tilsvarende undersøgelse skal foretages ved afslutningen af  

 karantæneperioden.
Embedsdyrlægen eller en autoriseret  

 dyrlæge skal foretage ovennævnte undersøgelse hyppigere,  

 hvis sygdomssituationen kræver dette.
 Stk. 3. Fuglene kan først frigives fra  

 karantænen, når embedsdyrlægen skriftligt har tilladt  

 dette.
§ 6. Efter at fuglene er anbragt i  

 karantænefaciliteten skal der foretages prøveudtagning af disse  

 og/eller challenge kyllinger.
Prøverne skal underkastes den i bilag 3  

 omhandlede test.
Stk. 2. Såfremt der benyttes challenge kyllinger,  

 må de kun benyttes en gang.
Der skal anvendes mindst 4 challenge  

 kyllinger i karantænefaciliteten eller hver enhed i  

 karantænecentret.
Challenge kyllingerne skal endvidere  

 være:
 1)	Uvaccinerede og fundet seronegative for Newcastle disease og  

 aviær influenza senest 14 dage før karantænens  

 begyndelse.
 2)	Mindst 3 uger gamle.
 3)	Anbragt i karantæneenheden før fuglenes ankomst.
 4)	Mærket med en fodring eller anden form for identifikation, der  

 ikke kan fjernes.
 5)	Anbragt i karantæneenheden så nært som muligt ved  

 fuglene og på en sådan måde, at kontakt mellem challenge  

 kyllinger og fuglene og kontakt til deres ekskrementer er sikret.
§ 7. Såfremt der i karantæneperioden,  

 j. § 5, stk. 1,  opstår mistanke om, at en eller flere fugle eller  

 challenge kyllinger er inficeret med Newcastle disease eller aviær  

 influenza, skal der tages prøver fra fugle i  

 karantænefaciliteten eller den enhed, hvor fuglene befinder sig, med  

 henblik på en virologisk undersøgelse.
Undersøgelsen skal  

 foretages som angivet i bilag 3, punkt 2, og der skal foretages analyse  

 på grundlag deraf.
 § 8. Såfremt det i karantæneperioden,  

 jf. § 5, stk. 1, konstateres, at en eller flere fugle eller challenge  

 kyllinger er inficeret med Newcastle disease eller aviær influenza,  

 skal alle fugle i den inficerede karantænefacilitet aflives og  

 destrueres og karantænefaciliteten rengøres og  

 desinficeres.
 Stk. 2. Fødevaredirektoratet kan i særlige  

 tilfælde dispensere fra kravet i stk. 1 om aflivning.
§ 9. I karantænecentre, hvor der er fundet  

 inficerede fugle, jf. § 8, stk. 1, skal der tidligst 21 døgn efter, at  

 den omhandlede rengøring og desinfektion har fundet sted, udtages  

 prøver fra challenge kyllinger i andre karantæneenheder med  

 henblik på serologisk undersøgelse.
Hvis der i  

 karantænecentret ikke anvendes challenge kyllinger, skal der i stedet 7  

   15 døgn efter, at den omhandlede rengøring og desinfektion  

 har fundet sted, udtages prøver fra fugle i andre  

 karantæneenheder med henblik på virologisk  

 undersøgelse.
 Stk. 2. Ingen fugle må forlade  

 karantænecentret, før resultaterne fra de i stk. 1 nævnte  

 undersøgelser er bekræftet negative for de omhandlede  

 sygdomme.
 Stk. 3. Ingen fugle må optages i en tidligere  

 inficeret karantænefacilitet eller -enhed, før der er gået  

 mindst 21 døgn efter den endelige rengøring og  

 desinfektion.
Særlige bestemmelser for papegøjer § 10. Udover forannævnte bestemmelser  

 gælder for papegøjer:
 1)	Papegøjer skal identificeres individuelt ved ankomsten til  

 karantænecentret i overensstemmelse med bestemmelserne i bilag 2,  

 kapitel II, punkt B.
2)	Hvis der i karantæneperioden er mistanke om, eller hvis der  

 konstateres Clamydia psittaci (ornitose) hos papegøjer, skal alle  

 fuglene i forsendelsen behandles efter en metode, der er godkendt af  

 Fødevaredirektoratet.
Karantæneperioden forlænges da med  

 mindst 2 måneder efter det senest registrerede  

 tilfælde.
Betaling og straf samt ikrafttræden § 11. Udgifterne i forbindelse med  

 foranstående er Fødevaredirektoratet uvedkommende.
 § 12. Med bøde straffes den, der  

 overtræder § 2, stk. 2 eller 3, eller §§ 3   10.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 13. Bekendtgørelsen træder i kraft  

 den 22. juni 2002.
Fødevaredirektoratet, den 13. juni  

 2002 P.D.V.John Larsen /Arne Sunesen Bilag 1 MODEL FOR SUNDHEDS- OG DYRESUNDHEDSCERTIFIKAT  

 for andre fugle end fjerkræ, som er bestemt for Det Europæiske  

 Fællesskab Efter indførselskontrollen transporteres sendingen  

 direkte til en godkendt karantænefacilitet eller et godkendt  

 karantænecenter.
 Sundhedscertifikatets referencenummer:
 Udførselsland:
 Oprindelsesregion(1):
 KOMPETENT CENTRAL MYNDIGHED:
 Ministerium:
 Tjenestegren:
 KOMPETENT LOKAL MYNDIGHED:
 Bestemmelsesmedlemsstat:
 I givet fald nummeret på den ledsagende  

 CITES-eksporttilladelse:
 Afsender (fulde navn og adresse):
 Modtager (fulde navn og adresse):
 Oprindelsesbedriftens adresse og registreringsnummer:
 Importør (hvis det ikke er den samme som modtageren, opgives fulde  

 navn og adresse):
 Afsendelsessted:
 Transportmiddel(2):
 Godkendt karantænefacilitet (fulde navn og adresse)  

 i bestemmelseslandet:
 Karantænefacilitetens eller  centrets  

 godkendelsesnummer(3):
I.
Identifikation Mængde (med bogstaver og tal):
 Antal fugle:
 Antal kasser eller bure:
Identifikationsnummer på bure eller kasser Identifikation af sektionen Antal fugle (for hver art) Art (videnskabeligt navn) (1) (2) (3) Bemærkninger:
 a)	Der skal foreligge et særskilt certifikat for hver forsendelse  

 af fugle.
 b)	Originaleksemplaret af dette certifikat skal ledsage sendingen,  

 indtil den ankommer til grænsekontrolstedet.
 c)	Certifikatet skal udfyldes på pålæsningsdagen, og  

 alle angivne tidsfrister beregnes fra denne dato.
II.
Sundhedsoplysninger Undertegnede embedsdyrlæge attesterer:
1)	at fuglene har været holdt på en bedrift på  

 udførselslandets område i mindst 21 dage eller siden  

 udklækningen 2)	at fuglene kommer fra en bedrift, som ikke er underlagt  

 dyresundhedsmæssige restriktioner i forbindelse med nogen af de i punkt  

 3 nævnte sygdomme, som disse fugle er modtagelige for 3)	at Newcastle disease og fjerkræinfluenza hos fjerkræ og  

 andre fugle holdt i fangenskab og papegøjesyge hos  

 papegøjer(4) er anmeldelsespligtige sygdomme 4)	at der hverken er anmeldt fjerkræinfluenza eller Newcastle  

 disease på oprindelsesbedriften eller i det omkringliggende  

 område inden for en radius på 10 km i mindst 30 dage 5)	at der, når det gælder papegøjer(5),  

 ikke er rapporteret udbrud af papegøjesyge på  

  oprindelsesbedriften i de sidste 60 dage 6)	at de ovenfor beskrevne fugle opfylder følgende  

 betingelser:
A.
De er blevet undersøgt på pålæsningsdagen  

 uden at vise nogen kliniske symptomer på eller vække mistanke om  

 smitsom sygdom, og kan tåle transport.
B.
De er ikke blevet vaccineret mod Newcastle disease.
III.
Oplysninger om transport De ovenfor beskrevne fugle transporteres i kasser eller  

 bure, som:
 Dette certifikat er gyldigt i fem dage.
Udfærdiget i______________, den___________________________________ (embedsdyrlægens underskrift)(6) (navn med blokbogstaver, titel og stilling) (4) (5) (6) IV.
Supplerende sundhedsoplysninger fra den embedsdyrlæge, der er tilstede ved  

 pålæsningen i det endelige transportmiddel (f.eks. fly), hvis  

 transportmidlet ikke er det samme som ovenfor.
 Undertegnede embedsdyrlæge attesterer herved, at jeg har inspiceret  

 fuglene den ________dato kl. _______________, at de ikke viser kliniske tegn  

 på eller vækker mistanke om smitsom sygdom, og at de kan  

 tåle transport.
Nærmere oplysninger om flytransporten: luftfartsselskab:  

_____________fly nr.:____________ Dette certifikat er gyldigt i fem dage.
Udfærdiget i______________, den___________________________________ (embedsdyrlægens underskrift)(6) (navn med blokbogstaver, titel og stilling) (6) Bilag 2 Mindstebetingelser for godkendelse af  

 karantænefaciliteter og  centre for fugle Kapitel 1 Indretning og udstyr i karantænefaciliteten eller  

  centret 1.	Karantænefaciliteten eller   centret skal have en separat  

 bygning, som er adskilt fra fjerkræbedrifter eller andre fuglebedrifter  

 med en rimelig afstand under hensyntagen til risikoen for luftbåren  

 smitte med Newcastle disease og fjerkræinfluenza.
Ind- og  

 udgangsdøre skal kunne låses og skal have skilte med  

 følgende påskrift: »KARANTÆNE   ingen adgang for uvedkommende «.
 2.	Hver karantæneenhed i centret skal have et særskilt  

 luftrum.
 3.	Karantænefaciliteten eller  centret skal være sikret mod  

 fugle, fluer og skadedyr samt kunne tillukkes, så der kan foretages  

 desinfektion.
 4.	Karantænefaciliteten eller hver karantæneenhed skal have  

 faciliteter til håndvask.
 5.	Ind- og udgangsdøre til karantænefaciliteten og hver  

 karantæneenhed skal være todørssystemer.
 6.	Der skal installeres hygiejnebarrierer ved alle udgange/indgange til  

 faciliteten og de forskellige enheder.
 7.	Alt udstyr skal være således konstrueret, at det kan  

 rengøres og desinficeres.
 8.	Foderlageret skal være sikret mod fugle og gnavere.
9.	Der skal være en beholder, hvori strøelse kan  

 opbevares.
Den skal være sikret mod fugle og gnavere.
 10.	Der skal være et køleskab til opbevaring af  

 kadavere.
KAPITEL 2 A.
Ledelsesmæssige bestemmelser 1.	Karantænefaciliteterne eller -centrene skal:
-	have et effektivt kontrolsystem, så der sikres en passende  

 overvågning af dyrene -	være underlagt embedsdyrlægens kontrol og ansvar -	rengøres og desinficeres i overensstemmelse med et program,  

 der er godkendt af den kompetente myndighed, hvorefter der skal være en  

 passende hvileperiode; de desinfektionsmidler, der anvendes, skal godkendes  

 til formålet af den kompetente myndighed.
 2.	Der skal følges en »alt ind/alt ud«-politik for hver  

 karantænefacilitet eller karantæneenhed.
 3.	Der skal træffes forholdsregler for at forhindre  

 krydsinfektion mellem indgående og udgående forsendelser.
 4.	Uvedkommende har ikke adgang til karantænefaciliteten.
 5.	Personer, der har adgang til karantænefaciliteten, skal  

 være iført beskyttelsestøj, herunder fodtøj.
 6.	Der må ikke forekomme nogen personkontakt mellem  

 karantæneenheder, som kan forårsage forurening enhederne  

 imellem.
 7.	Der skal være det nødvendige udstyr til  

 rengøring og desinfektion.
8.	Rengøring og desinfektion af bure og kasser, der anvendes til  

 transport, foretages på karantænefaciliteten eller  centret,  

 medmindre de destrueres.
Hvis de genanvendes, skal de være lavet af et  

 materiale, der muliggør en effektiv rengøring og desinfektion.  

 Bure og kasser rengøres på en sådan måde, at der  

 undgås spredning af smitstoffer.
 9.	Strøelse og affaldsmaterialer indsamles regelmæssigt,  

 opbevares i strøelsesbeholderen og behandles derefter på en  

 sådan måde, at der undgås spredning af smitstoffer.
 10.	Kadavere af døde fugle undersøges på Danmarks  

 Veterinærinstitut.
 11.	De nødvendige analyser og behandlinger foretages i  

 samråd med og under embedsdyrlægens kontrol.
 12.	Embedsdyrlægen underrettes om sygdomme og dødsfald  

 blandt fugle og/eller challenge kyllinger i karantæneperioden.
 13.	Lederen af karantænefaciliteten eller  centret skal  

 føre optegnelser over:
a)	dato, antal, arten af de fugle, der ankommer til og forlader centret  

 ved hver forsendelse b)	kopi af sundheds- og grænseovergangsattester, der ledsager de  

 indførte fugle c)	individuelle identifikationsnumre for papegøjer d)	alle væsentlige konstateringer: sygdomstilfælde og  

 antallet af dødsfald om dagen e)	dato for og resultater af undersøgelser; behandlingstype og  

 datoen herfor f)	personer med adgang til karantænecentret.
 14.	Disse optegnelser skal opbevares i mindst et år.
B.
Identifikation af papegøjer Individuel identifikation af papegøjer skal  

 foretages ved ankomsten til karantæneanlægget og skal ske ved  

 hjælp af en fodring eller en mikrochip.
 1.	Fodringen skal være sikret mod manipulation, og dens diameter  

 skal være afpasset efter den pågældende art.
 2.	Fodringen eller mikrochipen skal mindst give følgende  

 oplysninger:
a)	ISO-koden for den medlemsstat, der foretager identifikationen b)	Et særligt løbenummer 3.	Hvis identifikationen sker ved hjælp af en mikrochip, skal der  

 være en egnet mikrochiplæser tilstede på  

 karantænefaciliteten eller  centret.
 4.	Der skal foreligge en fortegnelse over, hvilke type mikrochip og  

 mikrochiplæser, der anvendes.
Bilag 3 METODER TIL PRØVEUDTAGNING OG UNDERSØGELSE  

 FOR NEWCASTLE DISEASE OG FUGLEINFLUENZA 1.	I karantæneperioden skal challenge kyllingerne eller, hvis der  

 ikke anvendes challenge kyllinger, de importerede fugle underkastes  

 følgende procedurer:
A.
Med anvendelse af challenge kyllinger:
 i)	Med henblik på serologisk undersøgelse tages  

 blodprøver fra alle challenge kyllinger mindst 21 dage, efter at de  

 importerede fugle er anbragt i karantæne, og mindst 3 dage før  

 karantæneperiodens afslutning.
ii)	Hvis challenge kyllingerne viser positive eller ikke overbevisende  

 serologiske resultater, skal de indførte fugle underkastes en  

 virologisk undersøgelse.
Svaberprøver fra kloak (eller  

 fæcesprøver) skal tages fra alle fugle, hvis forsendelsen er  

 på mindre end 60 fugle, og fra 60 fugle fra større  

 forsendelser.
B.
Uden anvendelse af challenge kyllinger:
 Importerede fugle skal undersøges virologisk (serologisk  

 kontrol er ikke relevant). Svaberprøver fra kloak (eller  

 fæcesprøver) skal tages fra alle fugle, hvis forsendelsen er  

 på mindre end 60 fugle, og fra 60 fugle fra større forsendelser  

 i de første 7 til 15 dage af karantæneperioden.
 2.	Ud over den kontrol, der er fastsat i punkt 1, litra A eller B, skal  

 der tages følgende prøver med henblik på virologisk  

 undersøgelse:
 i)	Svaberprøver fra kloak (eller fæcesprøver) og om  

 muligt luftrørssvaberprøver fra klinisk syge fugle eller syge  

 challenge kyllinger.
 ii)	Prøver fra tarmindhold, hjerne, lunger, lever, milt og andre  

 tydeligt  angrebne organer så hurtigt som muligt efter deres død  

 enten fra:
-	døde challenge kyllinger og alle fugle, der er døde ved  

 ankomsten, og fugle, der dør i karantæneperioden, eller -	i tilfælde af høj dødelighed blandt små  

 fugle i store forsendelser, 10 % af de døde fugle.
3.	Alle virologiske og serologiske undersøgelser af  

 prøver, der er taget i karantæneperioden, skal foretages i  

 officielle laboratorier, der udpeges af den kompetente myndighed, og der  

 anvendes diagnostiske procedurer i overensstemmelse med bilag III i direktiv  

 92/66/EØF og bilag III i direktiv 92/40/EØF.
Når der  

 anvendes en pool ved virologiske undersøgelser, må der  

 højst indgå fem prøver af individuelle fugle i hver pool.  

 Fæcesprøver skal indgå i en anden pool end andre organ- og  

 vævsprøver.
 4.	Isolater af virus indsendes til Danmarks  

 Veterinærinstitut.
Bilag 4 FORTEGNELSE OVER TREDJELANDE, DER KAN ANVENDE  

 DYRESUNDHEDSCERTIFIKATET I BILAG A Lande, der er opført som medlemmer af Det  

 internationale Kontor for Epizootier i kontorets nyhedsbrev.
 1)   

  	Bekendtgørelsen indeholdes bestemmelser,der gennemfører  

 dele af Rådets direktiv 92/65/EØF af 13. juli 1992 om  

 dyresundhedsmæssige betingelser for samhandel med og indførsel  

 til Fællesskabet af dyr samt sæd, æg og embryoner, for  

 så vidt disse betingelser ikke er underlagt specifikke  

 fællesskabsbetingelser (EF-Tidende 1992 L 268 s. 54) og dele af  

 Kommissionens beslutning 2000/666//EF af 16. oktober 2000 om  

 dyresundhedsmæssige betingelser og udstedelse af sundhedscertifikat ved  

 indførsel af fugle, bortset fra fjerkræ, samt  

 karantænebetingelser (EF-Tidende 2000 L 278 s. 26) som ændret  

 senest ved Kommissionens beslutning nr. 2002/279/EF af 12. april 2002  

 (EF-Tidende 2002 L 99 s. 17).
