Betænkning afgivet af Miljøudvalget den 5. december 2013 Betænkning over Forslag til lov om ændring af lov om vandløb, lov om naturbeskyttelse og lov om planlægning (Klassifikation af private og offentlige vandløb, ophævelse af krav om dispensation i en række tilfælde til opførelse af bebyggelse inden for skovbyggelinjen og forenkling af VVM-processen m.v.) [af miljøministeren (Ida Auken)]:
1. Ændringsforslag Der er stillet 6 ændringsforslag til lovforslaget.
Venstres, Dansk Folkepartis og Det Konservative Folkepartis medlemmer af udvalget har stillet ændringsforslag nr. 1 om deling af lovforslaget.
Miljøministeren har stillet ændringsforslag nr. 2-6.
2. Udvalgsarbejdet Lovforslaget blev fremsat den 3. oktober 2013 og var til 1. behandling den 31. oktober 2013. Lovforslaget blev efter 1. behandling henvist til behandling i Miljøudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i høring, og miljøministeren sendte den 3. juni 2013 dette udkast til udvalget, jf. folketingsåret 2012-13, MIU alm. del  bilag 303. Den 3. oktober 2013 sendte miljøministeren de indkomne høringssvar og et notat herom til udvalget.
Samråd Udvalget har stillet 1 spørgsmål til miljøministeren til mundtlig besvarelse, som denne har besvaret i et åbent samråd med udvalget den 5. december 2013. Ministeren har efterfølgende sendt udvalget det talepapir, der dannede grundlag for ministerens besvarelse af spørgsmålet.
Spørgsmål Udvalget har stillet 24 spørgsmål til miljøministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, RV, SF, EL, IA og Uffe Elbæk (UFG))) indstiller lovforslaget til vedtagelse med de af miljøministeren stillede ændringsforslag.
Flertallet vil stemme imod ændringsforslag nr. 1 om deling af lovforslaget.
Et mindretal i udvalget (V, DF, LA og KF) vil stemme for ændringsforslag nr. 1 om deling af lovforslaget og indstiller det under A nævnte lovforslag til forkastelse og det under B nævnte lovforslag til vedtagelse ved 3. behandling.
I fald ændringsforslag nr. 1 om deling af lovforslaget ikke bliver vedtaget ved 2. behandling, vil mindretallet indstille lovforslaget til forkastelse ved 3. behandling.
 Venstres, Dansk Folkepartis og Det Konservative Folkepartis medlemmer af udvalget ønsker lovforslaget delt, idet vi naturligvis gerne bakker op om den del, som vedrører regelforenklinger og afbureaukratisering.
 Venstre, Dansk Folkeparti og Det Konservative Folkeparti kan ikke bakke op om den del af lovforslaget, hvor regeringen vælger at give kommunerne øget mulighed for at kunne overføre driftsopgaven og dermed omkostningerne fra offentlige vandløb til private lodsejere.
Venstre, Dansk Folkeparti og Det Konservative Folkeparti ønsker at fastholde, at vandplanerne skal være i tråd med det i finansloven for 2014 knæsatte princip om, at der i Danmark skal »arbejdes aktivt for en mere målrettet miljøregulering af landbruget således, at indsatsen sker dér, hvor virkningen og omkostningseffektiviteten er størst.
En ny regulering vil samlet skulle give erhvervsøkonomiske gevinster, være baseret på et solidt fagligt grundlag og fastholde et højt niveau for miljøbeskyttelse«.
Med lovforslaget mener vi, at der er fare for, at nogle lodsejere kan blive belastet økonomisk, uden at miljøet sikres en øget beskyttelse.
 Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (V, DF og KF), tiltrådt af et mindretal ( LA):
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om vandløb (Klassifikation af private og offentlige vandløb)« omfattende § 1 og § 4, stk. 1.
 B. »Forslag til lov om ændring af lov om naturbeskyttelse og lov om planlægning (Ophævelse af krav om dispensation i en række tilfælde til opførelse af bebyggelse inden for skovbyggelinjen og forenkling af VVM-processen m.v.)« omfattende §§ 2-4.
[Forslag om deling af lovforslaget] b Ændringsforslag til det udelte lovforslag Til § 3 Af miljøministeren, tiltrådt af et flertal (S, RV, SF, EL, IA og Uffe Elbæk (UFG)):
 2) Efter nr. 1 indsættes som nye numre:
 »01. I § 3, stk. 3, § 11 h, stk. 2, nr. 4, der bliver nr. 2, § 51, stk. 2, § 58, stk. 1, nr. 3, og § 64, stk. 2, ændres »stk. 4« til: »stk. 3«.
 02. I § 5 a, stk. 3, ændres »nr. 20« til: »nr. 19«, og »og 5« udgår.
 03. I § 5 a, stk. 4, udgår »og 5«.
 04. I § 5 n, stk. 1, nr. 3, ændres »stk. 7« til: »stk. 6«.
05. I § 5 p, stk. 4, ændres »stk. 6« til: »stk. 5«.« [Konsekvensændring] 3) Efter nr. 2 indsættes som nyt nummer:
»06. I § 11 b, stk. 2, ændres »nr. 10« til: »nr. 9«.« [Konsekvensændring] 4) ) I det under nr. 7 foreslåede § 11 g, stk. 2, 4. pkt., indsættes efter »høringen«: »af redegørelsen«.
[Forslaget om høringsfristen angår alene redegørelsen] 5) Efter nr. 7 indsættes som nyt nummer:
 »07. § 11 g, stk. 3, ophæves.
Stk. 4 bliver herefter stk. 3.« [Konsekvens af forslaget om, at pligten til altid at udarbejde et kommuneplantillæg som led i udarbejdelsen af VVM-redegørelsen ophæves] 6) Efter nr. 8 indsættes som nyt nummer:
 »08. § 11 h, stk. 2, nr. 2 og 3, ophæves.
Nr. 4 bliver herefter nr. 2.« [Konsekvensændring] Bemærkninger Til nr. 1 Det foreslås at dele lovforslaget i to lovforslag, således at ændringerne af vandløbsloven kan vedtages uafhængigt af ændringer af naturbeskyttelsesloven og planloven.
Til nr. 2, 3, 5 og 6 Der er tale om konsekvensændringer.
Til nr. 4 Den foreslåede ændring er en præcisering af, at den forslåede høringsfrist alene angår redegørelsen for anlæggets forventede væsentlige virkninger på miljøet og ikke indkaldelsen af ideer og forslag til brug for fastlæggelsen af redegørelsens indhold.
Annette Lind (S) Flemming Møller Mortensen (S) Jens Joel (S) John Dyrby Paulsen (S) Mette Reissmann (S) Torben Hansen (S) Per Husted (S) Lone Loklindt (RV) fmd.
Lotte Rod (RV) Karina Lorentzen Dehnhardt (SF) Steen Gade (SF) Per Clausen (EL) Lars Dohn (EL) Sara Olsvig (IA) Uffe Elbæk (UFG) Erling Bonnesen (V) Anne-Mette Winther Christiansen (V) Henrik Høegh (V) Esben Lunde Larsen (V) Hans Christian Schmidt (V) Anni Matthiesen (V) nfmd.
Hans Christian Thoning (V) Eyvind Vesselbo (V) Jørn Dohrmann (DF) René Christensen (DF) Mette Hjermind Dencker (DF) Hans Kristian Skibby (DF) Villum Christensen (LA) Vivi Kier (KF) Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 30 Bilagsnr.
