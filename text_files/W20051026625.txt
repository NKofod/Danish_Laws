Klage over behandling for nethindeløsning, årehindeløsning samt kræftknude Nævnet fandt ikke grundlag for kritik af øjenlægen.
 På baggrund af en bevisvurdering fandt nævnet ikke  

 grundlag for at fastslå, at klager i forbindelse med konsultationen den 7.  

 maj  

 2003 oplyste øjenlægen om, at hun ud over en trykkende smerte bagom sit  

 venstre  

 øje, ligeledes havde ømhed og flimmer for øjet.
Nævnet kunne oplyse, at smerter bag og omkring venstre  

 øje især bør give mistanke om en sygdomsproces i øjenhulen.
Trykken og ømhed  

 i  

 selve øjet er langt oftest forårsaget af forhøjet tryk i øjet (glaukom) eller  

 betændelsestilstande i øjets indre, især regnbuehinde betændelse, hvorimod  

 symptomet er usædvanligt ved svulster inde i øjet (med mindre trykket er  

 forhøjet) og slet ikke optræder ved nethindeløsning alene.
 Flimmer for et øje er ikke en karakteristisk  

 synsforstyrrelse ved nogen øjensygdom, med mindre det tillige angives, at der  

 er lysglimt, bølgende linier, sorte prikker eller zig-zag-striber for øjet.
 Ved mistanke om sygdomsproces i øjenhulen, bør  

 øjenlægen undersøge, dels om det pågældende øje hvælver frem i forhold til  

 det  

 andet (exophthalmus), dels om der er forskel i fastheden af de to øjenhulers  

 væv (retrobulbær resistance), når øjnene forsigtigt presses tilbage ved  

 fingertryk (ved palpation), og endelig om øjenlågenes stilling og lukkeevne  

 er  

 påvirket.
 Det kunne videre oplyses, at nethindeløsning såvel som  

 svulster i øjet giver et større eller mindre blindt område i synsfeltet, der  

 af  

 patienten opleves som en mørk skygge, og af øjenlægen erkendes ved  

 undersøgelse  

 af synsfeltet.
 Nævnet kunne ligeledes oplyse, at en undersøgelse ved  

 første konsultation hos en speciallæge i øjensygdomme ikke omfatter  

 medikamentel udvidelse af øjets pupil forud for oftalmoskopi, medmindre der  

 er  

 oplysninger om symptomer eller særlige almen sygdom, der fordrer indblik til  

 større områder af øjenbaggrunden.
 Det er nævnets opfattelse, at da det på grund af  

 manglende beviser er lagt til grund, at øjenlæge den 7. maj 2003 ikke blev  

 oplyst om symptomer ud over en trykkende smerte bagom venstre øje, kunne  

 øjenlægen ikke kritiseres for ikke at have foretaget en pupiludvidende  

 undersøgelse af øjenbaggrunden, herunder nethinden, ved oftalmoskopi.
