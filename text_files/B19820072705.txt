 I medfør af § 3, stk. 1, i lov nr. 671 af 13. december 1978 om jordemødre  

 (jordemoderloven) fastsættes:
 § 1.  Sundhedsstyrelsen meddeler statsborgere fra De  

 europæiske Fællesskabers medlemslande (EF-statsborgere), som har gennemført  

 en uddannelse som jordemoder i en af de øvrige medlemsstater, autorisation  

 som jordemoder i Danmark.
 Stk. 2.  For at opnå den i stk. 1 nævnte autorisation  

 kræves:
Stk. 3.  Ansøgere, hvis kvalifikationsbevis som  

 jordemoder ikke opfylder alle de mindstekrav til uddannelse, som er fastsat i  

 artikel 1 i EF-direktiv nr. 80/ 155, er berettigede til autorisation som  

 jordemoder i Danmark, såfremt Stk. 4.  Ansøgere, hvis kvalifikationsbevis som  

 jordemoder opfylder alle de mindstekrav til uddannelsen, som er fastsat i  

 artikel 1 i EF-direktiv nr. 80/ 155, men som i henhold til artikel 2 i  

 EF-direktiv 80/ 154 kun skal anerkendes, såfremt det er ledsaget af det i  

 artikel 4 i nævnte direktiv omhandlede bevis for erhvervspraktik, skal have  

 anerkendt kvalifikationsbeviser, der er udstedt før det nævnte direktivs  

 ikrafttræden, når de ledsages af attestation, der bekræfter, at disse  

 statsborgere faktisk og retmæssigt har udøvet den pågældende virksomhed i  

 mindst to år i løbet af de fem år, der går forud for attestationens  

 udstedelse.
 § 2.  EF-statsborgere, som opfylder betingelsen for at  

 opnå den i § 1, stk. 1 nævnte autorisation, og som i deres hjemland eller  

 seneste opholdsland udøver virksomhed som jordemoder, er berettigede til at  

 udføre tjenesteydelser som jordemoder under midlertidigt ophold i Danmark.
 Stk. 2.  Forud for udførelsen af den i stk. 1 nævnte  

 tjenesteydelse giver vedkommende meddelelse til sundhedsstyrelsen om  

 karakteren og varigheden af sin tjenesteydelse, ledsaget af en attestation  

 for, at den pågældende opfylder de i stk. 1 nævnte betingelser.
 Stk. 3.  Såfremt hensynet til snarlig jordemodermæssig  

 indsats ikke tillader afgivelse af den i stk. 2 nævnte meddelelse, afgiver  

 vedkommende hurtigst muligt efter, at tjenesteydelsen er udført, meddelelse  

 herom til sundhedsstyrelsen.
 § 3.  Det påhviler EF-statsborgere, der ønsker at opnå  

 den i § 1, stk. 1 nævnte autorisation, at rette henvendelse til  

 sundhedsstyrelsen, der drager omsorg for, at de pågældende informeres om den  

 danske sundheds- og sociallovgivning og om jordemoderens pligter i Danmark.  

 Sundhedsstyrelsen anviser om fornødent de pågældende mulighed for at erhverve  

 tilstrækkeligt kendskab til det danske sprog.
 § 4.  Sundhedsstyrelsens behandling af ansøgninger i  

 henhold til § 1, skal være afsluttet hurtigst muligt og senest tre måneder  

 efter ansøgningens indgivelse, med mindre der foreligger forhold som nævnt i  

 artikel 11, stk. 2 i EF-direktiv nr. 80/ 154.
 Stk. 2.  Sundhedsstyrelsen giver den kompetente  

 sundhedsmyndighed i den eller de stater, hvor en jordemoder tidligere har  

 udøvet virksomhed som jordemoder, meddelelse om en i Danmark meddelt  

 autorisation i henhold til § 1.
§ 5.  Sundhedsstyrelsen giver den kompetente  

 sundhedsmyndighed i den medlemsstat, hvor en EF-statsborger udøver virksomhed  

 som jordemoder, meddelelse om eventuelle judicielle eller administrative  

 sanktioner over for den pågældende i Danmark i anledning af alvorlig  

 tilsidesættelse af dennes pligter som jordemoder.
Ligeledes gives meddelelse,  

 såfremt en jordemoder fraskriver sig sin autorisation.
 Stk. 2.  Såfremt den kompetente sundhedsmyndighed i en  

 medlemsstat anmoder sundhedsstyrelsen om oplysning om eventuelle sanktioner  

 som nævnt i stk. 1, skal sundhedsstyrelsen afgive disse oplysninger senest  

 tre måneder efter, at anmodningen herom er modtaget.
 § 6.  Sundhedsstyrelsen udsteder på begæring til en  

 jordemoder, som ønsker at udføre en tjenesteydelse i en anden medlemsstat,  

 attestation for:
Stk. 2.  Den i stk. 1 nævnte attestation inddrages,  

 såfremt den pågældendes autorisation som jordemoder fratages denne.
Det samme  

 gælder, såfremt den pågældende fraskriver sig sin autorisation.
 § 7.  Sundhedsstyrelsen fastsætter nærmere regler om  

 form og indhold af de i denne bekendtgørelse krævede meddelelser og  

 attestationer.
 § 8.  Bekendtgørelsen træder i kraft den 21. januar  

 1983.
INDENRIGSMINISTERIET, DEN 22. DECEMBER  

 1982 BRITTA SCHALL HOLBERG /Steen Loiborg Bilag RÅD RÅDETS DIREKTIV af 21. januar 1980 om gensidig anerkendelse af eksamensbeviser, certifikater og andre  

 kvalifikationsbeviser for jordemødre og om foranstaltninger, der skal lette  

 den faktiske udøvelse af etableringsretten og den fri udveksling af  

 tjenesteydelser.
RÅDET FOR DE EUROPÆISKE FÆLLESSKABER HAR - under henvisning til traktaten om oprettelse af Det europæiske økonomiske  

 Fællesskab, særlig artikel 49, 57 og 66, under henvisning til forslag fra Kommissionen (* 1), under henvisning til udtalelse fra Europa-Parlamentet (* 2), under henvisning til udtalelse fra Det økonomiske og sociale Udvalg (* 3),  

 og ud fra følgende betragtninger:
I henhold til traktaten er enhver i nationaliteten begrundet  

 forskelsbehandling med hensyn til etablering og tjenesteydelser forbudt fra  

 overgangsperiodens udløb; det således gennemførte princip om national  

 behandling finder navnlig anvendelse ved udstedelse af en eventuelt fornøden  

 autorisation for adgang til virksomhed som jordemoder samt ved indskrivning  

 eller optagelse i faglige organisationer eller organer; det forekommer dog formålstjeneligt at fastsætte visse bestemmelser, som  

 skal lette den faktiske udøvelse af etableringsretten og den fri udveksling  

 af tjenesteydelser for jordemødre; i henhold til traktaten må medlemsstaterne ikke yde nogen form for støtte,  

 som vil kunne fordreje betingelserne for etablering; artikel 57, stk. 1, i traktaten foreskriver, at der skal vedtages  

 direktiver om gensidig anerkendelse af eksamensbeviser, certifikater og andre  

 kvalifikationsbeviser; det forekommer hensigtsmæssigt, at der samtidig med den gensidige  

 anerkendelse af eksamensbeviser sker en samordning af  

 uddannelsesbetingelserne for jordemødre; denne samordning sker ved direktiv  

 80/155/EØF (* 4); i medlemsstaterne er adgang til og udøvelse af virksomhed som jordemoder  

 ved lov gjort betinget af, at den pågældende er i besiddelse af et bevis for  

 bestået jordemodereksamen; da et direktiv om gensidig anerkendelse af eksamensbeviser ikke  

 nødvendigvis medfører en indholdsmæssig ligestilling af de uddannelser, som  

 disse eksamensbeviser vedrører, bør der, hvad angår benyttelsen af  

 uddannelsestitlen, kun gives tilladelse til benyttelse af denne på sproget i  

 den medlemsstat, der er hjemland eller seneste opholdsland; for at lette de nationale myndigheders anvendelse af dette direktiv kan  

 medlemsstaterne foreskrive, at de berørte personer, der opfylder de heri  

 stillede uddannelsesbetingelser, samtidig med deres uddannelsesbevis skal  

 forelægge et certifikat, som er udstedt af de kompetente myndigheder i  

 hjemlandet eller det seneste opholdsland, og som attesterer, at disse beviser  

 virkelig er de i dette direktiv omhandlede; ved en tjenesteydelse er krav om indskrivning eller optagelse i faglige  

 organisationer eller organer, der er knyttet til udøvelse af en virksomhed af  

 regelmæssig og varig karakter i værtslandet, ubestrideligt til ulempe for  

 tjenesteyderen på grund af virksomhedens midlertidige karakter; kravet bør  

 derfor frafaldes; i så fald må imidlertid tilsynet med den faglige disciplin,  

 som henhører under disse faglige organisationers eller organers kompetence,  

 sikres; i dette øjemed bør der med forbehold af anvendelsen af artikel 62 i  

 traktaten åbnes mulighed for at pålægge den pågældende en pligt til over for  

 den kompetente myndighed i den medlemsstat, der er værtsland, at foretage  

 indberetning om tjenesteydelsen; med hensyn til vandel og hæderlighed bør der sondres mellem de krav, der  

 kan stilles på den ene side for en første adgang til erhvervet og på den  

 anden side for dets udøvelse; hvad angår lønnet udøvelse af virksomhed som jordemoder indeholder Rådets  

 forordning (EØF) nr. 1612/68 af 15. oktober 1968 om arbejdskraftens frie  

 bevægelighed inden for Fællesskabet (* 5) ikke særlige bestemmelser for de  

 erhverv, der er undergivet forskrifter vedrørende vandel og hæderlighed,  

 faglig disciplin og benyttelse af titler; de pågældende forskrifter anvendes  

 eller kan bringes i anvendelse såvel på lønmodtagere som på selvstændige  

 erhvervsdrivende alt efter medlemsstaternes ønske; udøvelse af virksomhed som  

 jordemoder er i alle medlemsstater betinget af besiddelse af et  

 eksamensbevis, certifikat eller andet kvalifikationsbevis for jordemødre;  

 denne virksomhed udøves såvel af selvstændige som af lønmodtagere, eller  

 endog af de samme personer skiftevis som lønmodtager og som selvstændig i  

 løbet af deres faglige karriere; for i fuldt omfang at fremme den frie  

 bevægelighed for disse erhvervsudøvere inden for Fællesskabet forekommer det  

 således nødvendigt at udvide anvendelsen af dette direktiv til også at gælde  

 for jordemødre, der er lønmodtagere - UDSTEDT FØLGENDE DIREKTIV:
ANVENDELSESOMRÅDE Artikel 1 Dette direktiv finder anvendelse på virksomhed som jordemoder, således som  

 den forbehold af bestemmelserne i artikel 4 i direktiv 80/155/EØF er  

 defineret af hver medlemsstat, og som udøves under følgende  

 stillingsbetegnelser:
 I TYSKLAND:
Hebamme, I BELGIEN:
Accoucheuse/vroedvrouw, I DANMARK:
jordemoder, I FRANKRIG:
sage-femme, I IRLAND:
midwife, I ITALIENL:
ostetrica, I LUXEMBOURG:
sage-femme, I NEDERLANDENE:
verloskundige, I DET FORENEDE KONGERIGE:
 midwife.
EKSAMENSBEVISER, CERTIFIKATER OG ANDRE  

 KVALIFIKATIONSBEVISER FOR ARTIKEL 2 1. Hver medlemsstat anerkender de eksamensbeviser,  

 certifikater og andre kvalifikationsbeviser, der udstedes til  

 medlemsstaternes statsborgere af de øvrige medlemsstater, og som er anført i  

 artikel 3 nedenfor, som er i overensstemmelse med artikel 1, stk. 1, 3 og 4,  

 i direktiv 80/155/EØF, og som opfylder en af følgende retningslinjer:
- en heltidsuddannelse til jordemoder på mindst tre år, der: - enten er  

 betinget af besiddelse af et eksamensbevis, certifikat eller et andet  

 kvalifikationsbevis, der giver adgang til universiteter eller højere  

 læreanstalter, eller som i mangel heraf garanterer et tilsvarende  

 kundskabsniveau, - eller som følges af erhvervspraktik, for hvilken der i  

 artikel 4 i dette direktiv omhandlede bevis udstedes; - en heltidsuddannelse til jordemoder på mindst to år eller 3600 timer  

 betinget af besiddelse af et eksamensbevis, certifikat eller et andet  

 kvalifikationsbevis for sygeplejersker med ansvar for den almene sundheds- og  

 sygepleje som omhandlet i artikel 3 i direktiv 77/452/EØF (* 6); - en heltidsuddannelse til jordemoder på mindst 18 måneder eller 3000  

 timer betinget af besiddelse af et eksamensbevis, certifikat eller et andet  

 kvalifikationsbevis for sygeplejersker med ansvar for den almene sundheds- og  

 sygepleje som omhandlet i artikel 3 i direktiv 77/452/EØF, og som følgesaf  

 erhvervspraktik, for hvilken det i artikel 4 i dette direktiv omhandlede  

 bevis udstedes.
 2. Hver medlemsstat giver for så vidt angår adgang til  

 udøvelse af selvstændig virksomhed som jordemoder eksamensbeviser,  

 certifikater og andre kvalifikationsbeviser, som den anerkender, samme  

 gyldighed på sit område som de eksamensbeviser, certifikater og andre  

 kvalifikationsbeviser, som den selv udsteder.
ARTIKEL 3 De i artikel 2 omhandlede eksamensbeviser, certifikater og andre  

 kvalifikationsbeviser er følgende:
»diplome d'accoucheuse/vroedvrouwdiploma« udstedt af skoler, som  

 er oprettet eller anerkendt af staten eller af det centrale  

 bedømmelsesudvalg; bevis for bestået jordemodereksamen udstedt af Danmarks Jordemoderskole; »diplome de sage-femme« udstedt af staten; »certificate in midwifery« udstedt af »An Bord  

 Altranais« (»Nursing Board«); »diploma d'ostetrica« udstedt af statsanerkendte skoler; »diplome de sage-femme« udstedt af ministeren for det offentlige  

 sundhedsvæsen på grundlag af eksamensudvalgets afgørelse; »vroedvrouwdiploma« udstedt af et af staten udnævnt  

 eksamensudvalg; »certificate of admission to the Roll of Midwives«, i England og  

 Wales udstedt af »Central Midwives Board for England and Wales«, i  

 Skotland af »Central Midwives Board for Scotland« og i Norirland af  

 »Northern Ireland Council for Nuses and Midwives«.
 ARTIKEL 4.
 Det i artikel 2 nævnte bevis udstedes af de kompetente myndigheder i den  

 medlemsstat, der er hjemland eller seneste opholdsland (i det følgende  

 benævnt »hjemland eller seneste opholdsland«). Det bekræftes i  

 beviset, at den pågældende efter at have bestået eksamen som jordemoder på et  

 sygehus eller en til dette formål godkendt behandlingsinstitution på  

 tilfredsstillende måde har varetaget alle de funktioner, der udføres af en  

 jordemoder, i en periode der fastsættes således:
- to år i det tilfælde, der er nævnt i artikel 2, stk. 1, første led,  

 andet underled, - et år i det tilfælde, der er nævnt i artikel 2, stk. 1, tredje led.
ERHVERVEDE RETTIGHEDER ARTIKEL 5 1. Hver medlemsstat anerkender som tilstrækkeligt  

 bevis for de af medlemsstaternes statsborgere, hvis eksamensbeviser,  

 certifikater og andre kvalifikationsbeviser ikke opfylder alle de mindstekrav  

 til uddannelse, der er fastsat i artikel 1 i direktiv 80/155/EØF, de  

 eksamensbeviser, certifikater og andre kvalifikationsbeviser for jordemødre,  

 der er udstedt af disse medlemsstater senest seks år efter meddelelsen af  

 dette direktiv, ledsaget af en attestation, der bekræfter, at disse  

 statsborgere faktisk og retmæssigt har udøvet den pågældende virksomhed i  

 mindst tre år i løbet af de fem år, der går forud for attestationens  

 udstedelse.
 2. Hver medlemsstat anerkender som tilstrækkeligt  

 bevis for de af medlemsstaternes statsborgere, hvis eksamensbeviser,  

 certifikater og andre kvalifikationsbeviser opfylder alle de mindstekrav til  

 uddannelse, der er fastsat i artikel 1 i direktiv 80/155/EØF, men som i  

 henhold til artikel 2 i nærværende direktiv kun skal anerkendes, såfremt de  

 er ledsaget af det i artikel 4 omhandlede bevis for erhvervspraksis, de  

 eksamensbeviser, certifikater og andre kvalifikationsbeviser for jordemødre,  

 der er udstedt af disse medlemsstater før dette direktivs ikrafttræden,  

 ledsaget af en attestation, der bekræfter, at disse statsborgere faktisk og  

 retmæssigt har udøvet den pågældende virksomhed i mindst to år i løbet af de  

 fem år, der går forud for attestationens udstedelse.
BENYTTELSE AF UDDANNELSESTITEL ARTIKEL 6 1. Med forbehold af artikel 15 sikrer de  

 medlemsstater, der er værtsland (i det følgende benævnt  

 »værtsland«), at medlemsstaternes statsborgere, som opfylder de i  

 artikel 2 og 5 fastsatte betingelser, har ret til at benytte deres retmæssige  

 uddannelsestitel, for så vidt denne ikke er den samme som  

 stillingsbetegnelsen, og eventuelt en forkortelse herfor, fra deres hjemland  

 eller seneste opholdsland og på denne stats sprog.
Værtslandet kan  

 foreskrive, at denne titel skal efterfølges af navn og sted for den  

 institution eller det bedømmelsesudvalg, der har tildelt den.
 2. Såfremt uddannelsestitlen fra hjemlandet eller det  

 seneste opholdsland i værtslandet kan forveksles med en titel, der i denne  

 stat kræver en supplerende uddannelse, som den pågældende ikke har erhvervet,  

 kan dette værtsland foreskrive, at vedkommende skal benytte sin  

 uddannelsestitel fra hjemlandet eller det seneste opholdsland, i en passende  

 udformning, som det pågældende værtsland angiver.
BESTEMMELSER, SOM SKAL LETTE DEN FAKTISKE  

 UDØVELSE AF A.
Særlige bestemmelser om etableringsret ARTIKEL 7 1. Det værtsland, som af sine egne statsborgere kræver  

 bevis for vandel og hæderlighed for den første adgang til en af de i artikel  

 1 nævnte former for virksomhed, skal for statsborgere fra andre medlemsstater  

 som tilstrækkeligt bevis godkende en attestation, som er udsted af en  

 kompetent myndighed i hjemlandet eller det seneste opholdsland, og hvori det  

 bekræftes, at de betingelser vedrørende vandel og hæderlighed, der i denne  

 medlemsstat stilles for adgangen til den pågældende form for virksomhed, er  

 opfyldt.
 2. Såfremt hjemlandet eller det seneste opholdsland  

 ikke kræver bevis for vandel og hæderlighed for den første adgang til den  

 pågældende form for virksomhed, kan værtslandet af statsborgere fra  

 hjemlandet eller det seneste opholdsland kræve en udskrift af  

 strafferegisteret eller, hvis sådanne ikke udfærdiges, et tilsvarende  

 dokument udsted af en kompetent myndighed i hjemlandet eller det seneste  

 opholdsland.
 3. Såfremt værtslandet har kendskab til alvorlige og  

 konkrete forhold, der, inden den pågældende etablerede sig i denne stat, har  

 foreligget uden for dens område, og som i dette værtsland vil kunne få følger  

 for adgangen til den pågældende form for virksomhed, kan den underrette  

 hjemlandet eller det seneste opholdsland herom.
Hjemlandet eller det seneste opholdsland undersøger rigtigheden af  

 forholdene, for så vidt de i denne medlemsstat vil kunne få følger for  

 adgangen til den pågældende form for virksomhed.
Myndighederne i denne stat  

 bestemmer selv arten og omfanget af de undersøgelser, der skal foretages, og  

 meddeler værtslandet de slutninger, de drager heraf med hensyn til de  

 attestationer eller dokumenter, som de har udstedt.
 4. Medlemsstaterne sikrer, at de afgivne oplysninger  

 behandles fortroligt.
ARTIKEL 8 1. Såfremt der i værtslandet gælder administrativt  

 eller ved lov fastsatte bestemmelser om opfyldelse af krav vedrørende vandel  

 og hæderlighed, herunder bestemmelser om disciplære sanktioner i tilfælde af  

 grov forsømmelse eller skødesløshed eller domfældelse for lovovertrædelser i  

 forbindelse med udøvelsen af en af de i artikel 1 nævnte former for  

 virksomhed, fremsender hjemlandet eller det seneste opholdsland til  

 værtslandet de nødvendige oplysninger om faglige og administrative  

 foranstaltninger eller sanktioner, der er truffet over for den pågældende,  

 samt om strafferetlige sanktioner, der vedrører udøvelsen af erhvervet i  

 hjemlandet eller det seneste opholdsland.
 2. Såfremt værtslandet har kendskab til alvorlige og  

 konkret forhold, der, inden den pågældende etabelerede sig i denne stat, har  

 foreligget uden for dens område, og som i dette værtsland vil kunne få følger  

 for udøvelsen af den pågældende form for virksomhed, kan den underrette  

 hjemlandet eller det seneste opholdsland herom.
Hjemlandet eller det seneste opholdsland undersøger rigtigheden af  

 forholdene, for så vidt de i denne medlemsstat vil kunne få følger for  

 udøvelsen af den pågældende form for virksomhed.
Myndighederne i denne stat  

 bestemmer selv arten og omfanget af de undersøgelser, der skal foretages, og  

 meddeler værtslandet de slutninger, de drager heraf med hensyn til de  

 oplysninger, som de har fremsendt i henhold til stk. 1.
 3. Medlemsstaterne sikrer, at de afgivne oplysninger  

 behandles fortroligt.
ARTIKEL 9 Såfremt værtslandet af sine egne statsborgere kræver dokumentation for  

 fysisk og psykisk sundhed for adgang til eller udøvelse af en af de i artikel  

 1 nævnte former for virksomhed, godkender denne stat som tilstrækkeligt bevis  

 i så henseende fremlæggelsen af de dokument, der kræves i hjemlandet eller  

 det seneste opholdsland.
 Såfremt hjemlandet eller det seneste opholdsland ikke kræver dokumentation  

 af denne art for adgang til eller udøvelse af den pågældende form for  

 virksomhed, godkender værtslandet for statsborgere fra dette hjemland eller  

 seneste opholdsland en af en kompetent myndighed i denne stat udstedt  

 attestation, der svarer til attestationerne i værtslandet.
ARTIKEL 10 De i artikel 7, 8 og 9 omhandlede dokumenter må ved fremlæggelsen ikke  

 være ældre end tre måneder.
ARTIKEL 11 1. Proceduren for godkendelse af den pågældendes  

 adgang til en af de i artikel 1 nævnte former for virksomhed i  

 overensstemmelse med artikel 7, 8 og 9 skal afsluttes så hurtigt som muligt  

 og senest tre måneder efter fremlæggelsen af samtlige akter vedrørende den  

 pågældende med forbehold af de forsinkelser, der måtte opstå som følge af en  

 eventuel klage efter gennemførelsen af denne procedure.
 2. I de i artikel 7, stk. 3, og artikel 8, stk. 2,  

 omhandlede tilfælde bevirker en anmodning om fornyet undersøgelse, at den i  

 stk. 1 omhandlede frist suspenderes.
 Den medlemsstat, der bliver hørt, skal afgive sit svar inden for en frist  

 af tre måneder.
 Værtslandet fortsætter den i stk. 1 nævnte procedure straks efter  

 modtagelsen af dette svar eller efter udløbet af denne frist.
ARTIKEL 12 Såfremt værtslandet af sine egne statsborgere kræver aflæggelse af ed  

 eller et højtideligt løfte for adgang til eller udøvelse af en af de i  

 artikel 1 omhandlede former for virksomhed, og såfremt udformningen af denne  

 ed eller dette løfte ikke er brugbar for statsborgere fra de øvrige  

 medlemsstater, sørger værtslandet for, at en passende og dækkende udformning  

 kan forelægges for de pågældende.
B.
Særlige bestemmelser om tjenesteydelser ARTIKEL 13 1. Såfremt en medlemsstat af sine egne statsborgere  

 for adgang til eller udøvelse af en af de i artikel 1 nævnte former for  

 virksomhed kræver enten en autorisation eller indskrivning eller optagelse i  

 en faglig organisation eller et fagligt organ, skal denne medlemsstat fritage  

 medlemsstaternes statsborgere fra opfyldelsen af dette krav for så vidt angår  

 tjenesteydelser.
 Den pågældende præsenterer tjenesteydelsen med samme rettigheder og  

 pligter som statsborgerne i værtslandet; han er blandt andet undergivet de  

 disciplinære bestemmelser af faglig eller administrativ karakter, der finder  

 anvendelse i denne medlemsstat.
 Såfremt værtslandet træffer en foranstaltning i medfør af andet afsnit  

 eller har kendskab til forhold, der er i strid med disse bestemmelser, giver  

 den omgående underretning herom til den medlemsstat, i hvilken den pågældende  

 er etableret.
 2. Værtslandet kan foreskrive, at den pågældende på  

 forhånd skal afgive en erklæring om sin tjenesteydelse til de kompetente  

 myndigheder, såfremt udførelsen af denne ydelse medfører et midlertidigt  

 ophold på dens område.
 I hastende tilfælde kan denne erklæring afgives så hurtigt som muligt,  

 efter at tjenesteydelsen er udført.
 3. I medfør af stk. 1 og 2 kan værtslandet af den  

 pågældende kræve et eller flere dokumenter indeholdende følgende oplysninger:
- den i stk. 2 omhandlede erklæring, - en attestation, der bekræfter, at den pågældende retmæssigt udøver de  

 omhandlede former for virksomhed i den medlemsstat, hvor vedkommende er  

 etableret, - en attestation for, at den pågældende er i besiddelse af det eller de  

 eksamensbeviser, certifikater eller andre kvalifikationsbeviser, der er  

 påkrævet for udførelse af den pågældende tjenesteydelse, og som er nævnt i  

 dette direktiv.
 4. Det eller de i stk. 3 nævnte dokumenter må ved  

 fremlæggelsen ikke være ældre end 12 måneder.
 5. Såfremt en medlemsstat helt eller delvis,  

 midlertidigt eller definitivt fratager en af sine egne statsborgere eller en  

 anden medlemsstats statsborger, der er etableret på dens område, retten til  

 at udøve en af de i artikel 1 omhandlede former for virksomhed, drager den i  

 givet fald omsorg for, at den i stk. 3, andet led, omhandlede attestation  

 inddrages midlertidigt eller definitivt.
ARTIKEL 14 Såfremt det i værtslandet er nødvendigt at være tilsluttet et  

 offentligretligt socialsikringsorgan for at foretage afregning med et  

 forsikringsorgan i forbindelse med virksomhed udøvet til fordel for  

 socialforsikrede, skal denne medlemsstat i tilfælde af, at udførelse af  

 tjenesteydelser medfører rejser for den pågældende, fritage medlemsstaternes  

 statsborgere, der er etableret i en anden medlemsstat, for at opfylde dette  

 krav.
 Den pågældende skal dog forud, eller i hastende tilfælde efterfølgende,  

 underrette dette organ om sin tjenesteydelse.
C.
Fælles bestemmelser om etableringsretten og om fri udviksling af  

 tjenesteydelser ARTIKEL 15 Såfremt der i et værtsland findes bestemmelser om benyttelsen af den  

 stillingsbetegnelse, der hører til en af de i artikel 1 omhandlede former for  

 virksomhed, benytter statsborgere fra de øvrige medlemsstater, som opfylder  

 de i artikel 2 og 5 fastsatte betingelser, den stillingsbetegnelse i  

 værtslandet, som i denne stat svarer til deres uddannelsesniveau, og gør brug  

 af forkortelsen for denne.
ARTIKEL 16 1. Medlemsstaterne træffer de nødvendige  

 foranstaltninger med henblik på at gøre det muligt for de pågældende at få  

 oplysning om sundheds- og sociallovgivningen samt i givet fald om  

 jordemødrenes pligter i værtslandet.
I dette øjemed kan de oprette informationskontorer, hvor de pågældende kan  

 indhente de nødvendige oplysninger.
I tilfælde af etablering kan værtslandene  

 forlange, at de pågældende optager forbindelse med disse kontorer.
 2. Medlemsstaterne kan oprette de i stk. 1 omhandlede  

 kontorer i forbindelse med de kompetente myndigheder og organer, som de  

 udpeger inden for den i artikel 20, stk. 1, fastsatte frist.
 3. Medlemsstaterne sørger for, at de pågældende i  

 deres egen og i deres patienters interesse i givet fald erhverver de  

 sprogkundskaber, der er nødvendige for udøvelsen af deres erhvervsmæssige  

 virksomhed i værtslandet.
AFSLUTTENDE BESTEMMELSER ARTIKEL 17 Værtslandet kan i tilfælde af begrundet tvivl af en anden medlemsstats  

 kompetente myndigheder kræve en bekræftelse på ægtheden af de  

 eksamensbeviser, certifikater og andre kvalifikationsbeviser, som er udstedt  

 i denne medlemsstat og omhandlet i kapitel II og III, samt en bekræftelse på,  

 at den pågældende opfylder alle de i direktiv 80/155/EØF fastsatte  

 uddannelsesbetingelser.
ARTIKEL 18 Medlemsstaterne udpeger inden for den i artikel 20, stk. 1, fastsatte  

 frist de myndigheder og organer, der er bemyndiget til at udstede eller  

 modtage de eksamensbeviser, certifikater og andre kvalifikationsbeviser samt  

 de dokumenter og oplysninger, som er omhandlet i dette direktiv, og  

 underretter straks de øvrige medlemsstater og Kommissionen herom.
ARTIKEL 19 Dette direktiv finder ligeledes anvendelse på de statsborgere i  

 medlemsstaterne, der i henhold til forordning (EØF) nr. 1612/68 som  

 lønmodtagere udøver eller agter at udøve en af de i artikel 1 nævnte former  

 for virksomhed.
ARTIKEL 20 1. Medlemsstaterne træffer de nødvendige  

 foranstaltninger for at efterkomme dette direktiv inden for en frist på tre  

 år fra dets meddelelse og underretter straks Kommissionen herom.
 2. Medlemsstaterne meddeler Kommissionen teksten til  

 de vigtigste nationale retsforskrifter, som de udsteder på det område, der er  

 omfattet af dette direktiv.
ARTIKEL 21 Såfremt der ved anvendelsen af dette direktiv skulle opstå større  

 vanskeligheder for en medlemsstat på særlige områder, undersøger Kommissionen  

 disse vanskeligheder i samarbejde med denne stat og indhenter udtalelse fra  

 det udvalg af højere embedsmænd inden for sundhedsvæsenet, der er nedsat ved  

 afgørelse 75/365/EØF (* 7), senest ændret ved afgørelse 80/157/EØF (* 8).
 Kommissionen forelægger i givet fald hensigtsmæssige forslag for Rådet.
ARTIKEL 22 Dette direktiv er rettet til medlemsstaterne.
 Udfærdiget i Bruxelles, den 21. januar  

 1980.
PÅ RÅDETS VEGNE G.
MARCORA FORMAND RÅDETS DIREKTIV af 21. januar 1980 om samordning af de administrativt eller ved lov fastsatte bestemmelser om adgang til og udøvelse af  

 virksomhed som RÅDET FOR DE EUROPÆISKE FÆLLESSKABER HAR - under henvisning til traktaten om oprettelse af Det europæiske økonomiske  

 Fællesskab, særlig artikel 49, 57 og 66, under henvisning til forslag fra Kommissionen (* 9), under henvisning til udtalelse fra Europa-Parlamentet (* 10), under henvisning til udtalelse fra Det økonomsike og sociale Udvalg (*  

 11), og ud fra følgende betragtninger:
I henhold til traktatens artikel 57 bør gensidig anerkendelse af  

 eksamensbeviser for jordemødre og samordning af de administrativt eller ved  

 lov fastsatte bestemmelser om adgang til og udøvelse af virksomhed som  

 jordemoder gennemføres; med henblik herpå forekommer det ikke ønskeligt at  

 pålægge medlemsstaterne at indføre et ensartet uddannelsesprogram; tværtimod  

 bør medlemsstaterne have størst mulig frihed til at tilrettelægge deres  

 undervisning; som følge heraf består den bedste løsning i at fastsætte  

 minimumsnormer, der giver de nødvendige garantier for, at medlemsstaterne  

 gensidigt kan anerkende de eksamensbeviser, certifikater og andre  

 kvalifikationsbeviser, der svarer til disse minimumsnormer; med den samordning, der fastsættes i dette direktiv, udelukkes dog ikke en  

 yderligere samordning; i uddannelsen sondres der for tiden i de fleste medlemsstater ikke mellem  

 jordemødre, der udøver deres virksomhed som lønmodtagere, og jordemødre, der  

 virker som selvstændige; det forekommer derfor nødvendigt, at dette direktiv  

 også gælder for jordemødre, der er lønmodtagere - UDSTEDT FØLGENDE DIREKTIV:
ARTIKEL 1 1. Medlemsstaterne gør adgangen til og udøvelsen af  

 virksomhed som jordemoder under de i artikel 1 i direktiv 80/155/EØF (* 12)  

 nævnte titler betinget af besiddelse af det i artikel 3 i nævnte direktiv  

 omhandlede eksamensbevis, certifikat eller andet kvalifikationsbevis for  

 jordemødre, hvorved det godtgøres, at den pågældende under den samlede  

 uddannelsesvarighed har erhvervet:
 2. Den i stk. 1 omhandlede uddannelse omfatter:
- enten en specifik heltidsuddannelse til jordemoder omfattende mindst tre  

 års praktiske og teoretiske studier; adgang til denne uddannelse kræver som  

 minimum en fuldført ti års almen skolegang, - eller en specifik heltidsuddannelse til jordemoder på mindst 18 måneder,  

 hvortil der som adgangsbetingelse kræves et eksamensbevis, certifikat eller  

 andet kvalifikationsbevis for sygeplejerske med ansvar for den almene  

 sundheds- og sygepleje som omhandlet i artikel 3 i Rådets direktiv 77/452/EØF  

 (* 13), 3. Den specifikke jordemoderuddannelse, som er  

 omhandlet i stk. 2, første led, skal mindst omfatte de fag, der er nævnt i  

 det i bilaget anførte uddannelsesprogram.
 Den uddannelse, som er omhandlet i stk. 2, andet led,31.21 mindst omfatte  

 de fag i det i bilaget anførte uddannelsesprogram, i hvilke der ikke har  

 været en tilsvarende undervisning i sygeplejerskeuddannelsen.
 4. Medlemsstaterne drager omsorg for, at den  

 insitution, der forestår jordemoderuddannelsen, er ansvarlig for koordination  

 af teori og praksis i det samlede uddannelsesprogram.
 Den under punkt A i bilaget nævnte teoretiske og tekniske undervisning  

 skal være afpasset efter og samordnet med den under punkt B i samme bilag  

 nævnte kliniske jordemoderundervisning, således at den i stk. 1 omhandlede  

 viden og erfaring kan erhverves på fyldestgørende måde.
Den kliniske jordemoderundervisning skal foregå i form af  

 praktikanttjeneste under tilsyn på sygehusafdelinger eller i andre  

 behandlingsinstitutioner inden for sundhedsområdet, som er godkendt til det  

 formål af de kompetente myndigheder eller organer.
Under denne uddannelse  

 skal jordemodereleverne deltage i de pågældende afdelingers arbejde i det  

 omfang, det er et led i uddannelsen.
Jordemodereleverne skal indføres i det  

 ansvar, som er forbundet med virksomhed som jordemoder.
ARTIKEL 2 Efter en periodisk undersøgelse af resultaterne af de forskellige  

 uddannelsesveje, der er fastsat i artikel 1, stk. 2, aflægger Kommissionen  

 beretning til Rådet første gang seks år efter meddelelsen af dette direktiv.  

 Denne undersøgelse sker med bistand fra det rådgivende udvalg for  

 Jordemoderuddannelsen.
Afhængigt af resultaterne af denne undersøgelse forelægger Kommissionen  

 ændringsforslag med henblik på at tilnærme de opstillede minimumskriterier  

 for de omtalte uddannelsesveje til de betingelser, der er fastsat i artikel  

 2, stk. 1, første led, første underled, og artikel 2, stk. 1, andet led, i  

 direktiv 80/154/EØF.
Rådet træffer straks afgørelse om disse forslag.
ARTIKEL 3 Uanset bestemmelserne i artikel 1 kan medlemsstaterne give tilladelse til  

 uddannelse på deltidsbasis på betingelser, der er godkendt af de nationale  

 kompetente myndigheder.
Den samlede varighed af deltidsuddannelsen må ikke være kortere end  

 heltidsuddannelsens varighed.
Uddannelsens niveau må ikke sænkes, fordi den  

 foregår på deltid.
ARTIKEL 4 Medlemsstaterne sikrer, at jordemødre mindst er beføjet til at udøve  

 følgende virksomhed: 1. Give fyldestgørende oplysninger og rådgive om  

 familieplanlægning. 2. Konstatere svangerskab og overvåge det normale  

 svangerskab, foretage de undersøgelser, der er nødvendige for at føre tilsyn  

 med det normale svangerskabs udvikling. 3. Ordinere eller tilråde de  

 undersøgelser, der er nødvendige for tidligst muligt at diagnosticere  

 risikosvangerskaber. 4. Opstille et program for de fremtidige forældres  

 forberedelse til deres rolle, sørge for en fuldstændig forberedelse til  

 fødslen og rådgive dem om hygiejne og ernæring. 5. Observere, pleje og bistå  

 kvinden under fødslen og overvåge fostrets tilstand i livmoderen ved hjælp af  

 egnede kliniske og tekniske midler. 6. Forestå spontant forløbende fødsler,  

 herunder efter behov anlægge episiotomi, og i nødsfald foretage forløsning  

 ved underkroppræsentation. 7. Erkende tegn hos moder eller barn, som tyder på  

 unormale forhold, der nødvendiggør en læges indgriben, og bistå denne i  

 tilfælde af indgriben; træffe de fornødne nødforanstaltninger, når lægen ikke  

 er til stede, især manuel placentaløsning, eventuelt fulgt af en manuel  

 undersøgelse af livmoderen. 8. Undersøge og pleje den nyfødte; tage alle  

 nødvendige initiativer og i givet fald foretage øjeblikkelig genoplivning. 9.  

 Pleje og overvåge moderen i den postnatale periode og give hende alle  

 fornødne råd om spædbørnspleje med henblik på at gøre det muligt for hende at  

 sikre den bedst mulige udvikling af det nyfødte barn. 10. Udføre  

 lægeordineret behandling. 11. Udarbejde de nødvendige skriftlige rapporter.
ARTIKEL 5 Dette direktiv finder ligeledes anvendelse på de statsborgere i  

 medlemsstaterne, som i henhold til Rådets forordning (EØF) nr. 1612/68 af 15.  

 oktober 1968 om arbejdskraftens frie bevægelighed inden for Fællesskabet (*  

 14) som lønmodtager udøver eller agter at udøve en af de i artikel 1 i  

 direktiv 80/154/EØF omhandlede former for virksomhed.
ARTIKEL 6 1. Medlemsstaterne træffer de nødvendige  

 foranstaltninger for at efterkomme dette direktiv inden for en frist på tre  

 år fra dets meddelelse og underretter straks Kommissionen herom.
 2. Medlemsstaterne meddeler Kommissionen teksten til  

 de vigtigste nationale retsforskrifter, som de udsteder på det område, der er  

 omfattet af dette direktiv.
ARTIKEL 7 Såfremt der ved anvendelsen af dette direktiv skulle opstå større  

 vanskeligheder for en medlemsstat på særlige områder, undersøger Kommissionen  

 disse vanskeligheder i samarbejde med denne stat og indhenter udtalelse fra  

 det udvalg af højere embedsmænd inden for sundhedsvæsenet, der er nedsat ved  

 afgørelse 75/365/EØF (* 15), senest ændret ved afgørelse 80/157/EØF (* 16).
 Kommissionen forelægger i givet fald hensigtsmæssige forslag for Rådet.
ARTIKEL 8 Senest seks år efter meddelelsen af dette direktiv skal Rådet på forslag  

 af Kommissionen og efter at have indhentet udtalelse fra det rådgivende  

 udvalg træffe afgørelse om, hvorvidt den undtagelsesbestemmelse, der er  

 fastsat i del B, punkt 3, i bilaget, skal bibeholdes eller bortfalde.
ARTIKEL 9 Dette direktiv er rettet til medlemsstaterne.
 Udfærdiget i Bruxelles, den 21. januar  

 1980.
PÅ RÅDETS VEGNE G.
MARCORA FORMAND BILAG PROGRAM FOR JORDEMODERUDDANNELSEN Uddannelsesprogrammet med henblik på opnåelse af eksamensbeviser,  

 certifikater og andre kvalifikationsbeviser for jordemødre omfatter følgende  

 to områder:
A.
TEORETISK OG TEKNISK UNDERVISNING B.
PRAKTISK OG KLINISK UNDERVISNING Denne undervisning gives under hensigtsmæssigt tilsyn: 1. Konsultation for  

 gravide kvinder omfattende mindst 100 prænatale undersøgelser. 2. Observation  

 og pleje af mindst 40 fødende. 3. Elevens forståelse af mindst 40 fødsler;  

 såfremt dette antal ikke kan nås på grund af mangel på fødende, kan det  

 nedsættes til mindst 30 fødsler under forudsætning af, at eleven desuden  

 deltager i 20 fødsler. 4. Aktiv deltagelse i en eller to fødsler i  

 underkroppræsentation. 5. Anlæggelse af episiotomi og indførelse i  

 efterfølgende sutur. 6. Observation og pleje af 40 risikopatienter før, under  

 og efter fødslen. 7. Undersøgelse af mindst 100 barselskvinder og normale  

 nyfødte. 8. Observation og pleje af barselskvinder og nyfødte, herunder for  

 tidligt og for sent fødte børn samt nyfødte med unormalt lav fødselsvægt og  

 syge nyfødte. 9. Pleje af patologiske tilfælde inden for gynækologi og  

 obstetrik samt sygdomme hos nyfødte og spædbørn. 10. Indførelse i pleje af  

 generelle patologiske tilfælde inden for medicin og kirurgi.
RÅDETS DIREKTIV Af 22. december 1980 om ændring, som følge af Grækenlands tiltrædelse, af direktiv 80/154/EØF  

 om gensidig anerkendelse af eksamensbeviser, certifikater og andre  

 kvalifikationsbeviser for jordemødre og om foranstaltninger, der skal lette  

 den faktiske udøvelse af etableringsretten og den fri udveksling af  

 tjenesteydelser RÅDET FOR DE EUROPÆISKE FÆLLESSKABER HAR - under henvisning til tiltrædelsesakten af 1979, særlig artikel 146, og ud fra følgende betragtninger:
Rådets direktiv 80/154/EØF af 21. januar 1980 om gensidig anerkendelse af  

 eksamensbeviser, certifikater og andre kvalifikationsbeviser for jordemødre  

 og om foranstaltninger, der skal lette den faktiske udøvelse af  

 etableringsretten og den fri udveksling af tjenesteydelser (* 17), blev  

 udstedt efter undertegnelsen af tiltrædelsestaktaten af 1979; som følge af Grækenland tiltrædelse er det nødvendigt at foretage visse  

 tilpasninger af nævnte direktiv for at sikre en ensartet gennemførelse heraf  

 i Grækenland og i de øvrige medlemsstater UDSTEDT FØLGENDE DIREKTIV:
ARTIKEL 1 I direktiv 80/154/EØF foretages følgende ændringer:
 Resten af artikel 1 står på græsk.
ARTIKEL 2 Medlemsstaterne træffer de nødvendige foranstaltninger for at efterkomme  

 dette direktiv inden for den frist, der er fastsat i artikel 20, stk. 1, i  

 direktiv 80/154/EØF.
 De underretter straks Kommissionen herom.
ARTIKEL 3 Dette direktiv er rettes til medlemsstaterne.
 Udfærdiget i Bruxelles, den 22. december  

 1980.
PÅ RÅDETS VEGNE J.
SANTER FORMAND (* 1) EFT nr.
C 18 af 12.2.1970, s. 1.
(* 2) EFT nr.
C 101 af 4.8.1970, s. 26.
(* 3) EFT nr.
C 146 af 11.12.1970, s. 17.
 (* 4) Se side 8 i denne Tidende.
(* 5) EFT nr.
L 257 af 19.10.1968, s. 2.
(* 6) EFT nr.
L 176 af 15.7.1977, s. 1.
(* 7) EFT nr.
L 167 af 30.6.1975, s. 19.
 (* 8) Se side 15 i denne Tidende.
(* 9) EFT nr.
C 18 af 12.2.1970, s. 1.
(* 10) EFT nr.
C 101 af 4.8.1970, s. 26.
(* 11) EFT nr.
C 146 af 11.12.1970, s. 17.
 (* 12) Se side 1 i denne Tidende.
(* 13) EFT nr.
L 176 af 15.7.1977, s. 1.
(* 14) EFT nr.
L 257 af 19.10.1968, s. 2.
(* 15) EFT nr.
L 167 af 30.6.1975, s. 19.
 (* 16) Se side 15 i denne Tidende.
(* 17) EFT nr.
L 33 af 11.2. 1980, s. 1.
