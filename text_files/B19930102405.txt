(fast ejendom) I medfør af § 8, stk. 3, § 9, stk. 5, § 14, stk. 2, § 16, stk. 5, § 17,  

 stk. 5, § 23, stk. 3, § 50, stk. 1 og 2, § 50c, stk. 2, § 50f, stk. 1 og 2,  

 og § 50g i lov om tinglysning, jf. lovbekendtgørelse nr. 622 af 15. september  

 1986, som ændret ved lov nr. 138 af 7. marts 1990, lov nr. 398 af 13. juni  

 1990, lov nr. 322 af 31. maj 1991 og lov nr. 281 af 29. april 1992, § 4, stk.  

 2, i lov om ejerlejligheder, jf. lovbekendtgørelse nr. 601 af 21. august  

 1990, § 17, stk. 2, i lov om andelsboligforeninger og andre  

 boligfællesskaber, jf. lovbekendtgørelse nr. 686 af 30. juli 1992, og § 104 i  

 lov om leje, jf. lovbekendtgørelse nr. 823 af 12. oktober 1993, fastsættes:
Tingbogen § 1.  Tingbogen føres på edb.
Tingbogen føres ved  

 retten i den retskreds, hvor ejendommen er beliggende.
 Stk. 2.  Reglerne i denne bekendtgørelse gælder for fast  

 ejendom.
Indlevering og udlevering af dokumenter Dagbog og tingbog § 2.  Ved alle tinglysningskontorer føres en dagbog,  

 som indeholder en fortegnelse over de dokumenter, der anmeldes til indførsel  

 i tingbogen.
 Stk. 2.  Dagbogen føres for hver dag, kontoret er åbent.
 Stk. 3.  Dokumenter modtages til tinglysning i tiden kl.  

 9-12. Dokumenter, der modtages senere, indføres i dagbogen for den følgende  

 dag, kontoret er åbent.
 § 3.  Ørebeløb angives ikke i dagbogen og tingbogen.
§ 4.  Dokumenter, der ikke afhentes, sendes af  

 tinglysningskontoret tilbage til anmelderen.
Dokumenter, der er afvist fra  

 dagbogen eller tingbogen, og negotiable pantebreve afsendes anbefalet eller  

 på anden måde, hvorved bevis for afsendelse sikres.
 Stk. 2.  Datoen for udlevering eller afsendelse af et  

 tinglysningsdokument anføres på en særlig udskrift af dagbogen,jf. dog stk.  

 3.
 Stk. 3.  Ved de embeder, hvor dagbogen ikke føres på  

 edb, skal datoen for udlevering eller afsendelse af et tinglysningsdokument  

 anføres enten i tinglysningsdagbogens kvitteringsrubrik eller i en særlig  

 journal for udlevering af tinglysningsdokumenter.
 Dokumenter m.v.
§ 5.  Et dokument, der anmeldes til tinglysning, skal  

 være oprettet i format A4 og skal øverst på dokumentets første side være  

 forsynet med anmelderens navn, adresse og telefonnummer.
Kan der ikke oplyses  

 telefon, anføres »ingen telefon«.
 Stk. 2.  Ved påtegning på et tidligere tinglyst dokument  

 skal oplysning om anmelderen, jf. stk. 1, være angivet ved påtegningens  

 begyndelse.
 § 6.  Dokumenter vedrørende en matrikuleret fast  

 ejendom skal angive dennes nøjagtige matrikelbetegnelse og beliggenhed, ved  

 ejerlejligheder tillige ejerlejlighedsnr.
 § 7.  Et adkomstdokument, som anmeldes til  

 tinglysning, skal være forsynet med erhververens navn og adresse, medmindre  

 denne er almindelig kendt.
 § 8.  Pantebreve, der anmeldes til tinglysning, skal  

 være oprettet på Justitsministeriets pantebrevsformular A, jf. bilag 1, eller  

 på Justitsministeriets pantebrevsformular »SKADESLØSBREV (FAST  

 EJENDOM)», jf. bilag 2. Pantebreve til realkreditinstitutter og Dansk  

 Landbrugs Realkreditfond kan dog oprettes på Justitsministeriets  

 pantebrevsformular B, jf. bilag 3. Pantebreve skal være udformet i  

 overensstemmelse med reglerne i §§ 9-13, jf. dog stk. 2.
 Stk. 2.  Private indekspantebreve i fast ejendom skal  

 være oprettet på den af Justitsministeriet godkendte indekspantebrevsblanket,  

 jf. § 14.
Almindelige pantebreve og skadesløsbreve § 9.  Pantebreve kan oprettes på fortrykte blanketter.
Stk. 2.  Fortrykte pantebrevsblanketter skal på side 1  

 og 2 indeholde pantebrevets individuelle bestemmelser og på side 3 den  

 pantebrevsformular, der gælder for det pågældende pantebrev.
Den individuelle  

 tekst kan om nødvendigt fortsættes på side 4 eller på et særligt vedhæftet  

 ark.
Fortrykte pantebrevsblanketter skal udfyldes på maskine.
§ 10.  Pantebreve, der ikke er oprettet på fortrykte  

 blanketter, skal på de første sider indeholde pantebrevets individuelle  

 bestemmelser.
Sidste side skal indeholde den pantebrevsformular, der er  

 gældende for det pågældende pantebrev.
Pantebrevets sider skal være  

 sammenhæftet, og de beskrevne sider skal være fortløbende nummereret.
Stk. 2.  Pantebrevet skal være udskrevet eller udfyldt  

 maskinelt og med samme skriftstørrelse i hele teksten.
Overskriften,  

 rubrikkerne til de enkelte tekstafsnit, oplysninger om retsafgift,  

 stempelafgift, matrikelnummer og oplysninger om anmelders, kreditors og  

 debitors navn, adresse og telefonnummer samt pantebrevsformularerne kan dog  

 angives med anden skriftstørrelse.
§ 11.  Ved senere påtegning på et pantebrev skal  

 sidenummereringen fortsættes, og antallet af sider skal anføres før hver  

 underskrift.
Ved pantebreve, der er oprettet på fortrykte  

 pantebrevsblanketter, gælder bestemmelsen i 1. punktum tilsvarende, således  

 at første vedhæftede ark skal nummereres med sidetallet 5.
§ 12.  For pantebreve i fast ejendom skal den  

 individuelle tekst være udformet i overensstemmelse med systematikken i bilag  

 1-3. Der kan dog foretages mindre rettelser og tilføjelser i teksten, når de  

 enkelte tekstafsnit fremtræder mindst lige så tydeligt som i bilaget.  

 Endvidere kan afstanden mellem de enkelte tekstafsnit forøges eller  

 formindskes.
Såfremt der med hensyn til respekt af servitutter m.v. henvises  

 til ejendommens blad i tingbogen, kan dette tekstafsnit angives udmiddelbart  

 foran angivelsen af den for det pågældende pantebrev gældende  

 pantebrevsformular.
 Stk. 2.  Følgende punkter må ikke fraviges:
§ 13.  Der må ikke foretages ændringer i  

 pantebrevsformularerne.
Fravigelse af formularerne kan kun ske, når  

 ændringerne gengives i tekstafsnittet »Særlige bestemmelser« i  

 pantebrevets individuelle tekst.
 Stk. 2.  Bestemmelsen i pantebrevsformular B, pkt. 2, 2.  

 pkt., kan ikke fraviges, jf. realkreditlovens § 47a, stk. 1. I øvrigt kan  

 følgende bestemmelser i pantebrevsformularerne ikke fraviges til ugunst for  

 debitor, jf. tinglysningslovens § 42 a, stk. 3:
Indekspantebreve § 14.  Private indekspantebreve i fast ejendom skal  

 være oprettet på Justitsministeriets indekspantebrevsblanket, jf. bilag 4.
 Stk. 2.  Ændringer i indekspantebrevsblanketten kan kun  

 ske for så vidt angår panteretsvilkårene, og i så fald på følgende måde:
 § 15.  Bestemmelserne i § 12, stk. 2, nr. 5, finder  

 tilsvarende anvendelse på private indekspantebreve i fast ejendom.
 Stk. 2.  Bestemmelsen i § 21, stk. 1, 1. pkt., finder  

 ikke anvendelse på private indekspantebreve i fast ejendom.
Andre bestemmelser § 16.  Erklæringer om udlæg m.v., jf.  

 tinglysningslovens § 12, stk. 1, og de meddelelser, der er nævnt i  

 tinglysningslovens § 13, stk. 1, skal være udformet i overensstemmelse med  

 systematikken i henholdsvis bilag 5, 6 og 7.
 § 17.  Begæring om notering af ejerpant i medfør af  

 tinglysningslovens § 40, stk. 1, skal fremsættes skriftligt på det af  

 Justitsministeriet godkendte genpartpapir.
§ 18.  Anmodning om ophævelse af retsanmærkning og  

 begæring om endelig tinglysning af skøde skal ske ved påtegning på  

 dokumentet.
Der skal ikke indleveres genpart af sådanne anmodninger.
Genparter § 19.  Genparter skal være affattet på det af  

 Justitsministeriet godkendte genpartpapir, jf. stk. 2 og 3.
 Stk. 2.  Genparter fremstilles af papir, der er forsynet  

 med vandmærket AUTORISERET GENPARTPAPIR, og som er godkendt af  

 Justitsministeriet.
Stk. 3.  Genpartpapiret skal være format A4.  

 Genpartpapiret skal være forsynet med en påtrykt lodret streg 20 mm fra  

 venstre kant.
Genpartpapiret skal i denne margen være forsynet med to 6 mm  

 huller med 80 mm afstand fra hulmidte til hulmidte og 11 mm afstand fra  

 hulmidte til papirets venstre kant samt være påtrykt ordene  

 »Justitsministeriets genpartpapir«.
I genpartpapirets nederste  

 venstre hjørne skal være påtrykt navnet på den, der har fremstillet  

 genpartpapiret.
§ 20.  Genparten af det til tinglysning indleverede  

 dokument skal være tydelig og letlæselig.
En maskinskreven genpart skal være  

 det første eksemplar eller det første gennemslag.
Genparten skal gengive  

 teksten uden overflødige mellemrum, og teksten må ikke afbrydes af blanke  

 sider, herunder ubeskrevne bagsider.
Genpart i form af fotokopi kan anvendes,  

 såfremt genparten er fremstillet på det af Justitsministeriet godkendte  

 genpartpapir, og dokumentet er skrevet på maskine, ved anvendelse af stempel  

 eller lignende.
Stk. 2.  Til genparter af kort kan anvendes  

 Justitsministeriets genpartpapir, det af Justitsministeriet godkendte  

 kalkerlærred eller andet af Justitsministeriet godkendt materiale i samme  

 format som genpartpapiret.
Genpart af kort i form af fotokopi kan anvendes  

 under de i stk. 1 angivne betingelser.
 § 21.  Genparter af pantebreve skal kun gengive  

 pantebrevets individuelle tekst, jf. dog § 15, stk. 2. Genpart af påtegninger  

 på et tidligere tinglyst pantebrev skal ved påtegningens begyndelse angive de  

 i tinglysningslovens § 9, stk. 3, nævnte oplysninger samt oplysning om lånets  

 oprindelige hovedstol.
 Stk. 2.  Ved leje-, brugs- og forpagtningskontrakter  

 leveres kun genpart af kontraktens bestemmelser om parterne, det udlejede,  

 prioritetsstillingen, tids- og opsigelsesvilkår, leje- eller  

 forpagtningsafgift samt af kontraktens dato og parternes underskrift.
 Stk. 3.  Ved auktionsskøder leveres kun genpart af selve  

 skødet og eventuelle transporter.
Stk. 4.  Ved aflysning skal der leveres genpart af  

 kvitteringen.
Ved aflysning af pantebreve skal der tillige leveres genpart af  

 mellemliggende utinglyste transporter og udlægspåtegninger.
 § 22.  Såfremt et dokument inden for samme retskreds  

 begæres tinglyst på flere ejendomme, skal der kun leveres een genpart.
Stk. 2.  Hvis et adkomstdokument tillige begæres  

 tinglyst som servitutstiftende, skal der foruden genpart af adkomstdokumentet  

 leveres ekstraktgenpart, der kun indeholder de i dokumentet anførte  

 servitutbestemmelser.
Tilsvarende gælder, hvis et dokument i øvrigt begæres  

 tinglyst i flere egenskaber.
 Legitimationspapirer, følgedokumenter og  

 bevisligheder m.v.
§ 23.  Dokumenter, der anmeldes til tinglysning, skal  

 være vedlagt fornødne legitimationspapirer i original eller kopi med sådan  

 bekræftelse, som dommeren finder tilstrækkelig.
Fuldmagt og  

 eksekutorbevilling skal altid forevises i original.
§ 24.  Ved anmeldelse af pantebreve til tinglysning  

 skal det sidst tinglyste skøde (adkomstdokumentet) være vedlagt.
Anmeldes  

 skøde og pantebrev til tinglysning samtidig, skal dokumenterne indleveres  

 samlet.
Stk. 2.  Bestemmelsen i stk. 1 finder ikke anvendelse,  

 såfremt der foreligger skriftlig erklæring fra anmelderen om, at  

 adkomstdokumentet er bortkommet eller af anden gyldig grund ikke kan skaffes  

 til veje.
I sådanne tilfælde skal der som legitimation vedlægges udstederens  

 ansættelsesbrev, beskikkelse, sygesikringsbevis, pas, kørekort eller lignende  

 eller flere dokumenter af anden art, f.eks vielsesattest, dåbsattest eller  

 ID-kort.
§ 25.  Hvis en transport af et omsætningsdokument ikke  

 er påtegnet dokumentet, skal dette medfølge ved anmeldelsen til påtegning om  

 den skete lysning.
Samme regel gælder andre ændringspåtegninger.
Ejerlejligheder og andre boligfællesskaber Tilbudspligt § 26.  Forinden eller samtidig med tinglysning af det  

 første skøde på en ejerlejlighed skal der indleveres en anmeldelse om  

 ejendommens opdeling i ejerlejligheder.
Stk. 2.  Med anmeldelsen skal følge en fortegnelse over  

 ejerlejlighederne og et kort over hver enkelt lejlighed, to genparter af  

 anmeldelsen og fortegnelsen og en genpart af kortene.
I fortegnelsen skal  

 angives:
Stk. 3.  Såvel kortene over de enkelte ejerlejligheder  

 som de oplysninger, der er nævnt i stk. 2, nr. 1-3, skal være attesterede af  

 en landinspektør med beskikkelse.
I København og Frederiksberg kommuner  

 meddeles attestation dog af henholdsvis stadskonduktøren og  

 stadslandinspektøren, i Sønderjylland af vedkommende statslandinspektør.
 § 27.  Anmeldelse om opdeling af en ejendom i  

 ejerlejligheder kan noteres i tingbogen i følgende tilfælde:
 Stk. 2.  Anmeldelse om opdeling i ejerlejligheder skal  

 endvidere indeholde en attestation fra en landinspektør om, at udstykning  

 ikke er mulig.
 Stk. 3.  Opdeling af en ejendom i ejerlejligheder kan  

 dog ikke ske af:
§ 28.  Ved tinglysning af ændringer, der vedrører de  

 angivelser, der er nævnt i § 26, stk. 2, finder bestemmelserne i § 26, stk. 2  

 og 3, tilsvarende anvendelse.
Ved ændring af ejerlejlighedernes størrelse  

 gælder reglerne i tinglysningslovens §§ 21-24.
Stk. 2.  Anmeldelse om videreopdeling af ejerlejligheder  

 i bygninger, der helt eller delvis anvendes til beboelse, og som lovligt er  

 opdelt i ejerlejligheder i henhold til tidligere lovgivning, skal indeholde  

 en attestation udstedt af en landsinspektør med beskikkelse om, at hver  

 enkelt lejlighed til beboelse efter videreopdelingen opfylder de i § 10, stk.  

 1, nr. 2, litra a-f, i lov om ejerlejligheder nævnte krav.
En sådan  

 attestation er dog ikke en betingelse for videreopdeling af bygninger, der er  

 omfattet af § 27, stk. 1, nr. 1 og 3, jf. § 10, stk. 1, nr. 1 og 3, i lov om  

 ejerlejligheder.
§ 29.  Er en ejendom omfattet af § 13 i lov om  

 andelsboligforeninger og andre boligfællesskaber kan dokumenter om  

 overdragelse af en anpart af ejendommen kun tinglyses, såfremt dokumentet  

 indeholder overdragerens erklæring om, at en af de i lov om  

 andelsboligforeninger og andre boligfællesskaber, § 17, litra a-d, nævnte  

 betingelser er opfyldt.
Er en eller flere anpartsoverdragelser anmeldt til  

 tinglysning inden den 13. februar 1976, kan dokumenter om overdragelse af en  

 anpart i ejendommen endvidere tinglyses, såfremt det enkelte dokument  

 indeholder erklæring fra overdrageren om, at erhververen mindst 1 år forud  

 for aftalen har opnået et varigt lejemål om lejligheden, og at erhververen  

 siden har boet i ejendommen.
§ 30.  Ved tinglysning af overdragelse af en anpart af  

 en fast ejendom indføres oplysning om anpartens størrelse i tingbogen,  

 såfremt der foreligger oplysning herom.
Er anparten forbundet med en brugsret  

 til en lejlighed i ejendommen, indføres oplysning om lejlighedens  

 beliggenhed, angivet med ejerlav, matr. nr., gadenavn, hus nr., etage m.v.,  

 lejlighedens eventuelle nummer, areal samt fordelingstal, hvis et sådant er  

 fastsat, i tingbogen, såfremt der foreligger oplysning herom.
 § 31.  Dokumenter om overdragelse af en fast ejendom,  

 der er omfattet af reglerne om tilbudspligt i kapitel XVI i lov om leje, skal  

 for at kunne tinglyses for andre end de berettigede efter tilbudspligten  

 indeholde:
 Stk. 2.  Hvis dokumentet indleveres til tinglysning  

 senere end 1 år efter, at tilbuddet til lejerne er fremsat, skal det afvises.
Ekspropriationer § 32.  En fortegnelse over ekspropriation af fast  

 ejendom i henhold til lov om fremgangsmåden ved ekspropriation vedrørende  

 fast ejendom indføres i tingbogen under byrder uden fastsættelse af frist til  

 matrikulær berigtigelse.
§ 33.  En fortegnelse over et eksproprieret areal kan  

 efter anmodning fra kommissarius tinglyses som adkomst, uden at fortegnelsen  

 påføres påtegning fra skattemyndigheden om ejendomsværdi og om de i § 2 i  

 bekendtgørelse nr. 107 af 25. februar 1991 nævnte forhold, og uden at  

 matrikelkort forevises.
Fortegnelsen skal enten være udfærdiget af Kort- og  

 Matrikelstyrelsen eller af den ledende landinspektør ved statens  

 ekspropriationer.
I sidstnævnte tilfælde skal fortegnelsen indeholde  

 erklæring fra kommissarius om, at det pågældende areal ikke udgør en del af  

 en samlet fast ejendom, jf. udstykningslovens § 2 og lov om  

 landbrugsejendomme § 2.
 § 34.  Servitutter, der efter bestemmelse af  

 ekspropriationskommissionen skal opretholdes uanset den skete ekspropriation,  

 skal opregnes i adkomstfortegnelsen eller, hvis en sådan ikke udfærdiges, i  

 et særligt dokument.
Afvisning og tinglysning med frist § 35.  Hvis et dokument, der anmeldes til tinglysning,  

 ikke opfylder betingelserne i denne bekendtgørelse eller andre  

 tinglysningsforskrifter, skal det afvises.
Er dokumentet behæftet med fejl  

 eller mangler, der kan afhjælpes, jf. tinglysningslovens § 15, stk. 3, eller  

 stilles der i medfør af tinglysningslovens § 8, stk. 2, krav om godtgørelse  

 af dokumentets gyldighed, kan det dog indføres foreløbigt i tingbogen,  

 således at der fastsættes en frist til afhjælpning af manglen.
 § 36.  Er et dokument tinglyst med frist til  

 afhjælpning af en mangel, og er manglen ikke afhjulpet eller fristen  

 forlænget inden den fastsatte dato, udslettes dokumentet af tingbogen.
Uskadelighedsattester, meddelelse til  

 ejeren og indberetning af § 37.  Vurdering sammen med dommeren i henhold til  

 tinglysningslovens § 23, stk. 3, foretages af to i retskredsen boende  

 vurderingsmænd til ejendomsværdi og grundværdi eller af en vurderingsmand og  

 en landinspektør med beskikkelse.
I sidstnævnte tilfælde er det ikke  

 nødvendigt, at dommeren selv overværer åstedsundersøgelsen.
 Stk. 2.  Ved vurderingen skal ikke blot den senest  

 ansatte grundværdi, men også en senere foregået forskydning af priserne i  

 handel og vandel samt sidste købesum ved salget af den pågældende ejendom  

 tages i betragtning.
 § 38.  Opstår der mistanke om, at et dokument, som er  

 indleveret til tinglysning, er falsk eller forfalsket, skal der straks rettes  

 henvendelse herom til den i tingbogen anførte ejer af ejendommen.
 § 39.  Hvis et dokument i medfør af tinglysningslovens  

 § 8, stk. 2, afvises som helt eller delvis ugyldigt eller tinglyses med  

 frist, skal tinglysningsdommeren straks indsende kopi af dokumentet og af  

 afgørelsen til statsadvokaten for særlig økonomisk kriminalitet.
 Adgang til oplysninger i tingbogen m.v.
 § 40.  Oplysningerne i tingbogen, dagbogen og akter er  

 offentligt tilgængelige.
Stk. 2.  Anmodning om oplysninger fra tingbogen,  

 dagbogen og akter skal angive den pågældende ejendoms matrikelbetegnelse.
Ved  

 de embeder, hvor tingbogen føres på edb skal anmodning om sådanne oplysninger  

 angive enten ejendommens matrikelbetegnelse, postadresse eller  

 ejendomsstamnummer.
Stk. 3.  Bøger og akter må ikke udlånes til brug uden  

 for dommerkontoret.
Det kan dog tillades, at en landinspektør med beskikkelse  

 låner et kort i akten for at fremstille genparter heraf.
Landinspektørens  

 kvittering skal indsættes i akten.
 § 41.  Oplysninger fra tingbogen og dagbogen kan gives  

 ved terminaler til enhver ved personlig henvendelse til  

 tinglysningskontorerne.
 Stk. 2.  I tiden indtil oplysninger kan indhentes ved  

 alle tinglysningskontorer i overensstemmelse med stk. 1, kan oplysninger om  

 indholdet i tingbogen og dagbogen gives telefonisk, og ved de embeder, der  

 ikke fører tingbog og dagbog på edb, kan oplysninger tillige indhentes ved  

 eftersyn af tingbog og dagbog.
 Stk. 3.  Oplysning fra akter gives ved eftersyn af  

 akterne.
 Stk. 4.  Oplysningerne gives på hverdage, hvor kontoret  

 i øvrigt er åbent, i mindst 3 timer efter dommerens bestemmelse, for  

 afdelingskontorer dog kun på de dage og i de timer, kontoret er åbent.
 § 42.  Enhver er mod betaling af de fastsatte  

 retsafgifter berettiget til at få udskrift af tingbogens eller dagbogens  

 oplysninger vedrørende den enkelte ejendom samt af akter, servitutattester,  

 meddelelser fra matrikelmyndigheden om matrikulære forandringer m.v., der  

 opbevares i tinglysningskontorets arkiv.
 Stk. 2.  Anmodning om udskrift, der skal indeholde  

 angivelse af matrikelbetegnelse, indgives til retten i den retskreds, hvor  

 ejendommen er beliggende.
 Stk. 3.  Udskrift af oplysninger i tingbog eller dagbog  

 ved de embeder, der fører tingbog og dagbog på edb, udfærdiges og sendes  

 efter anmodning fra retten af det af Justitsministeriet antagede  

 servicebureau til den, der har fremsat anmodning efter stk. 2. Andre  

 udskrifter udfærdiges og afsendes af retten.
 § 43.  Ansøgning om tilladelse til at etablere ekstern  

 terminaladgang til oplysningerne i tingbogen og dagbogen for de i  

 tinglysningslovens § 50c, stk. 3, nævnte myndigheder, virksomheder og  

 organisationer indgives til retten i Århus.
 Stk. 2.  Retten kan betinge tilladelse til ekstern  

 terminaladgang af, at myndigheden, virksomheden eller organisationen opfylder  

 særlige krav om sikkerhedsforanstaltninger.
 Stk. 3.  Oplysninger videregives ved ekstern  

 terminaladgang på hverdage, hvor tinglysningskontoret er åbent, i tiden kl. 8  

 - 22 og på andre dage i tiden kl. 10 - 20. Anmodningen skal indeholde  

 oplysning som nævnt i § 40, stk. 2.
 Stk. 4.  For anmodninger om oplysninger i tingbogen og  

 dagbogen ved ekstern terminaladgang betales følgende gebyr:
Stk. 5.  Gebyret opkræves månedsvis bagud.
Der er  

 udpantningsret for beløbet.
 § 44.  Oplysninger om adkomstforhold i det historiske  

 register kan videregives efter reglerne i §§ 40 - 42.
 Stk. 2.  Andre oplysninger i det historiske register kan  

 ved udskrift mod betaling af de fastsatte retsafgifter videregives til brug i  

 konkrete retsforhold eller til den, som oplysningerne angår.
Stk. 3.  Anmodning om udskrift af oplysninger i det  

 historiske register indgives til retten i den retskreds, hvor ejendommen er  

 beliggende.
Dommerens afgørelse om, hvorvidt udskrift kan meddeles, kan kæres  

 til vedkommende landsret efter bestemmelserne i tinglysningslovens § 36.
 § 45.  I Tingbladet, der udkommer som en afdeling af  

 Statstidende, bekendtgøres følgende dokumenter:
Ikrafttræden § 46.  Bekendtgørelsen træder i kraft den 1. januar  

 1994. Bekendtgørelse nr. 885 af 19. december 1990 om tinglysning, som ændret  

 ved bekendtgørelse nr. 785 af 21. september 1992 og nr. 303 af 10. maj 1993,  

 finder herefter alene anvendelse ved tinglysning i personbogen.
 Stk. 2.  Bestemmelserne i §§ 1, stk. 1, 1. pkt., 41,  

 stk. 1, og 42, stk. 3, 1.pkt., finder dog kun anvendelse ved retterne i  

 Rødovre og Brøndbyerne.
 Stk. 3.  Bestemmelserne i §§ 1, stk. 1, 1. pkt., 41,  

 stk. 1, og § 42, stk. 3, 1. pkt., finder endvidere anvendelse ved retterne i  

 Hvidovre og Brædstrup den 1. februar 1994.
 § 47.  Bestemmelserne i bekendtgørelsens § 8 og § 12  

 finder for så vidt angår skadesløsbreve dog først anvendelse den 1. januar  

 1995. Endvidere finder bestemmelsen i § 12, stk. 2, nr. 6, 2. pkt., først  

 anvendelse den 1. januar 1995.
 Stk. 2.  Skadesløsbreve, der er tinglyst første gang før  

 den 1. januar 1995, kan fortsat anmeldes til tinglysning.
 Stk. 3.  Tinglyste dokumenter, der er oprettet efter de  

 på tidspunktet for den første tinglysning gældende regler, kan fortsat  

 anmeldes til tinglysning.
Justitsministeriet, den 15. december  

 1993 Erling Olsen / Mikael Sjøberg NB.
Bopælsforandring skal meddeles til kreditor.
 Ved forsinket betaling af renter og afdrag kan kreditor forlange kapitalen  

 indfriet, se side 3/sidste side, punkt 9 a.
 Særlige bestemmelser:
 I øvrigt gælder Justitsministeriets pantebrevsformular A (side  

 3/sidste side).
JUSTITSMINISTERIETS PANTEBREVSFORMULAR A 1. Betalinger efter dette pantebrev skal ske portofrit  

 på kreditors bopæl, som er anført på side 1, eller på et andet sted inden for  

 landets grænser, der opgives af kreditor.
2. Alle betalinger er rettidige, når de sker senest 7  

 dage efter forfaldsdagen, for terminsbetalinger senest 7 dage efter første  

 terminsdag.
Hvis forfaldsdagen eller sidste rettidige betalingsdag falder på  

 en helligdag, en lørdag eller grundlovsdagen den 5. juni, udskydes dagen til  

 den følgende hverdag.
På samme måde udskydes udløbsdagen for alle frister  

 efter nærværende pantebrev.
Indbetaling inden for ovennævnte frist til et  

 pengeinstitut her i landet, bortset fra Grønland, til befordring til  

 betalingsstedet er rettidig betaling.
 3. Betales renter eller afdrag ikke i rette tid, kan  

 kreditor, når påkrav er afgivet efter pkt. 9 a, forlange et gebyr på 2 pct.  

 af den forfaldne ydelse, dog mindst 100 kr.
4. Debitor har pligt til at underrette kreditor om  

 bopælsforandring.
Sådan underretning kan ikke ske på en betalingsblanket,  

 såfremt det af blankettens tekst fremgår, at meddelelser til  

 betalingsmodtageren ikke må gives på denne.
Påkrav fra kreditor, herunder  

 opsigelse, kan afsendes til eller fremsættes på den af debitor senest oplyste  

 bopæl uanset bopælsforandring, medmindre kreditor er bekendt med debitors nye  

 bopæl.
Bliver kreditor opmærksom på, at en opsigelse som følge af  

 bopælsforandring ikke er kommet frem til debitor, skal kreditor straks give  

 debitor meddelelse om opsigelsen, såfremt debitors nye bopæl fremgår af  

 folkeregisteret eller anden let tilgængelig kilde.
 5. Pantet omfatter den faste ejendom med tilbehør  

 efter tinglysningslovens §§ 37 og 38, indtægter, herunder leje og  

 forpagtningsafgifter, samt erstatnings- og forsikringssummer.
 6. Debitor forpligter sig til at holde pantet behørigt  

 brandforsikret, således at betingelserne i Finanstilsynets bekendtgørelse om  

 minimumsbetingelser for forsikringsselskabers tegning af  

 bygningsbrandforsikring er opfyldt.
 7. Kreditor har panteret for krav ifølge pantebrevet  

 på betaling af kapital, renter og andre ydelser af tilsvarende karakter -  

 herunder administrationsbidrag og kautionsforsikringspræmier - morarenter og  

 gebyr efter pkt. 3 og 8. Kreditor har endvidere panteret for omkostninger,  

 som med føje er afholdt ved opsigelse, inddrivelse, berigtigelse af  

 gældsovertagelse samt til varetagelse af kreditors interesse i tilfælde af  

 retsskridt mod pantet fra anden side.
8. Kapitalen forfalder ikke ved ejerskifte, medmindre  

 andet er vedtaget i pantebrevet.
Kreditor skal underrettes om ethvert  

 ejerskifte og kan forlange, at den nye ejer berigtiger gældsovertagelse samt  

 afholder omkostningerne derved.
Underrettes kreditor ikke om ejerskiftet  

 senest 3 uger efter, at endeligt skøde er tinglyst uden frist og udleveret  

 fra tinglysningskontoret, kan han, når hele kapitalen indestår uanset  

 ejerskifte, forlange et gebyr på 2 pct. af pantebrevets restgæld, dog højst  

 300 kr.
Hvis det er vedtaget i pantebrevet, at kapitalen helt eller delvis  

 forfalder ved ejerskifte, skal betaling ske inden samme frist, dog senest 3  

 måneder efter ejendommens endelige overtagelse, jf. pkt. 9 f.
 9. Uanset uopsigelighed eller opsigelsesfrist kan  

 kreditor forlange kapitalen indfriet i følgende tilfælde:
10. Medmindre andet er aftalt, forbliver pantebrevet  

 indestående i ejendommen i tilfælde af tvangsauktion, hvad enten denne  

 skyldes misligholdelse af pantebrevet eller af andre forpligtelser, hvis  

 restancer og øvrige forfaldne ydelser i henhold til auktionsvilkårene betales  

 inden udløbet af de i disse fastsatte frister.
Pantebrevets bestemmelser om  

 misligholdelse, herunder bestemmelserne i pkt. 9, og bestemmelser om, at  

 pantegælden helt eller delvis forfalder ved ejerskifte, kan i så fald ikke  

 påberåbes af kreditor.
Hvis auktionskøberen sælger ejendommen inden 1 år  

 efter den endelige tvangsauktion, betragtes dette ikke som ejerskifte.
NB.
Bopælsforandring skal meddeles til kreditor.
 Særlige bestemmelser:
 I øvrigt gælder Justitsministeriets nedenstående pantebrevsformular  

 SKADESLØSBREV FAST EJENDOM.
JUSTITSMINISTERIETS PANTEBREVSFORMULAR SKADESLØSBREV FAST EJENDOM 1. Debitor har pligt til at underrette kreditor om  

 adresseændring.
Sådan underretning kan ikke ske på en betalingsblanket,  

 såfremt det af blankettens tekst fremgår, at meddelelser til  

 betalingsmodtageren ikke må gives på denne.
Påkrav fra kreditor, herunder  

 opsigelse, kan afsendes til eller fremsættes på den af debitor senest oplyste  

 bopæl uanset adresseændring, medmindre kreditor er bekendt med debitors nye  

 adresse.
Bliver kreditor opmærksom på, at en opsigelse som følge af  

 adresseændring ikke er kommet frem til debitor, skal kreditor straks give  

 debitor meddelelse om opsigelsen, såfremt debitors nye adresse fremgår af  

 Folkeregisteret eller anden let tilgængelig kilde.
 2. Pantet omfatter den faste ejendom med tilbehør  

 efter tinglysningslovens §§ 37 og 38, indtægter, herunder leje og  

 forpagtningsafgifter, samt erstatnings- og forsikringssummer.
 3. Debitor forpligter sig til at holde pantet behørigt  

 brandforsikret, således at betingelserne i Finanstilsynets bekendtgørelse om  

 minimumsbetingelser for forsikringsselskabers tegning af  

 bygningsbrandforsikring er opfyldt.
 4. Uanset uopsigelighed eller opsigelsesfrist kan  

 kreditor forlange kapitalen indfriet i følgende tilfælde:
NB.
Bopælsforandring skal meddeles til kreditor.
 Ved forsinket betaling af renter og afdrag kan kreditor forlange kapitalen  

 indfriet, se side 3/sidste side, punkt 9 a.
 Særlige bestemmelser:
 I øvrigt gælder Justitsministeriets pantebrevsformular B (side  

 3/sidste side).
 Dato:
 Underskrift:
Til vitterlighed om ægte underskrift, dateringens rigtighed og  

 udstederens myndighed JUSTITSMINISTERIETS PANTEBREVSFORMULAR B 1. Debitor er personlig ansvarlig for opfyldelse af  

 forpligtelserne efter dette pantebrev og underkastet de til enhver tid for  

 realkreditinstituttet gældende vedtægter og bestemmelser fastsat i medfør af  

 vedtægterne, herunder eventuelle bestemmelser om solidarisk ansvar.
2. Kapitalen er uopsigelig fra kreditors side.
Debitor  

 kan nedbringe eller indfri gælden kontant eller med obligationer efter  

 reglerne i vedtægterne.
Debitor er forpligtet til at acceptere en hel eller  

 delvis omlægning af realkreditlånet til et lån, der ikke er et realkreditlån,  

 ydet på tilsvarende vilkår, såfremt realkreditlånet er ydet i strid med  

 bestemmelserne i realkreditlovens kapitel 4-6 eller regler udfærdiget i  

 medfør af lovens kapitel 4-6.
 3. Betalinger efter dette pantebrev skal ske portofrit  

 på kreditors bopæl, som er anført på side 1, eller på et andet sted inden for  

 landets grænser, der opgives af kreditor.
4. Erlægges kapital, ordinære eller ekstraordinære  

 ydelser ikke rettidigt, svares morarenter m.v. efter de i vedtægterne  

 fastsatte regler.
Hvis forfaldsdagen eller sidste rettidige betalingsdag  

 falder på en helligdag, en lørdag eller grundlovsdagen den 5. juni, udskydes  

 dagen til den følgende hverdag.
På samme måde udskydes udløbsdagen for alle  

 frister efter nærværende pantebrev.
Indbetaling inden for ovennævnte frist  

 til et pengeinstitut her i landet, bortset fra Grønland, til befordring til  

 betalingsstedet er rettidig betaling.
5. Debitor har pligt til at underrette kreditor om  

 bopælsforandring.
Sådan underretning kan ikke ske på en betalingsblanket,  

 såfremt det af blankettens tekst fremgår, at meddelelser til  

 betalingsmodtageren ikke må gives på denne.
Påkrav fra kreditor kan afsendes  

 til eller fremsættes på den af debitor senest oplyste bopæl uanset  

 bopælsforandring, medmindre kreditor er bekendt med debitors nye bopæl.
 6. Pantet omfatter den faste ejendom med tilbehør  

 efter tinglysningslovens §§ 37 og 38, indtægter, herunder leje og  

 forpagtningsafgifter, samt erstatnings- og forsikringssummer.
 7. Debitor forpligter sig til at holde pantet behørigt  

 brandforsikret, således at betingelserne i Finanstilsynets bekendtgørelse om  

 minimumsbetingelser for forsikringsselskabers tegning af  

 bygningsbrandforsikring er opfyldt.
8. Kreditor har panteret for krav ifølge pantebrevet  

 på betaling af kapital, renter og andre ydelser af tilsvarende karakter -  

 herunder administrationsbidrag, indskud, bidrag til fonds og  

 kautionsforsikringspræmier - samt morarenter.
Kreditor har endvidere panteret  

 for omkostninger, som med føje er afholdt ved inddrivelse, berigtigelse af  

 gældsovertagelse samt til varetagelse af kreditors interesse i tilfælde af  

 retsskridt mod pantet fra anden side.
 9. Uanset pantebrevets uopsigelighed kan kreditor  

 forlange kapitalen indfriet i følgende tilfælde:
NB.
Bopælsforandring skal meddeles til kreditor.
 Ved forsinket betaling af renter og afdrag kan kreditor forlange kapitalen  

 indfriet, se side 3/sidste side, punkt 9 a.
 Det bemærkes, at renten for indekslån ydet af realkreditinstitutter er 2  

 1/2% p.a. ved kurs 100.
 Særlige bestemmelser:
 I øvrigt gælder de på side 3 trykte almindelige bestemmelser til  

 Justitsministeriets indekspantebrevsblanket.
ALMINDELIGE BESTEMMELSER TIL JUSTITSMINISTERIETS INDEKSPANTEBREVSBLANKET 1. Betalinger efter dette pantebrev skal ske portofrit  

 på kreditors bopæl, som er anført på side 1, eller på et andet sted inden for  

 landets grænser, der opgives af kreditor.
2. Alle betalinger er rettidige, når de sker senest 7  

 dage efter forfaldsdagen, for terminsbetalinger senest 7 dage efter første  

 terminsdag.
Hvis forfaldsdagen eller sidste rettidige betalingsdag falder på  

 en helligdag, en lørdag eller grundlovsdagen den 5. juni, udskydes dagen til  

 den følgende hverdag.
På samme måde udskydes udløbsdagen for alle frister  

 efter nærværende pantebrev.
Indbetaling inden for ovennævnte frist til et  

 pengeinstitut her i landet, bortset fra Grønland, til befordring til  

 betalingsstedet er rettidig betaling.
 3. Betales renter eller afdrag ikke i rette tid, kan  

 kreditor, når påkrav er afgivet efter pkt. 9 a, forlange et gebyr på 2 pct.  

 af den forfaldne ydelse, dog mindst 100 kr.
4. Debitor har pligt til at underrette kreditor om  

 bopælsforandring.
Sådan underretning kan ikke ske på en betalingsblanket,  

 såfremt det af blankettens tekst fremgår, at meddelelser til  

 betalingsmodtageren ikke må gives på denne.
Påkrav fra kreditor, herunder  

 opsigelse, kan afsendes til eller fremsættes på den af debitor senest oplyste  

 bopæl uanset bopælsforandring, medmindre kreditor er bekendt med debitors nye  

 bopæl.
Bliver kreditor opmærksom på, at en opsigelse som følge af  

 bopælsforandring ikke er kommet frem til debitor, skal kreditor straks give  

 debitor meddelelse om opsigelsen, såfremt debitors nye bopæl fremgår af  

 folkeregisteret eller anden let tilgængelig kilde.
 5. Pantet omfatter den faste ejendom med tilbehør  

 efter tinglysningslovens §§ 37 og 38, indtægter, herunder leje og  

 forpagtningsafgifter, samt erstatnings- og forsikringssummer.
 6. Debitor forpligter sig til at holde pantet behørigt  

 brandforsikret, således at betingelserne i Finanstilsynets bekendtgørelse om  

 minimumsbetingelser for forsikringsselskabers tegning af  

 bygningsbrandforsikring er opfyldt.
 7. a) Kreditor har panteret for krav ifølge  

 pantebrevet på betaling af kapital, renter og andre ydelser af tilsvarende  

 karakter - herunder administrationsbidrag og kautionsforsikringspræmier -  

 morarenter og gebyr efter pkt. 3 og 8. Kreditor har endvidere panteret for  

 omkostninger, som med føje er afholdt ved opsigelse, inddrivelse,  

 berigtigelse af gældsovertagelse samt til varetagelse af kreditors interesse  

 i tilfælde af retsskridt mod pantet fra anden side.
8. Kapitalen forfalder ikke ved ejerskifte, medmindre  

 andet er vedtaget i pantebrevet.
Kreditor skal underrettes om ethvert  

 ejerskifte og kan forlange, at den nye ejer berigtiger gældsovertagelse samt  

 afholder omkostningerne derved.
Underrettes kreditor ikke om ejerskiftet  

 senest 3 uger efter, at endeligt skøde er tinglyst uden frist og udleveret  

 fra tinglysningskontoret, kan han, når hele kapitalen indestår uanset  

 ejerskifte, forlange et gebyr på 2 pct. af pantebrevets restgæld, dog højst  

 300 kr.
Hvis det er vedtaget i pantebrevet, at kapitalen helt eller delvis  

 forfalder ved ejerskifte, skal betaling ske inden samme frist, dog senest 3  

 måneder efter ejendommens endelige overtagelse, jf. pkt. 9 f.
 9. Uanset uopsigelighed eller opsigelsesfrist kan  

 kreditor forlange kapitalen indfriet i følgende tilfælde:
10. Medmindre andet er aftalt, forbliver pantebrevet  

 indestående i ejendommen i tilfælde af tvangsauktion, hvad enten denne  

 skyldes misligholdelse af pantebrevet eller af andre forpligtelser, hvis  

 restancer og øvrige forfaldne ydelser i henhold til auktionsvilkårene betales  

 inden udløbet af de i disse fastsatte frister.
Pantebrevets bestemmelser om  

 misligholdelse, herunder bestemmelserne i pkt. 9, og bestemmelser om, at  

 pantegælden helt eller delvis forfalder ved ejerskifte, kan i så fald ikke  

 påberåbes af kreditor.
Hvis auktionskøberen sælger ejendommen inden 1 år  

 efter den endelige tvangsauktion, betragtes dette ikke som ejerskifte.
