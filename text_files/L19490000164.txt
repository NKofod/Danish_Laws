Ved kgl. resolution af 23. november 1948 har Danmark  

 ratificeret omstående under 6. maj 1948 i Washington undertegnede  

 overenskomst mellem Danmark og Amerikas Forenede Stater til undgåelse af  

 dobbeltbeskatning og til forhindring af beskatningsunddragelse, for så vidt  

 angår indkomstskat, til hvilken overenskomst rigsdagen under 12. november  

 1948 havde givet sit samtykke.
Samtidig med udvekslingen af  

 ratifikationsdokumenterne er der oprettet omstående protokol, hvori udtales,  

 at parterne er enige om, at ratifikationen sker med udeladelse af  

 overenskomstens art.
XII.
 Hans Majestæt Kongen af Danmark og Præsidenten for Amerikas Forenede  

 Stater har ønsket at afslutte en Overenskomst til Undgaaelse af  

 Dobbeltbeskatning og til Forhindring af Beskatningsunddragelse for saa vidt  

 angaar Indkomstskat og har i dette Øjemed som deres respektive  

 Befuldmægtigede udnævnt:
 Hans Majestæt Kongen af Danmark:
Hr.
Henrik Kauffmann, Danmarks overordentlige og befuldmægtigede  

 Ambassadør i Amerikas Forenede Stater, og Præsidenten for Amerikas Forenede Stater:
Hr.
Georg C.
Marshall, Amerikas Forenede Staters Udenrigsminister, som efter at have meddelt hinanden deres Fuldmagter, der er befundet i god  

 og gyldig Form, er blevet enige om følgende Bestemmelser:
 Artikel I.
 (* 1) (a) For saa vidt angaar Amerikas Forenede Stater:
 The Federal income tax med Tillægsskatter.
 (* 2) (b) For saa vidt angaar Danmark:
 Indkomstskat til Staten indbefattet Krigskonjunkturskat.
 Den fælleskommunale indkomstskat.
 Den kommunale Indkomstskat.
 (* 3) (2) Nærværende Aftale skal ogsaa komme til Anvendelse paa enhver  

 anden Skat af væsentlig lignende Karakter, der efter nærværende Aftales  

 Underskrift maatte blive udskrevet af enhver af de kontraherende Stater.
 Artikel II.
 (* 4) (h) Udtrykket "kompetente Myndigheder" betyde, for De  

 Forenede Staters Vedkommende "The Commissioner of Internal Revenue"  

 eller hans befuldmægtigede Stedfortræder; for Danmarks Vedkommende  

 Finansministeriets Skattedepartement (Generaldirektøren for Skattevæsenet)  

 eller hans befuldmægtigede Stedfortræder.
 Artikel III.
(* 5) (1) Et Foretagende hjemmehørende i den ene af de kontraherende  

 Stater skal ikke være undergivet Beskatning i den anden kontraherende Stat  

 med Hensyn til Fortjeneste ved Industri og Handel, medmindre det udøver  

 Handels- eller Forretningsvirksomhed i denne anden Stat fra et fast  

 Driftssted beliggende i denne Stat.
Hvis det udøver saadan Virksomhed, kan  

 denne anden Stat beskatte et saadant Foretagendes samlede Indkomst hidrørende  

 fra Kilder indenfor denne anden Stat.
(* 6) (3) Saafremt et Foretagende i den ene kontraherende Stat udøver  

 Handels- eller Forretningsvirksomhed indenfor den anden Stats Omraade fra et  

 der beliggende fast Driftssted, skal til saadant fast Driftssted henføres den  

 industrielle eller handelsmæssige Fortjeneste, som det kunde forventes at  

 ville have opnaaet, hvis det havde været et uafhængigt Foretagende, der  

 udøvede den samme eller lignende Virksomhed paa samme eller lignende  

 Betingelser, og som under frie Vilkaar afsluttede Forretninger med det  

 Foretagende, hvis faste Driftssted det udgør.
Den Fortjeneste, der saaledes  

 tilskrives det i den anden Stat beliggende Driftssted, skal, i det Omfang  

 sidstnævnte Stats Lovgivning hjemler det, anses som Indkomst fra Kilder  

 indenfor denne Stats Omraade.
 Artikel IV.
 (* 7) Saafremt et Foretagende hjemmehørende i en af de kontraherende  

 Stater i Kraft af sin Deltagelse i Ledelsen eller Financieringen af et i den  

 anden Stat hjemmehørende Foretagende i deres indbyrdes handelsmæssige eller  

 økonomiske Forbindelser aftaler med eller paalægger sidstnævnte Foretagende  

 andre Vilkaar end dem, som vilde være blevet anvendt i Forhold til et  

 uafhængigt Foretagende, skal enhver Fortjeneste, som normalt vilde være  

 tilfaldet et af Foretagenderne, men som paa Grund af de nævnte Vilkaar ikke  

 er tilfaldet det, kunne medregnes i vedkommende Foretagendes skattepligtige  

 Indkomst.
 Artikel V.
 (* 8) (2) Nærværende Overenskomst skal ikke anses at berøre Gyldigheden af  

 den Ordning, der ved Notevekslinger af 22. Maj, 9. og 18. August, 24., 25. og  

 28. Oktober og 5. og 6. December 1922 er truffet mellem De Forenede Stater og  

 Danmark med Henblik paa Undgaaelse af Dobbeltbeskatning af  

 Skibsfartsfortjeneste.
 Artikel VI.
 (* 9) (1) Aktieudbytte skal alene beskattes i den af de kontraherende  

 Stater, i hvilken Aktionæren er hjemmehørende eller, hvis Aktionæren er et  

 Aktieselskab eller anden Sammenslutning, i den af de kontraherende Stater, i  

 hvilken vedkommende Aktieselskab eller Sammenslutning er indregistreret eller  

 organiseret.
 (* 10) (2) Enhver af de kontraherende Stater forbeholder sig dog Retten  

 til af saadant Aktieudbytte at opkræve og tilbageholde den Skat, som ifølge  

 vedkommende Stats Indkomstskattelovgivning kan opkræves ved Kilden, men  

 Skatten skal ikke kunne overstige 15 pCt. af det Aktieudbytte, som fra Kilder  

 indenfor denne Stat tilfalder en i den anden Stat hjemmehørende fysisk  

 Person, Aktieselskab eller anden Sammenslutning, forudsat at Modtageren ikke  

 har et fast Driftssted i den af de kontraherende Stater, fra hvilken  

 Aktieudbyttet er oppebaaret.
(* 10) (3) Der er dog Enighed om, at denne Kildebeskatning af Aktieudbytte  

 ikke skal kunne overstige 5 pCt., saafremt Aktionæren er et Selskab, der  

 direkte eller indirekte behersker mindst 95 pCt. af samtlige Stemmer i det  

 udbyttegivende Selskab, og saafremt ikke mere end 25 pCt. af Bruttoindkomsten  

 i dette udbyttegivende Selskab hidrører fra Rente- og Udbyttebeløb, bortset  

 fra de Rente- og Udbyttebeløb, det har modtaget fra dets egne  

 Datterselskaber.
Denne Nedsættelse af Skatten til 5 pCt. skal ikke komme til  

 Anvendelse, hvis Forbindelsen mellem de to Selskaber i første Række er  

 arrangeret eller opretholdes med Henblik paa Opnaaelsen af en saadan  

 Skattenedsættelse.
 Artikel VII.
 (* 11) Saadanne Renter af Obligationer, Gældsbeviser, Forskrivninger eller  

 af en hvilken som helst anden Gæld, der oppebæres fra Kilder indenfor den ene  

 af de kontraherende Stater af en fysisk Person eller et Aktieselskab eller  

 anden Sammenslutning, der er hjemmehørende i den anden af de kontraherende  

 Stater, og som ikke har fast Driftssted i den førstnævnte Stat, skal være  

 undtaget fra Beskatning i den førstnævnte Stat.
 Artikel VIII.
 (* 12) Royalty og andre Vederlag for Udnyttelsen af Forfatterrettigheder,  

 Patentrettigheder, Projekter, hemmelige Fabrikationsmetoder og Formler,  

 Varemærker og andre lignende Rettigheder (indbefattet Leje og lignende  

 Betaling for Biograffilm), skal, naar Vederlaget oppebæres fra Kilder  

 indenfor en af de kontraherende Stater af en fysisk Person eller et  

 Aktieselskab eller anden Sammenslutning, der er hjemmehørende i den anden  

 kontraherende Stat, og som ikke har et fast Driftssted i den førstnævnte  

 Stat, være undtaget fra Beskatning i den førstnævnte Stat.
 Artikel IX.
 Artikel X.
 (* 13) (1) Løn, Honorarer eller andet lignende Vederlag samt Pensioner,  

 der udbetales af en af de kontraherende Stater eller af anden offentlig  

 Myndighed i denne Stat til Personer bosat i den anden Stat, skal alene  

 beskattes i den førstnævnte Stat.
 (* 14) (2) Private Pensioner eller Livrenter, som hidrører fra den ene af  

 de kontraherende Staters Omraade, og som udbetales til Personer bosat i den  

 anden af de kontraherende Stater, skal være undtaget fra Beskatning i den  

 førstnævnte Stat.
 Artikel XI.
 (* 15) (2) Fra Bestemmelserne i (1) skal imidlertid gælde følgende  

 Undtagelser:
 (* 16) Artikel XII.
 Fortjeneste ved Salg eller Bytte af Formuegenstande, som i en af de  

 kontraherende Stater er oppebaaret af en i den anden kontraherende Stat bosat  

 Person eller af et der hjemmehørende Aktieselskab eller anden Sammenslutning,  

 skal undtages fra Beskatning i den førstnævnte Stat, for saa vidt vedkommende  

 Person, Aktieselskab eller anden Sammenslutning ikke udøver Handels- eller  

 Forretningsvirksomhed i denne Stat.
 (* 17) Artikel XIII.
 Studerende, Lærlinge eller Elever, der er Statsborgere i en af de  

 kontraherende Stater, og som opholder sig i den anden kontraherende Stat  

 udelukkende i Studieøjemed eller af Hensyn til deres faglige Uddannelse, skal  

 ikke beskattes i den sidstnævnte Stat, for saa vidt angaar Beløb (bortset fra  

 egen Indkomst), som de har modtaget fra Udlandet til deres Ophold eller  

 Studier.
 (* 18) Artikel XIV.
 En Professor eller Lærer, der er bosat i den ene af de kontraherende  

 Stater, og som midlertidigt opholder sig i den anden kontraherende Stat for i  

 et Tidsrum af ikke over 2 Aar at undervise ved et Universitet, Højskole,  

 Skole eller anden Undervisningsanstalt i den anden af de kontraherende  

 Stater, skal være undtaget fra Beskatning i sidstnævnte Stat af det af ham  

 oppebaarne Vederlag for saadan Undervisning i det nævnte Tidsrum.
 (* 19) Artikel XV.
 Der er Enighed om, at Dobbeltbeskatning skal undgaas paa følgende Maade:
 Artikel XVI.
 (* 20) (2) Der er Enighed om, at den Bestemmelse i §25, Stk. 5, i den  

 danske Lov Nr. 391 af 12. Juli 1946, der hjemler en Forhøjelse af  

 Formuestigningsafgiften af Aktieselskaber med 50 pCt. i Tilfælde, hvor over  

 50 pCt. af Aktiekapitalen ejes af en enkelt i Udlandet bosat Aktionær, ikke  

 skal komme til Anvendelse, naar vedkommende Aktionær er en Person bosat i De  

 Forenede Stater eller et i De Forenede Stater hjemmehørende Aktieselskab  

 eller anden Sammenslutning.
 Artikel XVII.
De kontraherende Staters kompetente Myndigheder skal udveksle saadanne  

 Oplysninger (forudsat at disse er tilgængelige i Henhold til de kontraherende  

 Staters Skattelovgivning), som er nødvendige af Hensyn til Gennemførelsen af  

 nærværende Aftales Bestemmelser eller for at hindre Skattesvig eller af  

 Hensyn til Administrationen af gældende Bestemmelser til Forhindring af  

 Beskatningsunddragelse, for saa vidt angaar Skatter, der omfattes af  

 nærværende Aftale.
Alle Oplysninger, der saaledes udveksles, skal behandles  

 som hemmelige og maa ikke meddeles til andre Personer end de, der er  

 beskæftigede med Paaligningen og Opkrævningen af de af nærværende Aftale  

 omfattede Skatter.
Ingen Oplysninger skal udveksles, som vilde aabenbare  

 Forretningshemmeligheder eller Fremstillingsmetoder.
 Artikel XVIII.
 (* 21) (4) Den i nærværende Artikel foreskrevne Bistand skal ikke bringes  

 til Anvendelse overfor Statsborgere i den Stat, til hvilken Henvendelsen er  

 rettet, eller overfor i denne Stat hjemmehørende Aktieselskaber eller andre  

 Sammenslutninger, undtagen hvor det er nødvendigt for at sikre, at en  

 Skattefritagelse eller en Skattenedsættelse, der ved nærværende Aftales  

 Bestemmelser er indrømmet saadanne Statsborgere, Aktieselskaber eller andre  

 Sammenslutninger, ikke skal komme andre til Gode end de, der er berettiget  

 til saadanne Begunstigelser.
 Artikel XIX.
 Den Stat, til hvilken Henvendelse om Oplysning eller Bistand rettes, skal  

 snarest muligt efterkomme Anmodningen; dog kan denne Stat afslaa at  

 efterkomme Anmodningen udfra almenpolitiske Hensyn, eller saafremt  

 Efterkommelsen vilde indeholde en Krænkelse af Handels- eller  

 Forretningshemmeligheder, industrielle eller faglige Hemmeligheder eller  

 Fremstillingsmetoder.
 Artikel XX.
Saafremt en Skatteyder paaviser, at Foranstaltninger trufne af de  

 kontraherende Staters Skattemyndigheder har medført Dobbeltbeskatning for  

 hans Vedkommende med Hensyn til nogen af de Skatter, der omfattes af  

 nærværende Aftale, skal han være berettiget til at fremsætte Indsigelse  

 herimod overfor den Stat, hvis Statsborger han er, eller saafremt han ikke er  

 Statsborger i nogen af de kontraherende Stater, overfor den Stat, i hvilken  

 han er bosat, eller hvis den skattepligtige er et Selskab eller en anden  

 Sammenslutning, overfor den Stat, i hvilken Selskabet eller Sammenslutningen  

 er stiftet eller organiseret.
Anses Indsigelsen for berettiget, kan den  

 nævnte Stats kompetente Myndigheder træffe Overenskomst med den anden Stats  

 kompetente Myndigheder om en rimelig Afværgelse af den paagældende  

 Dobbeltbeskatning.
 Artikel XXI.
 (* 22) (1) Bestemmelserne i denne Aftale skal ikke anses i nogen Maade at  

 ophæve eller indskrænke den Ret til andre eller videregaaende skattemæssige  

 Fritagelser, som diplomatiske eller konsulære Embedsmænd nu nyder, eller som  

 i Fremtiden maatte blive indrømmet saadanne Embedsmænd.
 Artikel XXII.
De kontraherende Staters kompetente Myndigheder kan fastsætte de Regler,  

 der er nødvendige for Fortolkningen og Udførelsen af Bestemmelserne i denne  

 Aftale.
Hvad angaar de Bestemmelser i denne Aftale, der gaar ud paa  

 Udveksling af Oplysninger og gensidig Hjælp til Inddrivelse af Skatter, kan  

 de nævnte Myndigheder ved indbyrdes Overenskomst fastsætte Regler angaaende  

 Fremgangsmaaden, Formen for Henvendelser og Svar paa samme, Omregning af  

 Valuta, Anbringelsen af inddrevne Beløb, Mindstebeløb, der kan forlanges  

 inddrevet, og lignende Forhold.
 Artikel XXIII.
 Udfærdiget i Washington i to Eksemplarer i det danske og det engelske  

 Sprog, saaledes at begge Tekster har lige Gyldighed, den 6. Maj 1948.
 For Hans Majestæt Kongen af Danmark:
 (sign.) Henrik Kauffmann.
 For Præsidenten for Amerikas Forenede Stater:
(sign.) G.
C.
Marshall.
PROTOKOL vedrørende udveksling af ratifikationsdokumenter.
Efter at de undertegnede, Henrik Kauffmann, Danmarks ekstraordinære og  

 befuldmægtigede Ambassadør i Amerikas Forenede Stater, og Robert A.
Lovett,  

 Amerikas Forenede Staters fungerende Udenrigsminister, der dertil er behørigt  

 befuldmægtiget af deres regeringer, er mødtes med det formål at udveksle de  

 af deres respektive regeringer udfærdigede ratifikationsdokumenter vedrørende  

 den i Washington den 6. maj 1948 undertegnede overenskomst mellem Danmark og  

 Amerikas Forenede Stater til undgåelse af dobbeltbeskatning og til  

 forhindring af beskatningsunddragelse forsåvidt angår indkomstskat, og efter  

 at de respektive ratifikationsdokumenter for den fornævnte overenskomst er  

 blevet omhyggeligt sammenlignet og fundet i behørig stand, har udvekslingen  

 fundet sted dags dato.
Den af Amerikas Forenede Staters regering udfærdigede ratifikation af den  

 fornævnte overenskomst gengiver i sin helhed det forbehold, der indeholdes i  

 Amerikas Forenede Staters Senats beslutning af den 17. juni 1948, i hvilken  

 beslutning Senatet tilråder og samtykker i ratifikationen af fornævnte  

 overenskomst.
Ordlyden af forbeholdet er blevet meddelt Danmarks regering af  

 Amerikas Forenede Staters regering.
Danmarks regering har erklæret sig enig i  

 forbeholdet.
De to regeringer er således enige om, at art.
XII i fornævnte  

 overenskomst skal betragtes som udgået og uden virkning.
 TIL BEKRÆFTELSE HERAF...........
Henrik Kauffmann (* 1) ARTIKEL I (a) Aftalen omfatter ikke den indkomstskat, der svares til visse amerikanske  

 enkeltstater og, i et par af de større bykommuner, til kommunen.
(* 2) ARTIKEL I (1) (b) Krigskonjunkturskat og fælleskommunal indkomstskat findes ikke længere.
(* 3) ARTIKEL I (2) Efter aftalens indgåelse har Danmark indført lov om særlig indkomstskat.  

 Herom kan henvises til følgende meddelelse fra skattedepartementet:
I skrivelse af 30. marts 1966 har det amerikanske finansministerium på  

 forespørgsel oplyst, at særlig indkomstskat betalt i anledning af et  

 aktiesalg her i landet, foretaget af en her bosiddende amerikansk  

 statsborger, berettiger til credit i den amerikanske skat, som skal svares af  

 fortjenesten. (Medd. fra skd.jan. 1967, nr. 19,j. nr.
VII 12-9-9/66).
(* 4) ARTIKEL II (1) (h) Da der ikke længere findes nogen generaldirektør for skattevæsenet, må  

 udtrykket "kompetente myndighed" for Danmarks vedkommende betyde  

 Skattedepartementet, Christiansborg Slotsplads 1, 1218 København K.
(* 5) ARTIKEL III (1) En filialvirksomhed af et amerikansk firma med fast driftssted i Danmark  

 kan beskattes her i landet af denne virksomheds samlede indkomst hidrørende  

 fra kilder inden for Danmark, herunder f.eks. aktieudbytte, renter og  

 patentafgifter, selv om sådanne indtægter principielt ellers skulle beskattes  

 i U.S.A. (Jfr. vejledningens afsnit II vedrørende fast driftssted).
(* 6) ARTIKEL III (3) Denne bestemmelse er i overensstemmelse med § 12 i lov om  

 indkomstbeskatning af aktieselskaber m.v.
(* 7) ARTIKEL IV Denne bestemmelse svarer til § 12 i lov om indkomstbeskatning af  

 aktieselskaber m.v.
(* 8) ARTIKEL V (2) Denne bestemmelse betyder, at opsigelse af hovedoverenskomsten ikke  

 medfører bortfald af specialaftalen om skibsfartsindtægter.
(* 9) ARTIKEL VI (1) Ifølge de danske skattemyndigheder gælder dobbeltbeskatningsaftalen ikke  

 Virgin Islands, hvilket indebærer, at udbytte fra Det Vestindiske Kompagni  

 til danske aktionærer skal underkastes fuld amerikansk skat på 30%.  

 Ligningslovens § 33 hjemler dog i en vis udstrækning mulighed for fradrag i  

 dansk skat af den erlagte amerikanske skat.
(* 10) ARTIKEL VI (2) (3) Efter kildeskattens indførelse i Danmark opkræves og tilbageholdes en skat  

 på 30% af udbytte.
Skattedepartementet har under 8. maj 1970 som nr. 110  

 udsendt et cirkulære vedrørende udbytteskat, hvorfra punkt 6, andet afsnit,  

 citeres: "Efter bestemmelser i de med en række lande indgåede  

 overenskomster til undgåelse af dobbeltbeskatning kan Danmark være forpligtet  

 til helt eller delvis at frafalde beskatningen af udbytte, der her fra landet  

 tilflyder aktionærer i de pågældende lande.
Hvor sådan bestemmelse  

 foreligger, vil aktionæren efter anmodning få udbytteskatten tilbagebetalt i  

 det omfang, der følger af den pågældende overenskomstbestemmelse.
Til brug  

 for sådanne ansøgninger er der udarbejdet særlige blanketter, som i udfyldt  

 stand skal indsendes til vedkommende udenlandske skattemyndighed, som efter  

 at have påført fornøden attestation videresender blanketten til  

 kildeskattedirektoratet.
Blanketterne kan rekvireres hos de pågældende  

 udenlandske skattemyndigheder og i kildeskattedirektoratet.
Tilbagebetalingen  

 til aktionæren foretages af kildeskattedirektoratet." (* 11) ARTIKEL VII Personer m.fl. boende i U.S.A. betaler kun skat af renter til U.S.A., mens  

 personer boende i Danmark kun betaler skat til Danmark, uanset om renterne er  

 fra U.S.A.
Heri gøres kun undtagelse, for så vidt rentemodtageren har fast  

 driftssted i udbetalingslandet, jfr. artikel III.
Det må dog forudsættes, at  

 der er skattepligt efter kildeskattelovens § 2.
(* 12) ARTIKEL VIII Vederlag af den nævnte art beskattes ligesom renter i modtagerens  

 bopælsstat.
Således betaler en i Danmark bosat person kun skat til Danmark,  

 uanset om vederlaget er fra U.S.A.
Ligesom for renter gøres der kun  

 undtagelse, hvis modtageren har fået fast driftssted i udbetalingslandet,  

 jfr. artikel III.
(* 13) ARTIKEL X (1) Offentlige myndigheders udbetaling af løn og honorarer m.v. beskattes i  

 den stat, hvorfra lønnen kommer.
Amerikansk social security sidestilles i relation til kildeskatteloven med  

 folkepension og skal ifølge kildeskattelovens § 4 (jfr. pkt. 23 in fine i  

 cirk. af 18. december 1968 om kildeskatteloven) altid beskattes hos manden.  

 (Medd. fra skd. februar 1970, nr. 35, j.nr.
VII 12-24/1969).
(* 14) ARTIKEL X (2) Privates udbetaling af pensioner og livrenter beskattes i det land, hvor  

 indtægtsnyderen er bosat.
Med private pensioner sidestilles kontraktligt  

 fastsatte løbende underholdsydelser af enhver art.
(* 15) ARTIKEL XI (2) Med hensyn til bestemmelsen om midlertidigt ophold foreligger følgende  

 dom:
U.F.R. 1964, s. 403 (HD af 22/4 1964): En amerikansk statsborger var for  

 et tidsrum af 2-3 år af sit firma udsendt til Europa.
Han indrejste her i  

 landet i oktober 1959 og fik arbejds- og opholdstilladelse.
Hans hustru og  

 børn tog ophold her i lejede villaer, hvor han også boede, når han ikke var  

 på forretningsrejser.
Lejemålene om villaerne her i landet var indgået for  

 ca. 2 år, og den amerikaneren tilhørende villa i New York var udlejet på en  

 to-årig lejekontrakt.
Under henvisning til, at hans samlede ophold i Danmark  

 ikke havde oversteget 180 dage inden for indkomståret, påstod amerikaneren  

 sig fritaget for beskatning her i landet.
Ved Østre Landsrets dom af 20.  

 september 1963 fandtes han imidlertid at have været bosat i Danmark og derfor  

 skattepligtig her til landet, hvilket stadfæstedes af Højesteret.
 Bestemmelsen fortolkes iøvrigt således, at en efter interne danske  

 lovregler indtrådt skattepligt først kan gøres gældende, for så vidt angår  

 amerikansk lønindtægt, når den pågældende skatteyder inden for et skatteår  

 har haft skattepligtigt ophold her i landet i 180 dage.
Såfremt opholdet vedvarer udover 180 dage inden for skatteåret, kan  

 skattepligten for så vidt angår lønindtægten gøres gældende med  

 tilbagevirkende kraft fra det af de interne lovregler følgende tidspunkt for  

 skattepligtens indtræden inden for det pågældende skatteår.
Den herefter  

 aktuelle skattepligt kan ikke under den pågældendes fortsatte ophold her i  

 landet suspenderes med hjemmel i bestemmelsen i artikel XI. (Medd. fra skd.  

 maj 1968, nr. 23, j.nr.
VII 12-40/1966).
 (* 16) Artikel XII er ikke i kraft, idet overenskomsten er ratificeret med  

 udeladelse af denne artikel, jfr. omstående protokol.
(* 17) ARTIKEL XIII RR 1964, s. 43 (afg. fra skd. j. nr.
VII 17-56/1963): En amerikansk  

 videnskabsmand indrejste med sin familie i juni 1962 her til landet, hvor han  

 indtil sommeren 1964 arbejdede på et herværende videnskabeligt institut.
Han  

 fik ingen løn fra instituttet, idet opholdet her financieredes af et  

 amerikansk stipendium, hvoraf halvdelen beskattedes i U.S.A.
Han havde  

 bevaret bopæl i og var skattepligtig til U.S.A.
Den pågældende var omfattet  

 af den for blandt andet studerende fastsatte skattefrihedsbestemmelse (som nu  

 findes i kildeskattelovens § 8, stk. 2). Ifølge denne bestemmelse var den ham  

 tilkommende skattefrihed ophørt med udgangen af juni måned 1963, og han  

 skulle derfor pr. 1. juli 1963 skatteansættes på grundlag af de af ham fra og  

 med denne dato oppebårne indtægter.
Ved ansættelsen af den skattepligtige  

 indkomst ville der i henhold til artikel XIII være at bortse fra de  

 amerikanske stipendieindtægter, hvilken fritagelse gjaldt uden  

 tidsbegrænsning.
(* 18) ARTIKEL XIV Den omtalte to års periode regnes fra den pågældendes ankomst her til  

 landet og ikke fra det eventuelle senere tidspunkt, hvor undervisningen  

 påbegyndes. (Medd. fra skd. maj 1968, nr. 24, j. nr.
VII 12-25/1967).
Betingelsen om, at den pågældende skal undervise her, kan anses for  

 opfyldt, selv om undervisningen alene består i enkeltstående forelæsninger  

 eller foredrag for andre professorer eller for studerende, og den pågældende  

 i øvrigt driver forskning her i landet. (Medd. fra skd. marts 1969, nr. 4,  

 j.nr.
VII 11-13/68).
 Rev. bl. 1968/69, s. 20 (skm.afg.): En amerikansk professor, der i et  

 "sabbatår" oppebar halv løn fra sit amerikanske universitet, og som  

 i denne periode skulle tilknyttes Københavns Universitet, ville, såfremt  

 stillingen her i landet var forbundet med undervisning og ikke alene bestod i  

 forskning, være skattefri også af den halve amerikanske løn, idet denne efter  

 omstændighederne fandtes at kunne sidestilles med det for undervisningen  

 oppebårne vederlag.
(* 19) ARTIKEL XV I artiklens punkt (a) henvises til Internal Revenue Code, Section 131.  

 Bestemmelsen findes nu i Internal Revenue Code 1954, Section 901.
I henhold til artiklens punkt (b) frafalder U.S.A. halvdelen af sin  

 kildeskat på 30% af aktieudbytte, mens Danmark forpligter sig til at give  

 credit med et beløb svarende til 15% af den her i landet beskattede del af  

 udbyttet.
Danmark skal således ikke efter overenskomstens regler give credit  

 for de i U.S.A. tilbageholdte 15% af udbyttet.
Ifølge ligningslovens § 33  

 skal der imidlertid gives credit for det i U.S.A. tilbageholdte beløb.  

 Anvendelsen af denne bestemmelse, som det står en i Danmark boende skatteyder  

 frit at vælge, vil således give skatteyderen et gunstigere resultat end  

 anvendelsen af aftalens regel. (Jfr.
B.
Blume, Sk.Pol.
O. 1960, s. 143).
LSR 1956, 7: En person, der var bosat her i landet, oppebar  

 krigsinvalidepension fra U.S.A.
Da denne pension havde karakter af en over et  

 ubestemt åremål løbende årlig ydelse, skulle beløbet i henhold til  

 statsskattelovens § 4c medregnes i den skattepligtige indkomst.
De på  

 grundlag af ansættelsen beregnede indkomstskatter ville herefter være at  

 reducere med et beløb svarende til den del af disse skatter, der  

 forholdsmæssigt falder på den fra U.S.A. hidrørende indkomst, jfr. afsnit IV  

 i skattedepartementets vejledning af 12/9 1949, der blandt andet omtaler de  

 tilfælde, hvor U.S.A. af særlige grunde undlader beskatning, og hvor der  

 derfor ikke bliver spørgsmål om at reducere skatten her i landet med skat  

 betalt i U.S.A.
 RR 1957, s. 248 (afg. fra lign.dir.): Veteranpension fra U.S.A. er i  

 medfør af artikel X fritaget for beskatning her i landet, men skal medregnes  

 ved skatteberegningen, hvorefter der foretages et nedslag i skatterne i det  

 forhold, pensionen indgår i den samlede indkomst.
 RR 1966, s. 59 (afg. fra lign.dir.): De af en skatteyder til social  

 security i U.S.A. erlagte ydelser sidestilles med i U.S.A. erlagte skatter,  

 således at der ved skatteberegningen vil være at yde credit for disse ydelser  

 på samme måde som for egentlige skatter, der er erlagt i U.S.A.
 Med hensyn til reglerne vedrørende pensioner fra U.S.A. er i Skattemæssige  

 meddelelser januar 1968, nr. 5 (j.nr. 12-38/66) givet følgende  

 retningslinier:
For så vidt angår pensioner, der udbetales af den amerikanske stat eller  

 af en anden amerikansk offentlig myndighed, har U.S.A. i henhold til artikel  

 X beskatningsretten.
Såfremt U.S.A. herefter beskatter en offentlig pension,  

 skal Danmark i de på grundlag af den samlede skattepligtige indkomst  

 (herunder den amerikanske pension) beregnede skatter give et nedslag for de  

 skatter, der er erlagt i U.S.A. af den omhandlede indtægt.
Nedslag kan dog  

 højst gives med et beløb, der svarer til, hvad der af de danske skatter  

 falder på pensionen fra U.S.A.
 Såfremt pensionsindtægten består i social security eller anden offentlig  

 ydelse, der af særlige grunde ikke beskattes i U.S.A., vil der ved  

 skatteberegningen her i landet blive givet et nedslag i de pålignede skatter  

 svarende til forholdet mellem størrelsen af den udbetalte social security og  

 størrelsen af den samlede indkomst.
For så vidt angår pensionsindtægter, der hidrører fra et privat selskab  

 eller lignende, tilkommer beskatningsretten Danmark, jfr. artikel X.
U.S.A.  

 skal undlade at beskatte sådan indtægt, men såfremt den pågældende  

 pensionsmodtager er amerikansk statsborger, beskatter U.S.A. dog sådanne  

 indtægter, og der vil derfor i disse tilfælde i de danske skatter blive  

 indrømmet et nedslag svarende til de amerikanske skatter, dog højst med et  

 beløb, der svarer til den del af de danske skatter, der forholdsmæssigt  

 falder på indtægterne fra U.S.A.
Beskatningen af pensioner i U.S.A. gennemføres således, at den del af en  

 pensionsydelse, der forholdsmæssigt kan henføres til arbejdstagerens  

 tidligere erlagte egne bidrag, ikke beskattes, mens den del af en  

 arbejdstagers pension, som skyldes arbejdsgiverens bidrag, er fuldt  

 skattepligtigt.
Såfremt arbejdstagerens egne bidrag ikke overstiger 3 års  

 pension ved udbetalingen, er pengene dog helt skattefri i det omfang,  

 udbetalingen modsvares af arbejdstagerens egne bidrag, men senere udbetaling  

 er fuldt skattepligtig.
I det omfang, der ikke betales amerikansk skat af en pension på grund af  

 den nævnte særlige amerikanske beskatningsregel (3-års reglen), har man efter  

 omstændighederne indrømmet nedslag i de danske skatter med en så stor del  

 heraf, som forholdsmæssigt falder på den for amerikansk beskatning fritagne  

 pension.
Dette særlige nedslag gives kun så længe, pensionen efter de  

 amerikanske regler betragtes som tilbagebetaling af eget pensionsbidrag.
(* 20) ARTIKEL XVI (2) Denne bestemmelse har næppe længere praktisk betydning.
(* 21) ARTIKEL XVIII (4) D.v.s. at Danmark normalt kun kan søge den amerikanske stats bistand til  

 opkrævning af danske skatter hos ikke-amerikanske statsborgere, der har  

 ophold i U.S.A.
(* 22) ARTIKEL XXI (1) Ifølge kildeskattelovens § 3, stk. 2, beskattes diplomatiske  

 repræsentanter, repræsentationernes personale, disses familiemedlemmer,  

 tjenestepersonale og private tjenerskab i overensstemmelse med  

 Wienerkonventionen om diplomatiske forbindelser, jfr. um. bekg. nr. 107 af  

 11/11 1968, artikel 23, 34 og 37. Wienerkonventionen trådte for Danmarks  

 vedkommende i kraft d. 1/11 1968.
