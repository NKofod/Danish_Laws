Bekendtgørelse om god skik for finansielle virksomheder I medfør af § 3, stk. 2, og § 77,  

 stk. 2, i lov om finansiel virksomhed, jf. lovbekendtgørelse nr. 660 af  

 7.  

 august 2002, fastsættes:
Kapitel 1 Anvendelsesområde § 1.  

  

 Bekendtgørelsen finder anvendelse på danske og udenlandske finansielle  

 virksomheder, som driver virksomhed her i landet, herunder gennem  

 filialetablering eller grænseoverskridende tjenesteydelsesvirksomhed.
 Stk. 2.  

  

 Bekendtgørelsen  

 gælder for private kundeforhold og erhvervsmæssige kundeforhold, såfremt  

 disse  

 ikke adskiller sig væsentligt fra et privat kundeforhold. § 4,  

 stk. 3  

 og 4, § 8, stk. 2, og § 12 gælder dog kun for private  

 kundeforhold.
 Stk. 3.  

  

 §§ 3,  

 5-7 samt § 19 finder dog anvendelse på alle erhvervsmæssige  

 kundeforhold.
 Stk. 4.  

  

 For  

 forsikringsselskaber gælder alene §§ 1-3, § 4, stk. 1-4,  

 § 5, §§ 9-10 og kapitel 9, 10 og 11. § 4, stk. 3 og 4,  

 finder ikke anvendelse på livs- og pensionsforsikringer.
 Stk. 5.  

  

 Bekendtgørelsen  

 finder ikke anvendelse på:
 1)  

 	  

    

 Forsikrings- og  

 pensionsordninger, der er etableret som led i et ansættelsesforhold.
 2)  

 	  

    

 Kollektive  

 forsikringsordninger, der er etableret som led i et organisationsforhold.
 Stk. 6.  

  

 §§ 20-23  

 finder ikke anvendelse på realkreditinstitutters værdipapirhandel med  

 realkreditobligationer, når værdipapirhandelen sker i tilknytning til og som  

 forudsætning for udførelse af kunders realkreditforretninger.
 § 2.  

  

 Når  

 en finansiel virksomhed indgår aftale med andre finansielle virksomheder om  

 afsætning og rådgivning i forbindelse med virksomhedens produkter, skal den  

 finansielle virksomhed sikre sig, at der er en klar arbejdsdeling mellem  

 virksomheden og medkontrahenten, og at medkontrahenten overholder reglerne i  

 denne bekendtgørelse.
Kapitel 2 Generelle bestemmelser om god skik § 3.  

  

 En  

 finansiel virksomhed skal handle redeligt og loyalt over for sine kunder.
§ 4.  

  

 En  

 finansiel virksomhed skal indgå eller bekræfte alle væsentlige aftaler med  

 sine  

 kunder i papirformat eller på andet varigt medium.
En aftale skal indeholde  

 en  

 beskrivelse af parternes væsentlige rettigheder og pligter samt af de  

 finansielle ydelser, der er omfattet af aftalen.
Er der i forbindelse med  

 aftalens indgåelse ydet rådgivning, skal væsentlige forudsætninger for  

 rådgivningen nedfældes i aftalen eller fremgå af bilag til aftalen i enten  

 papirformat eller på andet varigt medium.
 Stk. 2.  

  

 Vilkår, der  

 indgår i aftalen, kan fremgå ved en henvisning til separate dokumenter,  

 herunder den finansielle virksomheds almindelige forretningsbetingelser.
 Stk. 3.  

  

 Vilkår om  

 ændringer i løbende kundeforhold af renter, gebyrer, bidrag eller andet  

 vederlag skal indeholde en angivelse af de forhold, der kan udløse en  

 ændring,  

 og må ikke give den finansielle virksomhed en vilkårlig adgang til at  

 foretage  

 ændringer.
 Stk. 4.  

  

 I løbende  

 kundeforhold kan ændringer til ugunst for kunden af renter, bidrag eller  

 andet  

 vederlag ikke finde sted uden varsel, medmindre ændringen er begrundet i  

 udefrakommende forhold, som den finansielle virksomhed ikke har indflydelse  

 på.
 Stk. 5.  

  

 Opsiger en  

 finansiel virksomhed en aftale indgået med en kunde, skal opsigelsen være  

 sagligt begrundet og ske i papirformat eller på andet varigt medium.
Kapitel 3 Rådgivning § 5.  

  

 Ved  

 rådgivning forstås anbefalinger, vejledninger, herunder oplysninger om risici  

 forbundet med en disposition, og oplysninger om umiddelbare konsekvenser af  

 kundens valgmuligheder.
Stk. 2.  

  

 En  

 finansiel virksomhed skal yde rådgivning, hvis kunden anmoder herom, jf. dog  

 § 2 og § 21. Endvidere skal virksomheden af egen drift yde  

 rådgivning, jf. dog stk. 4, hvor omstændighederne tilsiger, at der er  

 behov herfor.
Alternativt kan den finansielle virksomhed henvise kunden til  

 at  

 søge anden rådgivning.
Stk. 3.  

  

 Rådgivningen  

 skal tilgodese kundens interesser og give kunden et godt grundlag for at  

 træffe  

 sin beslutning.
Rådgivningen skal være relevant, retvisende og  

 fyldestgørende.  

 Den finansielle virksomhed skal orientere om de risici, der er relevante for  

 kunden.
Stk. 4.  

  

 En  

 finansiel virksomhed kan udbyde produkter med standardiseret information med  

 lille eller ingen tilknyttet individuel rådgivning.
I så fald skal den  

 finansielle virksomhed gøre særskilt opmærksom på disse begrænsninger.  

 Bestemmelsen gælder kun produkter, der ikke har tilknytning til  

 værdipapirhandel.
 § 6.  

  

 Før  

 en finansiel virksomhed rådgiver, skal virksomheden anmode kunden om at  

 oplyse  

 om sin økonomiske situation, sin erfaring med de relevante finansielle  

 ydelser,  

 sit formål med at få ydelsen leveret samt om sin risikovillighed.
 Stk. 2.  

  

 Omfanget og  

 karakteren af de oplysninger, der indhentes, kan afpasses efter den viden,  

 som  

 kunden besidder og de oplysninger, som den finansielle virksomhed allerede  

 har  

 modtaget.
 Stk. 3.  

  

 Den  

 finansielle virksomhed kan lægge kundens oplysninger til grund, medmindre de  

 er  

 åbenbart urigtige.
 § 7.  

  

 Rådgivning  


  

 skal tage udgangspunkt i  

 relevante oplysninger indhentet i henhold til § 6 og det kendskab, den  

 finansielle virksomhed i øvrigt har til kundens forhold.
 Stk. 2.  

  

 En  

 finansiel virksomhed skal anmode kunden om at opdatere oplysninger indhentet  

 i  

 henhold til § 6, i det omfang det er nødvendigt for at kunne yde kunden  

 rådgivning i løbende kundeforhold.
 § 8.  

  

 En  

 finansiel virksomhed skal give tilstrækkelig information om egne produkter og  

 ydelser, herunder om forskelle i priser og vilkår for alternative produkter,  

 der kan dække kundens behov.
Stk. 2.  

  

 Såfremt der  

 mellem kunderne for en given ydelse er generelle forskelle i fastsættelsen af  

 renter, bidrag eller andet vederlag til den finansielle virksomhed, skal den  

 finansielle virksomhed oplyse en kunde herom, forinden der indgås aftale om  

 levering af ydelsen.
På forespørgsel fra kunden skal der oplyses om hvilke  

 forhold hos kunden, der kan være bestemmende for dennes indplacering inden  

 for  

 den givne prisdifferentiering.
Stk. 3.  

  

 En  

 finansiel virksomhed skal på grundlag af sit generelle markedskendskab  

 informere kunden om relevante produkttyper på markedet.
Informationen skal  

 dog  

 ikke indeholde oplysninger om konkurrerende produkter eller konkrete priser.
 § 9.  

  

 Har  

 den finansielle virksomhed eller dens medarbejder/rådgiver i  

 rådgivningssituationen en særlig interesse i rådgivningens resultat udover  

 den  

 almindelige indtjening, skal virksomheden inden rådgivningen informere kunden  

 om arten og omfanget af den særlige interesse.
Stk. 2  

.  

  

 Modtager den finansielle virksomhed  

 provision eller andet vederlag som følge af formidlingen af produkter eller  

 ydelser, skal kunden gøres opmærksom herpå.
Det samme gælder, hvis den  

 ekspederende medarbejder/rådgiver modtager provision eller andet vederlag, og  

 der er en direkte sammenhæng mellem konkrete salg af ydelser eller produkter  

 og  

 vedkommendes aflønning.
 § 10.  

  

 En  

 finansiel virksomhed skal som led i sin rådgivning inddrage konsekvenser af  

 de  

 skatteregler, som er relevante for kunden i forhold til de produkter og  

 ydelser, som rådgivningen omfatter, eller henvise kunden til at søge anden  

 rådgivning herom.
 Stk. 2.  

  

 Såfremt en  

 finansiel virksomhed rådgiver om forhold, som kan være af væsentlig økonomisk  

 betydning for kundens muligheder for at modtage offentlige tilskud eller  

 andre  

 økonomiske fordele, og den finansielle virksomhed bliver opmærksom herpå,  

 skal  

 dette medtages i rådgivningen, eller kunden skal henvises til at søge anden  

 rådgivning.
 § 11.  

  

 En  

 finansiel virksomhed skal oplyse en kunde om de sikkerhedsforanstaltninger,  

 der  

 bør iagttages ved et givent produkt eller ydelse, herunder hvilke  

 sikkerhedsmæssige krav kunden skal efterleve, og hvilket ansvar kunden kan  

 ifalde ved tredjemands misbrug.
Kapitel 4 Særlige regler for pengeinstitutter § 12.  

  

 Et  

 pengeinstitut kan ikke uden en individuel og saglig begrundelse nægte at  

 oprette en almindelig indlånskonto.
Begrundelsen skal på anmodning gives i  

 papirformat eller på andet varigt medium.
Kapitel 5 Særlige regler for pengeinstitutter og  

 værdipapirhandlere § 13.  

  

 Såfremt et pengeinstitut eller en værdipapirhandler anbefaler eller medvirker  

 til særligt risikofyldte investeringer, skal der i samarbejde med kunden  

 foretages en omhyggelig vurdering af kundens muligheder for at bære et  

 eventuelt tab.
 Stk. 2.  

  

 Forespørger  

 en kunde på eget initiativ et pengeinstitut eller en værdipapirhandler om en  

 investering eller finansiering af en investering, hvis konsekvenser  

 overstiger  

 kundens økonomiske formåen, skal pengeinstituttet eller værdipapirhandleren  

 fraråde en sådan disposition.
Kapitel 6 Særlige regler for realkreditinstitutter § 14.  

  

 Ved modtagelsen af en låneansøgning skal realkreditinstituttet oplyse, hvor  

 lang tid der må påregnes at gå, før et eventuelt lånetilbud foreligger, hvis  

 låneansøgningen ikke forventes at kunne behandles inden 14 dage.
Når et  

 realkreditinstitut afgiver et lånetilbud, skal det oplyse om egenskaberne ved  

 forskellige lånetyper, om principperne for kursfastsættelse samt om  

 muligheden  

 for at aftale kurssikring.
 Stk. 2.  

  

 Oplysninger  

 om egenskaberne ved forskellige lånetyper og muligheden for at aftale  

 kurssikring  

 kan gives til kunden i forbindelse med rådgivningen, jf. kap.5.
 Stk. 3.  

  

 Realkreditinstituttet kan oplyse om principperne for kursfastsættelse ved  

 henvisninger til forretningsbetingelser eller lignende.
§ 15.  

  

 Realkreditinstituttet skal afgive eller bekræfte et indfrielsestilbud i  

 papirformat eller på andet varigt medium.
Indfrielsestilbuddet skal indeholde  

 en beregning over indfrielsesbeløbets størrelse inklusiv samtlige  

 omkostninger,  

 oplysninger om indfrielsesvilkår og -metode, herunder beregningsmetoder for  

 differencerente, samt evt. opsigelsesfrister.
 Stk. 2.  

  

 Tilbuddet  

 skal være ledsaget af en forklarende oversigt over de indfrielsesmetoder, som  

 realkreditinstitutterne tilbyder, samt om konsekvenserne af deres benyttelse.
 § 16.  

  

 Realkreditinstituttet skal, når det afgiver tilbud om låneomlægning, give de  

 oplysninger, som er fastsat i §§ 14-15.
Stk. 2.  

  

 Instituttet  

 skal så vidt muligt oplyse om samtlige omkostninger.
Tager lånetilbudet ikke  

 højde for samtlige omkostninger, skal instituttet gøre kunden udtrykkeligt  

 opmærksom herpå.
 Stk. 3.  

  

 Fristen for  

 opsigelse af lån, der skal indfries i instituttet, skal angives.
Kapitel 7 Særlige regler om brug af kautionister og  

 oplysningsforpligtelser for penge- og realkreditinstitutter § 17.  

  

 Et  

 institut må ikke medvirke til ydelse af lån mod kaution, hvor  

 kautionsforpligtelsen står i misforhold til kautionistens økonomi.
 Stk. 2.  

  

 Inden der  

 indgås aftale om en kautionsforpligtelse, skal instituttet sikre sig, at  

 kautionisten er informeret om indholdet og konsekvenserne af  

 kautionsforpligtelsen.
 Stk. 3.  

  

 Kautionisten skal én gang om året modtage oplysninger fra instituttet om  

 størrelsen af det låneengagement, for hvilket kautionsforpligtelsen består.
 § 18.  

  

 Senest 1 år efter afholdelsen af en tvangsauktion over en ejendom, skal et  

 institut, der har et udækket pantebrev på tvangsauktionen, skriftligt oplyse  

 kunden om, hvorvidt instituttet vil gøre kravet gældende mod kunden og i  

 givet  

 fald fremsende en opgørelse over kravets størrelse.
 Stk. 2.  

  

 Instituttet  

 skal hvert andet år fremsende en påmindelse til kunden om kravet efter  

 stk. 1.
Kapitel 8 Særlige regler for værdipapirhandlere § 19.  

  

 En  

 værdipapirhandler skal udføre værdipapirhandel for sine kunder i deres bedste  

 interesse og under hensyn til markedets integritet.
 Stk. 2.  

  

 En  

 værdipapirhandler skal bestræbe sig på, at der ikke opstår  

 interessekonflikter  

 og sørge for, hvis disse ikke kan undgås, at kunderne behandles korrekt, at  

 interessekonflikter varetages på en redelig måde, og at kunderne oplyses om  

 interessekonflikterne.
 § 20.  

  

 Ved etablering af et kundeforhold omfattende handel med værdipapirer skal der  

 indgås en aftale, jf. § 4, der i det omfang det er relevant, indeholder  

 følgende oplysninger:
 1)  

 	  

    

 Kundens navn,  

 adresse, CVR- eller CPR-nummer, samt hvem der eventuelt kan disponere på  

 kundens vegne.
 2)  

 	  

    

 Selskabets eller  

 filialens navn, adresse, hjemsted og juridiske form.
 3)  

 	  

    

 Om selskabet indgår i  

 en koncern og i givet fald hvilken.
 4)  

 	  

    

 Navnet på den  

 myndighed, der fører tilsyn med den finansielle virksomhed.
 5)  

 	  

    

 De finansielle  

 ydelser samt værdipapirer omfattet af § 2 i lov om værdipapirhandel m.v.  

 som aftalen med kunden omfatter.
 6)  

 	  

    

 De  

 investorgarantiordninger som de relevante værdipapirer og kontante  

 indeståender  

 er dækket af, dækningens omfang, beregning af det dækkede beløb, og hvorledes  

 en kunde skal forholde sig, hvis der skal ske udbetaling fra  

 investorgarantiordningen,  

 samt, hvor det er relevant, oplysninger om andre garantiordninger i  

 clearinghuse, herunder Værdipapircentralen A/S.
 7)  

 	  

    

 Bestemmelser om  

 opbevaring af kundernes værdipapirer og kontante midler, herunder om  

 kundernes  

 værdipapirer opbevares i samledepot.
 8)  

 	  

    

 Hvor ofte den  

 finansielle virksomhed rapporterer til kunden i form af kontoudskrifter,  

 notaer  

 og lignende samt indholdet af denne rapportering.
 9)  

 	  

    

 Aftalens løbetid,  

 opsigelsesvarsel samt adgang til ændringer af aftalen.
 10)  

 	  

 Konsekvenser i  

 tilfælde af kundens misligholdelse af aftalen.
 11)  

 	  

 Værdipapirhandlerens  

 beregningsmetode for omkostninger, herunder hvorvidt der anvendes tillæg  

 henholdsvis fradrag for handelskursen.
 Stk. 2.  

  

 Aftaler om  

 porteføljepleje skal indeholde oplysninger om kundens målsætninger og  

 risikoprofil, inden for hvilke rammer værdipapirhandleren kan disponere,  

 værdiansættelsesprincipper for de værdipapirer, der indgår i porteføljen,  

 samt  

 eventuel anvendelse af benchmark.
§ 21.  

  

 En  

 værdipapirhandler skal indhente oplysninger om kundens finansielle situation,  

 erfaring med de relevante finansielle ydelser, formål med at få ydelsen  

 leveret  

 samt risikovillighed og på grundlag heraf rådgive kunden om, hvorvidt de  

 konkrete finansielle ydelser er egnede for kunden.
Omfanget og karakteren af  

 de  

 oplysninger, der indhentes, og den rådgivning, der gives, skal afpasses efter  

 de konkrete ydelser og de oplysninger, som kunden allerede har modtaget.
 Stk. 2.  

  

 Har en  

 kunde et løbende kundeforhold med værdipapirhandleren, herunder om adgang til  

 at handle ved hjælp af elektronisk kommunikation, kan værdipapirhandleren og  

 kunden aftale, i hvilket omfang værdipapirhandleren kan tilbyde kunden  

 finansielle ydelser uden samtidig løbende rådgivning.
Stk. 3.  

  

 Såfremt  

 kunden anmoder værdipapirhandleren om at levere ydelser, der ikke er omfattet  

 af aftalen i henhold til stk. 2, skal kunden oplyses om, at den  

 pågældende  

 ydelse falder uden for aftalen.
Ydelsen kan kun leveres, hvis kunden herefter  

 over for værdipapirhandleren har bekræftet, at ydelsen ønskes leveret.
 § 22.  

  

 Hvis en værdipapirhandler ikke kan eller ikke ønsker at levere en finansiel  

 ydelse, skal værdipapirhandleren straks give kunden meddelelse herom.
§ 23.  

  

 En  

 værdipapirhandler skal, hvis ikke andet er aftalt med kunden, mindst én gang  

 om  

 året fremsende en engagementsoversigt til kunden.
Oversigten skal indeholde  

 oplysninger om værdipapirbeholdninger, indeståender og værdipapirudlån.
Kapitel 9 Særlige regler for forsikringsselskaber Inden forsikringstegningen § 24.  

  

 Inden en forsikring tegnes, skal et forsikringsselskab oplyse kunden om  

 mulighederne for at få rådgivning om de forsikringsprodukter, en kunde ønsker  

 at indgå aftale om.
 § 25.  

  

 Senest i forbindelse med en skadesforsikringsaftales indgåelse skal  

 forsikringsselskabet oplyse om væsentlige elementer i den valgte forsikrings  

 dækningsomfang, om kundens mulighed for til- og/eller fravalg samt om andre  

 væsentlige oplysninger i den pågældende forsikring.
 Stk. 2.  

  

 Indgås  

 aftalen telefonisk eller på anden måde, hvor kunden ikke umiddelbart kan få  

 dækningsomfanget oplyst på en overskuelig måde, skal kunden straks efter  

 aftalens indgåelse i papirformat eller på andet varigt medium have disse  

 oplysninger.
 Stk. 3.  

  

 Et forsikringsselskab  

 skal oplyse kunden om risikoen for dobbeltforsikring på  

 skadesforsikringsområdet.
 § 26.  

  

 Accepterer et forsikringsselskab ikke straks en forsikringsbegæring, skal  

 kunden oplyses om sin retsstilling i perioden frem til det tidspunkt, hvor  

 selskabet giver meddelelse om og på hvilke vilkår, forsikringen i givet fald  

 kan antages.
 § 27.  

  

 Et  

 forsikringsselskab skal ved tegning af en forsikring anmode kunden om at give  

 de oplysninger, der er nødvendige for tegning af forsikringen.
 Stk. 2.  

  

 Inden  

 afgivelse af helbredsoplysninger ved tegning af personforsikring skal et  

 forsikringsselskab udlevere en kundevejledning til kunden om afgivelse af  

 helbredsoplysninger.
 Stk. 3.  

  

 Afgives  

 helbredsoplysninger telefonisk eller på anden måde, hvor kunden ikke  

 umiddelbart kan få kundevejledningen udleveret, skal vejledningen fremsendes  

 til kunden i papirformat eller på andet varigt medium.
 § 28.  

  

 Ved kundens skift af forsikringsselskab skal det modtagende  

 forsikringsselskab  

 oplyse kunden om alle væsentlige begrænsninger i dækningen i forhold til den  

 tidligere forsikring samt på forespørgsel rådgive kunden om konkrete  

 dækninger.
 Stk. 2.  

  

 Inden  

 flytning af en personforsikring skal det modtagende forsikringsselskab sikre  

 sig, at kunden er oplyst om, på hvilke vilkår forsikringen kan antages i det  

 modtagende selskab.
Forsikringsaftalen § 29.  

  

 Kundens til- og/eller fravalg i den valgte forsikring skal fremgå af  

 policen/dækningsoversigten på skadesforsikringsområdet.
Hvor kunden træffer  

 et  

 valg i forbindelse med tegning af forsikring, og hvor dette får præmie  

 og/eller  

 dækningsmæssige konsekvenser, skal valget tydeligt fremgå.
 § 30.  

  

 Et  

 forsikringsselskab skal i forbindelse med udlevering af de almindelige  

 forsikringsbetingelser give kunden oplysning om, hvor kunden kan få  

 yderligere  

 oplysning til belysning af rækkevidden af dækning på den tegnede forsikring.
 § 31.  

  

 Ved tegning af en skadesforsikring skal forsikringsselskabet i papirformat  

 eller på andet varigt medium informere om eventuelle væsentlige begrænsninger  

 i  

 forhold til det, som en kunde med rimelighed kan forvente, vil være dækket  

 under den pågældende forsikring.
Forsikringstiden § 32.  

  

 Et  

 forsikringsselskab skal årligt oplyse kunden om de skadesforsikringer, som  

 kunden har hos selskabet.
Selskabet skal i oversigten på tydelig måde gøre  

 opmærksom på, at der kan være behov for ændringer.
Alternativt kan kunden  

 vælge  

 at få elektronisk adgang til oplysningerne.
 § 33.  

  

 Anmeldes en skade i papirformat eller på andet varigt medium, skal  

 forsikringsselskabet, hvis der gives helt eller delvis afslag på  

 forsikringsdækning, meddele dette i papirformat eller på andet varigt medium,  

 medmindre det klart fremgår af omstændighederne, at afslag kan meddeles på  

 anden måde.
Stk. 2.  

  

 Anmeldes en  

 skade på anden måde, har anmelderen efter anmodning krav på afslag i  

 papirformat eller på andet varigt medium.
Kunden skal informeres om denne  

 adgang.
Kapitel 10 Tilsyn og straffebestemmelse § 34.  

  

 Finanstilsynet  

 fører tilsyn med bekendtgørelsens overholdelse.
 Stk. 2.  

  

 Finanstilsynet kan, jf. § 68, 3. pkt. i lov om finansiel virksomhed  

 m.v.,  

 give påbud om berigtigelse af forhold, der er i strid med § 2 og kap.  

 2-9.
 § 35.  

  

 Med bøde straffes den, der undlader at efterkomme påbud efter § 34,  

 stk. 2.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 11 Ikrafttrædelses- og overgangsbestemmelser § 36.  

  

 Bekendtgørelsen  

 træder i kraft den 1. oktober 2003 og finder anvendelse på kundekontakt og på  

 aftaler, som henholdsvis etableres eller indgås efter 1. oktober 2003, jf.  

 dog  

 stk. 2.
 Stk. 2.  

  

 § 17,  

 stk. 3, og §§ 20-21 træder i kraft 1. april 2004.
