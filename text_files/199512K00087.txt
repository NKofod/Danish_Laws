Nr LSF 87 Forslag til Lov om forhøjelse af hædersgaver Fremsat af Bruno Jerup (EL) Søren Søndergaard (EL) Tommy Dinesen (SF)  

 Villy Søvndal (SF) den 29. november 1995 § 1. De beløb, som oprindelig er fastsat som hædersgaver i henhold  

 til de love, der er anført under 1-4, forhøjes med 1350 pct., dvs. til 11.600  

 kr. årligt.
 1) Lov nr. 93 af 26. marts 1940 om udbetaling af hædersgaver til danske  

 sømænd og fiskere og deres efterladte, som ændret ved lov nr. 384 af 9.  

 august 1945 og lov nr. 67 af 3. marts 1948.
 2) Lov nr. 378 af 10. juli 1940 om udbetaling af hædersgaver til  

 efterladte efter faldne og til sårede den 9. april 1940.
 3) Lov nr. 383 af 9. august 1945 om visse hædersgaver til danske søfarende  

 og fiskere og deres efterladte.
 4) Lov nr. 475 af 1. oktober 1945 om erstatning til besættelsestidens  

 ofre, jf. lovbekendtgørelse nr. 244 af 1. april 1992, som senest ændret ved  

 lov nr. 1125 af 21. december 1994.
 Stk. 2. Tilsvarende forhøjelse foretages af hædersgaver til sårede  

 og til efterladte efter faldne den 29. august 1943 og af understøttelse, der  

 ydes i anledning af ulykkestilfælde på søen som følge af krigsbegivenheder  

 under verdenskrigen 1914-18.
§ 2. Såfremt en modtager af hædersgave tillige har ret til pension  

 efter § 14, stk. 1, 2 eller stk. 3, nr. 1, i lov om social pension, forhøjes  

 hædersgaven med yderligere 1.800 kr. årligt.
Forhøjelsen tilkommer ikke en  

 enke, til hvem en hædersgave er overgået ved ægtefællens død, medmindre hun  

 selv har ret til pension efter § 14, stk. 1, 2 eller stk. 3, nr. 1, i lov om  

 social pension.
En modtager af hædersgave, der har ret til forhøjelsen på  

 1.800 kr. årligt, bevarer denne ret efter overgang til at modtage  

 folkepension ved det fyldte 67. år.
 § 3. Loven træder i kraft dagen efter bekendtgørelsen i  

 Lovtidende.
 Stk. 2. Samtidig ophæves lov nr. 277 af 6. maj 1993 om forhøjelse  

 af hædersgaver.
Bemærkninger til lovforslaget I 1994 har der været 6.769 personer, som har modtaget hædersgaver.
Der er  

 på finansloven for 1995 afsat 80,9 mio. kr. til udbetalingen i henhold til  

 lov nr. 277 af 6. maj 1993 og lov nr. 314 af 17. maj 1995. Efter de nuværende  

 planer er det hensigten at sænke dette beløb til 43,0 mio. kr. på den  

 kommende finanslov for 1996, det vil sige en halvering af det udbetalte beløb  

 til alle hædersgavemodtagere.
Lovforslaget har til hensigt at fastholde det  

 samlede beløb på det samme niveau som i 1995, det vil sige 11.600 kr.  

 skattefrit om året.
Lovforslaget betyder således en fastholdelse af  

 udgiftsniveauet fra 1995 i de kommende år og medfører ikke en ekstraudgift i  

 forhold til finanslov 1995.
Lovforslaget indebærer, at hædersgavebeløbet forhøjes fra 625 pct. af det  

 oprindelige beløb på 800 kr. om året til 1350 pct. af det oprindelige beløb  

 svarende til 11.600 kr./år.
Forslaget indebærer, at det beløb, som udbetales  

 fra 50-året for befrielsen, fremover bliver på niveau med realværdien af det  

 beløb, som blev udbetalt i 1945. Det er et forkert signal at sende fra  

 Folketinget, at man sætter hædersgavebeløbet op i feståret 1995 for at  

 nedsætte det året efter til det halve, når realiteten er, at realværdien af  

 hædersgavebeløbet er blevet forringet kraftigt siden 1945 til trods for, at  

 der ved forskellige lejligheder er sket forhøjelser.
 De 800 kr. pr. år i 1945 svarede ca. til 10 pct. af en faglært arbejders  

 løn i København. 11.600 kr. pr. år som foreslået i lovforslaget svarer også  

 til ca. 10 pct. af en faglært arbejders løn i København i dag.  

 Forslagsstillerne finder det rimeligt, at man fastholder jubilæumsårets  

 niveau på 11.600 kr. for den gruppe personer, som Danmark skylder mere, end  

 der kan betales med penge, men som fortjener en god behandling.
Lovforslaget er en delvis genfremsættelse af lovforslag nr.
L 164, som  

 Tinget behandlede i folketingsåret 1994-95, jf.
Folketingstidende 1994-95,  

 forhandlingerne side 3522 og 4973, tillæg A side 2043 og tillæg B side 354.
