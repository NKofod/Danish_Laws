Skriftlig fremsættelse (24. februar 2005) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
Forslag til lov om  

 regional statsforvaltning (Lovforslag nr.
L 70).
 Lovforslaget er en del af den lovgivningsmæssige  

 gennemførelse af kommunalreformen.
Med lovforslaget oprettes fem regionale statslige enheder,  

 der benævnes statsforvaltninger.
Statsforvaltningernes geografiske  

 afgrænsning  

 vil følge den regionale inddeling.
Statsforvaltningerne overtager statsamternes rolle som den  

 regionale, statslige myndighed.
Statsforvaltningerne vil således kunne  

 varetage  

 statslige opgaver på områder, hvor der er fordele ved at lægge  

 sagsbehandlingen  

  og den dermed forbundne borger- og myndighedskontakt  i de  

 lokale områder.  

 Statsforvaltningerne overtager derfor også langt størstedelen af  

 statsamternes  

 nuværende opgaver.
Dog overføres opgaver vedrørende indgåelse af ægteskab til  

 kommunerne, hvor alle opgaver om indgåelse af ægteskab samles.
 Statsforvaltningerne vil i udgangspunktet varetage opgaver  

 inden for familie- og personret, tilsyns- og klagesagsbehandling, adoption  

 samt  

 opgaver inden for sekretariatsbetjening af diverse nævn, kommissioner mv.  

 Dette  

 gælder fx sekretariatsbetjeningen af de nyoprettede regionale udviklingsråd  

 og  

 beskæftigelsesankenævn samt jordbrugskommissionerne.
 For at sikre at statsforvaltningerne er fuldt  

 funktionsdygtige fra 1. januar 2007, vil der være behov for at forberede de  

 nye  

 statsforvaltninger i perioden før 2007. Derfor bemyndiges indenrigs- og  

 sundhedsministeren til i perioden før 2007 helt eller delvist at samle  

 opgaver  

 for flere statsamter samt overdrage ledelsen af statsamterne til direktørerne  

 for de kommende statsforvaltninger.
 Idet jeg i øvrigt henviser til lovforslaget med bemærkninger,  

 tillader jeg mig at anbefale forslaget til hurtig og velvillig behandling i  

 Det  

 Høje Ting.
