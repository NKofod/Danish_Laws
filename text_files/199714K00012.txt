Nr BTL 12 Betænkning over Forslag til lov om ændring af lov om stempelafgift  

 (Forhøjelse af pantebrevsstempel for ejerboliger og fritidshuse)   

 Nr L 12 1997-98. 1. samling Afgivet af Skatteudvalget Afgivet: 19971022 Udvalget har behandlet lovforslaget i et møde.
 Endvidere har udvalget modtaget skriftlige henvendelser fra:
Advokaterne, Sankt Knuds Torv, Århus, Danholm, Bent, Foreningen af Registrerede Revisorer, Kaasgaard, Preben, Skanderborg og Schmidt, Karin og Christian Jakobsen, Køge.
 Udvalget anmoder om, at lovforslaget henvises til fornyet  

 udvalgsbehandling efter 2. behandling.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til  vedtagelse uændret.
 Et mindretal (Venstres, Det Konservative Folkepartis,  

 Fremskridtspartiets og Dansk Folkepartis medlemmer af udvalget) indstiller  

 lovforslaget til forkastelse ved 3. behandling.
Jacob Buksti (S) nfmd.
Lis Greibe (S) Klaus Hækkerup (S)  

 Anna-Marie Hansen (S)  Per Kaalund (S) Jes Lunde (SF) Elisabeth Arnold (RV) Frank Aaen (EL)  Sonja Albrink (CD) Peter Brixtofte (V) Svend Aage Jensby (V) Charlotte Antonsen (V)  Mariann Fischer Boel (V) Flemming Hansen (KF) fmd.
Gitte Seeberg (KF) Kristian Thulesen Dahl (DF) Annette Just (FP) Tillægsbetænkning Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i et møde og har herunder stillet  

 spørgsmål til skatteministeren, som denne har besvaret skriftligt.
 Endvidere har udvalget modtaget skriftlige henvendelser fra Advokatfirmaet  

 Rolf Dane, Svendborg, og Lisa og Bendt Skaarup, Bagsværd.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til  vedtagelse med de af  

 skatteministeren stillede ændringsforslag.
 Et mindretal (Venstres, Det Konservative Folkepartis,  

 Fremskridtspartiets og Dansk Folkepartis medlemmer af udvalget) indstiller  

 lovforslaget til forkastelse, men vil stemme for de stillede  

 ændringsforslag.
Æ n d r i n g s f o r s l a g Af skatteministeren, tiltrådt af udvalget:
Til § 1 1) I det under nr. 4 foreslåede § 57 A, stk. 2,  

 indsættes efter 1. pkt. som nyt punktum:
»Er ægtefællerne separerede, eller udstedes dokumentet til  

 finansiering af boslodskrav som led i separation eller skilsmisse, stemples  

 dog efter § 57.« 2) I det under nr. 4 foreslåede § 57 A, stk. 4,  

 ændres »opfyldelse af betingelserne i stk. 3« til:  

 »betingelserne i stk. 1 og 3«.
 3) I den under nr. 4 foreslåede § 57 A indsættes  

 efter stk. 4 som nye stykker:
 »Stk. 5. Pantebreve, der inden den 25. oktober 1997 er  

 anmeldt til indførelse i tingbogen, skal ikke inden tilbagesendelsen til  

 anmelderen anholdes for manglende stempling efter § 57 A eller § 59.
Stk. 6. Stempelmyndigheden kan på begæring uden betaling fra  

 tinglysningskontorerne få udleveret kopi af journalen over pantebreve, der er  

 anmeldt til indførelse i tingbogen i perioden fra og med den 23. oktober 1997  

 til den 25. oktober 1997. Stempelmyndigheden kan på baggrund af disse kopier  

 af journalen pålægge den, der er i besiddelse af pantebrevet, at indsende  

 dette inden en nærmere angiven frist. § 24, stk. 4, finder tilsvarende  

 anvendelse.« Til § 2 4) Paragraffen affattes således:
»§ 2 Stk. 1. Loven træder i kraft den 25. oktober 1997.
Stk. 2. Loven har virkning for dokumenter, hvis stempelpligt  

 indtræder i perioden fra og med den 23. oktober 1997 til og med den 31.  

 december 1998.« B e m æ r k n i n g e r Til nr. 1-3 Ifølge det oprindelige lovforslag fritages pantebreve, der udstedes i  

 forbindelse med ejerskifte, for den forhøjede stempelafgift.
Dette gælder dog  

 ikke ved ægtefællehandler, idet der ellers vil kunne skabes mulighed for  

 undgåelse af den forhøjede stempelafgift.
Pantebreve, der udstedes i forbindelse med overdragelse af ejerboligen  

 mellem ægtefæller i forbindelse med separation, foreslås fritaget for  

 forhøjet stempelafgift.
Desuden foreslås dokumenter, der udstedes til  

 finansiering af boslodskrav som led i separation eller skilsmisse, fritaget  

 for den forhøjede afgift.
Denne ændring omfatter også tilfælde, hvor der ikke  

 sker ejerskifte, f.eks. den situation, hvor den ene ægtefælle ejer den faste  

 ejendom, men på grund af formuefællesskab skal udrede et beløb til den anden  

 ægtefælle som led i bodelingen.
Det foreslås endvidere, at skatteministeren bemyndiges til også at  

 fastsætte regler for kommunens påtegning om opfyldelse af betingelsen i § 57  

 A, stk. 1, dvs. om, at der ikke er tale om en ejerbolig eller et fritidshus.  

 Baggrunden er, at der er behov for, at kommunen attesterer, at en ejendom er  

 registreret af vurderingsmyndighederne til benyttelse til blandet bolig og  

 erhverv.
Pantebreve i disse såkaldte blandede ejendomme er helt fritaget for  

 den forhøjede stempelafgift.
Det foreslås endvidere, at der i et nyt stk. 5 gives  

 tinglysningsmyndighederne hjemmel til at undlade anholdelse af pantebreve,  

 der er indleveret til tinglysning i perioden fra og med den 23. oktober 1997  

 til lovens ikrafttræden den 25. oktober 1997. Disse pantebreve kan således  

 efter endt tinglysning sendes tilbage til anmelder, uanset at de kun er  

 stemplet med 1,5 pct. og derfor muligvis skal efterstemples.
Uden denne regel  

 ville et antal pantebreve risikere at blive anholdt af  

 tinglysningsmyndighederne, fordi der mangler de påtegninger, der vil blive  

 fastsat i bekendtgørelsen, som først udstedes med hjemmel i den gennemførte  

 lovændring.
Det foreslås endvidere, at der i et nyt stk. 6 gives stempelmyndigheden  

 hjemmel til at indhente de oplysninger hos tinglysningsmyndighederne, der er  

 nødvendige for at gennemføre stikprøvekontrol af de dokumenter, der er  

 udstedt i mellemperioden, dvs. perioden fra den 23. oktober 1997 til dets  

 ikrafttræden den 25. oktober 1997. Efter 2. punktum får stempelmyndigheden  

 mulighed for at pålægge besidderen af pantebrevet at indsende dette til  

 stempelmyndigheden inden en fastsat frist samt at pålægge dagbøder, hvis  

 indsendelse ikke sker.
Det bemærkes i den forbindelse, at både pantekreditor  

 og pantedebitor som part i retsforholdet hæfter for betalingen af  

 stempelafgiften, jf. stempelafgiftslovens § 31.
Til nr. 4 Det foreslås, at ikrafttrædelsesbestemmelsen præciseres, således at der  

 skelnes mellem ikrafttrædelsestidspunktet og virkningstidspunktet.
 Desuden foreslås det at flytte virkningstidspunktet fra den 7. oktober  

 1997 til den 23. oktober 1997.
