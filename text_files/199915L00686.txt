Tillægsbetænkning afgivet af  

 Skatteudvalget den 24. maj 2000 Tillægsbetænkning over Forslag til lov om ændring af lov om  

 Dansk Internationalt Skibsregister og af forskellige skattelove (Udvidelse af DIS-ordningen samt beskatning af  

 søfolk og luftfartspersonale i international trafik m.v.) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder stillet spørgsmål til skatteministeren, som denne  

 har besvaret skriftligt.
 Der er af skatteministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Venstres, Det  

 Konservative Folkepartis, Dansk Folkepartis, Centrum-Demokraternes,  

 Kristeligt Folkepartis og Frihed 2000 s medlemmer af udvalget) lovforslaget  

 til vedtagelse med de stillede ændringsforslag.
 Et mindretal (Socialdemokratiets og Det Radikale  

 Venstres medlemmer af udvalget) indstiller lovforslaget til vedtagelse  

 med de af skatteministeren stillede ændringsforslag.
Et andet mindretal (Socialistisk Folkepartis medlem  

 af udvalget) vil ved 3. behandling af lovforslaget stemme hverken for eller  

 imod lovforslaget.
Mindretallet vil ved 3. behandling stemme imod det under  

 nr. 1 stillede ændringsforslag.
Et tredje mindretal (Enhedslistens medlem af  

 udvalget) vil ved 3. behandling af lovforslaget redegøre for sin  

 stilling til lovforslaget.
Mindretallet vil ved 3. behandling stemme imod det  

 under nr. 1 stillede ændringsforslag.
Ændringsforslag Af	et mindretal (V, CD, KRF og FRI), tiltrådt af et  

mindretal (KF og DF):
Til § 1 1) Før nr. 1 indsættes som nyt nummer:
 »01. § 2 affattes således:
§ »§ 2. Krigsskibe,  

 fiskerfartøjer og fritidsfartøjer kan ikke optages i Dansk  

 Internationalt Skibsregister.
Det samme gælder  

 stenfiskerfartøjer, bortset fra ral- og sandsugere.«« Af	skatteministeren, tiltrådt af et flertal (S, V,  

 KF, DF, CD, RV, KRF og FRI):
Til § 3 2) Indledningen affattes således:
» 3) Nr. 1 affattes således:
» Bemærkninger Til nr. 1 Med ændringsforslaget sikres det, at danske ral- og  

 sandsugere kan registreres i DIS, også når deres tilladelse til  

 at indvinde råstoffer er aktiveret.
For at DIS-skattereglerne skal kunne finde anvendelse, er  

 det endvidere en betingelse, at skibet er et »dansk skib«, som omhandlet i  

 lov om særlige fradrag til sømænd m.v.
Denne lov definerer  

 et dansk skib som et skib med en bruttotonnage på 100 tons eller  

 derover, som udelukkende anvendes til befordring af personer eller gods eller  

 som bjærgningsfartøj.
 En sandsuger falder ikke umiddelbart ind under denne  

 definition, men som der er redegjort for i punkt 7 i de almindelige  

 bemærkninger til lovforslaget, er der mulighed for at opnå  

 dispensation for den erhvervsmæssige anvendelse til et af de  

 ovennævnte formål.
Til nr. 2 og 3 De foreslåede ændringer er af redaktionel  

 karakter.
 Ændringerne angår en henvisning i  

 arbejdsmarkedsfondslovens § 7, stk. 1, litra a, om bidragspligt, for så  

 vidt angår lønmodtagerbidraget.
 Efter den gældende affattelse omfatter  

 bidragspligten indkomst, der er omfattet af kildeskattelovens §§ 1 eller 2,  

 stk. 1, litra a, c eller j.
Ved lovforslag nr.
L 237 (Hovedaktionærers med  

 fleres personalegoder og udbytter) foreslås bidragspligten udvidet,  

 så den omfatter indkomst, der er omfattet af kildeskattelovens §§ 1  

 eller 2, stk. 1, litra a, c, j eller g.
Lovforslag nr.
L 237 forventes  

 vedtaget inden dette lovforslag.
Efter vedtagelsen af L 237 må den  

 foreslåede indledning ændres.
Efter dette lovforslag ophæves kildeskattelovens §  

 2, stk. 1, litra j.
Det foreslås derfor, at bidragspligten skal omfatte  

 indkomst, der er omfattet af kildeskattelovens §§ 1 eller 2, stk. 1, litra a,  

 c eller g.
