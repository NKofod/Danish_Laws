(Til udlændingemyndigheder,  

 sygesikrings- og sygehusmyndigheder m.fl.) INDHOLDSFORTEGNELSE 1. INDLEDNING 1. INDLEDNING Formålet med denne vejledning er at orientere om de regler, der gælder for  

 autorisation af personer med udenlandsk lægeuddannelse, der ønsker at udøve  

 lægegerning i Danmark.
Endvidere gives oplysninger om dokumentationskrav (for  

 den gennemgåede uddannelse m.m.), sprogkrav, opholds- og arbejdstilladelse  

 m.v.
Af den danske lægelov (lovbekendtgørelse nr. 632 af 20. juli 1995)  

 fremgår, at man kun har ret til at betegne sig som læge og udøve lægegerning,  

 hvis man har fået dansk autorisation som læge.
Dette gælder alle læger, også  

 læger fra de nordiske lande og EU-landene.
Personer med lægeuddannelse fra  

 udlandet skal også have en dansk autorisation for at kunne arbejde som læge i  

 Grønland og på Færøerne.
Autorisation udstedes af Sundhedsstyrelsen, Amaliegade 13, Postboks 2020,  

 1012 København K.
Styrelsen undersøger, om uddannelseskrav og andre  

 betingelser for autorisation er opfyldte.
Ansøgning om autorisation skal  

 derfor stiles til Sundhedsstyrelsen.
Der stilles forskellige krav til dokumentation afhængig af, i hvilket land  

 ansøgeren er statsborger, og hvor uddannelsen er gennemført.
Derfor opdeles  

 ansøgerne i tre grupper.
I denne vejledning er der for hver gruppe et afsnit,  

 der beskriver, hvilke specifikke krav der stilles til hver af de tre grupper  

 ansøgere.
2. NORDISKE STATSBORGERE, DER ER OMFATTET AF DEN  

 NORDISKE OVERENSKOMST AF 14. JUNI 1993 OM FÆLLES NORDISK ARBEJDSMARKED FOR  

 VISSE PERSONALEGRUPPER INDEN FOR SUNDHEDSVÆSENET OG VETERINÆRVÆSENET  

 (nordiske læger) For nordiske læger gælder både Den Nordiske Overenskomst og EU/EØS  

 bestemmelserne.
Ansøgningerne vil blive behandlet efter det regelsæt, der  

 stiller ansøgeren gunstigst.
2.1.1. Varig autorisation som læge og tilladelse til selvstændigt  

 virke som læge Varig autorisation som læge og tilladelse til selvstændigt virke som læge  

 udstedes samlet (2 dokumenter) af Sundhedsstyrelsen til ansøgere, der  

 opfylder nedenstående betingelser:
2.1.2. Midlertidig autorisation Midlertidig autorisation kan i særlige tilfælde udstedes til statsborgere  

 i et nordisk land, såfremt vedkommende har bestået lægeeksamen i Norge eller  

 Island eller har bestået kandidateksamen i Sverige eller Finland, men mangler  

 praktisk uddannelse i uddannelseslandet (turnus/almen tjenstgøring).  

 Midlertidig autorisation kan sammenlagt opnås for maksimalt 18 måneder.  

 Midlertidig autorisation er altid begrænset i tid og til en bestemt stilling.  

 Midlertidig autorisation kan kun udstedes, såfremt den pågældende har fået  

 tilsagn om en konkret stilling som underordnet læge på et sygehus eller anden  

 behandlingsinstitution, eller hos en læge, der praktiserer for den offentlige  

 sygesikring.
Ved evt. forlængelse i samme stilling eller ved nyansættelse  

 skal der igen søges om midlertidig autorisation.
2.1.3. Turnus Nordiske læger vil kun kunne optages i den danske turnusordning, hvis de  

 er danske statsborgere eller har en særlig tilknytning til Danmark.
2.2. Tilladelse til at betegne sig som speciallæge Tilladelse til at betegne sig som speciallæge udstedes af  

 Sundhedsstyrelsen til læger, der i Finland, Island, Norge eller Sverige har  

 fået tilladelse til at betegne sig som speciallæge.
Det er en forudsætning,  

 at lægen forinden har søgt og opnået dansk autorisation samt tilladelse til  

 selvstændigt virke fra Sundhedsstyrelsen, og at det pågældende område i  

 øvrigt er anerkendt som speciale i Danmark.
Om det sidste er tilfældet  

 vurderes af Sundhedsstyrelsen.
2.3. Sprogkrav Der stilles ikke særlige sprogkrav for at få dansk autorisation m.v.
Det  

 er dog ifølge den danske lægelov et krav, at enhver læge skal udøve  

 lægevirksomhed med omhu og samvittighedsfuldhed.
Denne bestemmelse dækker  

 også en forsvarlig kommunikation med patienter, pårørende, andet  

 sygehuspersonale m.fl.
Det er ansættelsesmyndigheden, der må vurdere, om  

 lægen kan leve op til lægelovens regel.
2.4. Opholds- og arbejdstilladelse Der kræves ikke opholds- og arbejdstilladelse for nordiske statsborgere.
2.5. Ansøgning om autorisation (procedure og krav til  

 dokumentation) Ansøgningen skal være skriftlig.
Der anvendes ikke særligt  

 ansøgningsskema.
Sundhedsstyrelsen skal modtage den nødvendige dokumentation  

 i form af originale dokumenter (som returneres efter brug) eller kopier, hvis  

 ægthed er bekræftet ved en påtegning på kopien (bekræftet kopi). Bekræftelsen  

 kan foretages af ambassader, offentlige myndigheder, arbejdsgivere, faglige  

 organisationer o.l.
Endvidere kan 2 privatpersoner, der ikke er beslægtet med  

 ansøgeren (og som det er muligt at identificere) bekræfte kopien.
 Følgende dokumentation skal sendes til Sundhedsstyrelsen i forbindelse med  

 en ansøgning:
- Dokumentation for nordisk statsborgerskab, navn og fødselsdato (f.eks. i  

 form af kopier af relevante sider fra rejsepas) - Nordisk autorisationsbevis (legitimation) - Nordisk speciallægeanerkendelse - Dokumentation for nordisk statsborgerskab, navn og fødselsdato (f.eks. i  

 form af kopier af relevante sider fra rejsepas) - Nordisk eksamensbevis 3. STATSBORGERE I EU-LANDE, DER ER OMFATTET AF DET  

 EUROPÆISKE FÆLLESSKABS DIREKTIV 93/16/EØF (EU læger) 3.1.1. Varig autorisation som læge og tilladelse til selvstændigt  

 virke som læge Varig autorisation som læge og tilladelse til selvstændigt virke som læge  

 udstedes samlet (2 dokumenter) af Sundhedsstyrelsen til ansøgere, der er  

 statsborgere i et EU-land og som er i besiddelse af et af de certifikater,  

 der er nævnt i Direktiv 93/16/EØF.
3.1.2. Midlertidig autorisation Midlertidig autorisation kan i særlige tilfælde udstedes til statsborgere  

 i et EU-land, såfremt vedkommende har bestået lægeeksamen i et EU-land, men  

 ikke er i besiddelse af et af de krævede certifikater på grund af manglende  

 praktisk uddannelse i uddannelseslandet (turnus). En sådan midlertidig  

 autorisation kan sammenlagt opnås for maksimalt 18 måneder.
Midlertidig  

 autorisation er altid begrænset i tid og til en bestemt stilling.
Midlertidig  

 autorisation kan kun udstedes, såfremt den pågældende har fået tilsagn om en  

 konkret stilling som underordnet læge på et sygehus eller anden  

 behandlingsinstitution eller hos en læge, der praktiserer for den offentlige  

 sygesikring.
Ved evt. forlængelse i samme stilling eller ved nyansættelse  

 skal der igen søges om midlertidig autorisation.
3.1.3. Turnus EU læger vil kun kunne optages i den danske turnusordning, hvis de er  

 danske statsborgere eller har en særlig tilknytning til Danmark.
3.2. Tilladelse til at betegne sig som speciallæge Tilladelse til at betegne sig som speciallæge udstedes af  

 Sundhedsstyrelsen til læger, der har fået anerkendelse som speciallæge i et  

 andet EU-land.
Det er en forudsætning, at lægen forud har søgt og opnået  

 autorisation og tilladelse til selvstændigt virke som læge i Danmark, og at  

 specialet er blandt de specialer fra andre EU-lande, som anerkendes i  

 Danmark, hvilket fremgår af Direktiv 93/16/EØF.
3.3. Alment praktiserende læge Tilladelse til at betegne sig som alment praktiserende læge udstedes af  

 Sundhedsstyrelsen, hvis lægen har autorisation og tilladelse til selvstændigt  

 virke i Danmark og har et uddannelsesbevis til alment praktiserende læge, der  

 opfylder mindstekravene i Direktiv 93/16/EØF.
 Udenlandske læger, der har fået »Tilladelse til at betegne sig som  

 alment praktiserende læge«, er umiddelbart berettiget til at praktisere  

 for den offentlige sygesikring på lige fod med danske alment praktiserende  

 læger.
3.4. Sprogkrav Der stilles ikke særlige sprogkrav for at få dansk autorisation m.v.
Det  

 er dog ifølge den danske lægelov et krav, at enhver læge skal udøve  

 lægevirksomhed med omhu og samvittighedsfuldhed.
Denne bestemmelse dækker  

 også en forsvarlig kommunikation med patienter, pårørende, andet  

 sygehuspersonale m.fl.
Det er ansættelsesmyndigheden, der må vurdere, om  

 lægen kan leve op til lægelovens regel.
3.5. Opholds- og arbejdstilladelse Der kræves ikke opholds- og arbejdstilladelse for statsborgere fra  

 EU-lande.
Ved ophold af mere end 3 måneders varighed skal der dog søges om  

 opholdsbevis i Statsamtet.
3.6. Ansøgning om autorisation (procedure og krav til  

 dokumentation) Ansøgningen skal være skriftlig.
Der anvendes ikke særligt  

 ansøgningsskema.
Sundhedsstyrelsen skal modtage den nødvendige dokumentation  

 i form af originale dokumenter (som returneres efter brug) eller kopier, hvis  

 ægthed er bekræftet ved en påtegning på kopien (bekræftet kopi). Bekræftelsen  

 kan foretages af ambassader, offentlige myndigheder, arbejdsgivere, faglige  

 organisationer o.l.
Endvidere kan 2 privatpersoner, der ikke er beslægtet med  

 ansøgeren (og som det er muligt at identificere) bekræfte kopien.
 Følgende dokumentation skal sendes til Sundhedsstyrelsen i forbindelse med  

 en ansøgning:
- Dokumentation for statsborgerskab i EU-land, navn og fødselsdato (f.eks.  

 i form af kopier af relevante sider fra rejsepas) - EU-eksamens- eller andet kvalifikationsbevis, som nævnt i EU-direktiv  

 93/16/EØF - Speciallægeanerkendelse fra uddannelseslandet - EU-eksamens- eller andet kvalifikationsbevis, som nævnt i EU-direktiv  

 93/16/EØF - Dokumentation for statsborgerskab i EU-land, navn og fødselsdato (f.eks.  

 i form af kopier af relevante sider fra rejsepas) - Eksamens- eller andet kvalifikationsbevis for gennemført  

 universitetsuddannelse.
 Sundhedsstyrelsen kan kræve en erklæring fra de kompetente myndigheder i  

 uddannelseslandet eller seneste opholdsland, der bekræfter, at ansøgeren har  

 ret til at udøve virksomhed som læge i uddannelseslandet eller seneste  

 opholdsland.
4. ANSØGERE, DER IKKE ER OMFATTET AF DE SÆRLIGE REGLER  

 FOR NORDISKE STATSBORGERE OG STATSBORGERE I EU-LANDE (3. lands læger) 4.1.1. Varig autorisation som læge Varig autorisation som læge kan udstedes af Sundhedsstyrelsen til  

 ansøgere, der har:
Prøverne under punkt c) og d) kan tages ved et af de  

 Sundhedsvidenskabelige Fakulteter i Danmark.
Nærmere regler i forbindelse med  

 prøverne kan fås ved henvendelse til fakulteterne (se under punkt 5.6.).
4.1.2. Midlertidig autorisation Midlertidig autorisation kan udstedes af Sundhedsstyrelsen til ansøgere  

 med udenlandsk uddannelse, der kan sidestilles med den danske uddannelse.  

 Dette vurderes af Sundhedsstyrelsen i samråd med Det Sundhedsvidenskabelige  

 Fakultet ved Københavns Universitet.
Midlertidig autorisation udstedes til personer, der opholder sig  

 kortvarigt i Danmark eller ønsker at kvalificere sig til varig autorisation.  

 Midlertidig autorisation er altid begrænset i tid og til en bestemt stilling.  

 Midlertidig autorisation kan sammenlagt opnås for maksimalt 18 måneder.
Det  

 kræves herefter, at ansøgeren opfylder betingelserne for varig autorisation.  

 Midlertidig autorisation kan kun udstedes, såfremt den pågældende har fået  

 tilsagn om en konkret tidsbegrænset stilling som underordnet læge på et  

 sygehus eller anden behandlingsinstitution eller hos en læge, der praktiserer  

 for den offentlige sygesikring.
Ved evt. forlængelse i samme stilling eller  

 ved nyansættelse skal der igen søges om midlertidig autorisation.
Der stilles ikke særlige sprogkrav for at opnå midlertidig autorisation.  

 Det er dog ifølge den danske lægelov et krav, at enhver læge - altså også  

 læger med midlertidig autorisation - skal udøve lægevirksomhed med omhu og  

 samvittighedsfuldhed.
Denne bestemmelse dækker også en forsvarlig  

 kommunikation med patienter, pårørende, andet sygehuspersonale m.fl.
Det er  

 ansættelsesmyndigheden, der må vurdere, om lægen kan leve op til lægelovens  

 regel.
4.1.3. Tilladelse til selvstændigt virke som læge Tilladelse til selvstændigt virke som læge (efter turnusuddannelse)  

 udstedes af Sundhedsstyrelsen til læger, der har haft ialt 18 måneders  

 ansættelse i reservelægestillinger godkendt til turnus af Sundhedsstyrelsen.  

 I ansættelserne skal indgå 6 måneders kirurgi, 6 måneders intern medicin og 6  

 måneders ansættelse hos en alment praktiserende læge.
Sidstnævnte periode kan  

 i særlige tilfælde erstattes af ansættelse på klinisk sygehusafdeling.  

 Ansættelser af mindre end 3 måneders varighed kan ikke medregnes.
Læger, der har fået varig autorisation, kan søge Sundhedsstyrelsen om at  

 få medregnet ansættelser, der har fundet sted i Danmark eller i udlandet  

 forud for meddelelse af varig autorisation.
Lægen skal dog i alle tilfælde  

 have haft mindst 6 måneders ansættelse som reservelæge efter at have fået  

 varig autorisation i Danmark.
Denne ansættelse må lægen selv skaffe sig.  

 Mangler hele turnusuddannelsen vil danske statsborgere eller udenlandske  

 statsborgere med opholdstilladelse i Danmark blive tilbudt at indgå i  

 førstkommende turnusfordeling.
4.2. Tilladelse til at betegne sig som speciallæge Tilladelse til at betegne sig som speciallæge udstedes af  

 Sundhedsstyrelsen i medfør af Sundhedsministeriets bekendtgørelse nr. 599 af  

 27. juni 1996 om speciallæger.
Inden der kan ansøges om  

 speciallægeanerkendelse skal lægen have søgt og opnået varig autorisation i  

 Danmark.
Det kræves herefter, at lægen har gennemført en uddannelse, der  

 svarer til den uddannelse, der kræves af danske læger for at opnå  

 speciallægeanerkendelse jf.
Sundhedsstyrelsens bekendtgørelse nr. 654 af 3.  

 juli 1996 om uddannelse af speciallæger.
Der kan søges om, at ansættelser i udlandet godkendes i  

 uddannelsesforløbet.
Dette vil blive vurderet af Sundhedsstyrelsen efter  

 indstilling fra Specialistnævnet.
For at få anerkendelse som speciallæge skal  

 lægen i alle tilfælde have været ansat i mindst 1 år i Danmark i en 1.  

 reservelægestilling i specialet.
4.3. Sprogkrav Se under punkterne 4.1.1. (varig autorisation) og 4.1.2. (midlertidig  

 autorisation) 4.4. Opholds- og arbejdstilladelse For personer, der ikke i forvejen har opholds- og arbejdstilladelse i  

 Danmark gælder, at en ansættelse ikke må påbegyndes, før sådanne tilladelser  

 foreligger.
Opholds- og arbejdstilladelse skal søges gennem den danske ambassade  

 (repræsentation) i hjemlandet.
Såfremt ansøgeren befinder sig i Danmark, skal  

 Udlændingestyrelsen søges herom.
Kravet om opholds- og arbejdstilladelse  

 gælder både for personer, der har fået midlertidig autorisation og for  

 personer, der har fået varig autorisation.
4.5. Ansøgning om autorisation (procedure og krav til  

 dokumentation) Ansøgningen skal være skriftlig.
Der anvendes ikke særligt  

 ansøgningsskema.
Sundhedsstyrelsen skal modtage den nødvendige dokumentation  

 i form af originale dokumenter (som returneres efter brug) eller kopier, hvis  

 ægthed er bekræftet ved en påtegning på kopien (bekræftet kopi). Bekræftelsen  

 kan foretages af ambassader, offentlige myndigheder, arbejdsgivere, faglige  

 organisationer o.l.
Endvidere kan 2 privatpersoner, der ikke er beslægtet med  

 ansøgeren (og som det er muligt at identificere) bekræfte kopien.
 Følgende dokumentation skal sendes til Sundhedsstyrelsen i forbindelse med  

 en ansøgning:
 Sundhedsstyrelsen kan kræve en erklæring fra sundhedsmyndighederne i  

 uddannelseslandet eller seneste opholdsland om, at ansøgeren har ret til at  

 udøve virksomhed som læge i uddannelseslandet eller seneste opholdsland.
4.6. Uddannelser, der ikke kan sidestilles med den danske  

 lægeuddannelse Ansøgere, hvis udenlandske uddannelse ikke kan sidestilles med en dansk  

 lægeuddannelse, kan henvende sig til et dansk universitet for at få  

 vejledning om mulighederne for at søge optagelse på lægestudiet.
5. AFSLUTTENDE BEMÆRKNINGER 5.1. Generelle betingelser for autorisation Autorisation er i alle tilfælde betinget af, at der ikke hos ansøgeren  

 foreligger omstændigheder, som nævnt i lægelovens § 2, stk. 3 (legemlig eller  

 sjælelig mangel eller udvist grov uduelighed).
5.2. Midlertidig autorisation Midlertidig autorisation gives kun til ansættelser i tidsbegrænsede  

 stillinger som underordnet læge på et sygehus eller anden  

 behandlingsinstitution, eller hos en læge, der praktiserer for den offentlige  

 sygesikring.
 Midlertidig autorisation kan ikke gives til ansættelser i  

klassificerede uddannelsesstillinger .
Midlertidig autorisation gives ikke til ansættelse i  

overlægestillinger , med mindre særlige omstændigheder foreligger.
Der  

 vil i disse tilfælde altid blive stillet krav om supervisionsmulighed fra en  

 anden overlæge inden for samme speciale på samme eller andet sygehus.
5.3. Orientering om regler for udøvelse af lægevirksomhed Ved fremsendelse af autorisation vedlægges væsentligste danske regler for  

 udøvelse af lægevirksomhed m.v.
5.4. Hvor kan der opnås yderligere oplysninger om autorisation Nærmere oplysninger om udstedelse af lægeautorisationer på baggrund af  

 udenlandske uddannelser kan fås ved henvendelse til Sundhedsstyrelsen, 5.  

 kontor, tlf. 33 91 16 01. Sundhedsstyrelsens 5. kontor fungerer endvidere som  

 EU-informationskontor i henhold til EU-direktivet for lægeuddannelsen.
5.5. Sprogkrav/sprogundervisning Se under de enkelte afsnit vedrørende specifikke krav.
 For så vidt angår sprogundervisning kan der søges nærmere oplysning i den  

 amtskommunale forvaltning om tilbud på det krævede niveau.
5.6. Prøver ved de Sundhedsvidenskabelige Fakulteter i Danmark Prøverne under punkt 4.1.1. c) og d) kan tages ved et af de  

 Sundhedsvidenskabelige Fakulteter i Danmark.
Nærmere regler i forbindelse med  

 prøverne kan fås ved henvendelse til fakulteterne.
- Københavns Universitet Det Sundhedsvidenskabelige Fakultet Studiekontoret for medicin Panum Instituttet Blegdamsvej 3 2100 København Ø tlf. 35 32 79 00 - Århus Universitet Det Sundhedsvidenskabelige Fakultet Studiekontoret for medicin Vennelyst Boulevard 9 8000 Århus C tlf. 89 42 11 22 - Odense Universitet Det Sundhedsvidenskabelige Fakultet Studiekontoret for medicin Campusvej 55 5230 Odense M tlf. 66 15 86 00 5.7. Opholds- og arbejdstilladelse Se under de enkelte afsnit.
Udlændingestyrelsens adresse er: Ryesgade 53, 2100 København Ø, tlf. 35 36  

 66 00 5.8. Arbejdsanvisning Sundhedsstyrelsen kan ikke være behjælpelig med at anvise arbejde som  

 læge.
Ledige stillinger som læge annonceres i Ugeskrift for Læger, der  

 udgives af Den Almindelige Danske Lægeforening, Trondhjemsgade 9, 2100  

 København Ø, tlf. 35 44 85 00. Endvidere har lægeforeningen bureauer, der  

 bl.a. anviser arbejdssøgende læger vikariater af op til 3 måneders varighed.
- Bureauet, København tlf. 35 44 85 00 - Bureauet, Odense tlf. 66 13 32 11 - Bureauet, Århus tlf. 86 27 31 37 6. IKRAFTTRÆDEN Vejledningen er gældende fra 1. december 1996. Samtidig ophæves  

 Sundhedsstyrelsens vejledning nr. 127 af 22. juli 1991.
