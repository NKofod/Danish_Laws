 I medfør af § 7, stk. 3, og § 35, stk. 2, i lov om husdyrsygdomme, jf.  

 lovbekendtgørelse nr. 381 af 7. juni 1993, fastsættes:
 § 1.  Ved fjerkræ forstås høns, kalkuner, perlehøns,  

 ænder, gæs, vagtler, duer, fasaner og agerhøns, samt strudsefugle, der holdes  

 i fangenskab.
 § 2.  Det er forbudt at flytte fjerkræ til levebrug  

 fra en ejendom til en anden.
 Stk. 2.  Undtaget fra stk. 1 er fjerkræ i avls-,  

 opdrætnings-, formerings- og rugerivirksomheder, der er registreret i henhold  

 til Veterinærdirektoratets bekendtgørelse nr. 109 af 18. februar 1992 om  

 produktion af høns, kalkuner, gæs og ænder eller Veterinærdirektoratets  

 bekendtgørelse nr. 110 af 18. februar 1992 om produktion af perlehøns,  

 vagtler, duer, fasaner og agerhøns samt ænder til udsætning samt fjerkræ i  

 fjerkræbesætninger, der leverer til autoriseret slagteri eller ægpakkeri.
 § 3.  Det er forbudt at afholde skuer, udstillinger,  

 markeder, auktioner og lignende samlinger af dyr, hvortil der føres fjerkræ.
 § 4.  Overtrædelse af §§ 2 og 3 straffes med bøde.
§ 5.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der i medfør af § 36 i  

 lov om husdyrsygdomme pålægges selskabet som sådant bødeansvar.
Er  

 overtrædelsen begået af en kommune eller et kommunalt fællesskab, jf.§ 60 i  

 lov om kommunernes styrelse, kan der pålægges kommunen eller det kommunale  

 fællesskab bødeansvar.
 § 6.  Bekendtgørelsen gælder ikke for Grønland.
 § 7.  Bekendtgørelsen træder i kraft den 15. december  

 1995. Samtidig ophæves bekendtgørelse nr. 810 af 13. oktober 1995 om forbud  

 mod afholdelse af skuer, udstillinger og markeder m.v. for fjerkræ på grund  

 af Newcastle disease.
