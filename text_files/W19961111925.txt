 Udtalt, at manglende betaling inden den i en dom fastsatte frist ikke  

 er et udtryk for manglende betalingsevne.
 En person klagede til Registertilsynet over at være blevet registreret i  

 et kreditoplysningsbureau.
 Det fremgik af sagen, at klageren havde bestridt fordringen, og at  

 indberetning af klageren derfor var sket på baggrund af en dom.  

 Registreringen var sket dagen efter afsigelsen af dommen, men inden  

 betalingsfristen på 14 dage udløb.
Registertilsynet udtalte, at den omstændighed, at klageren på  

 registreringstidspunktet endnu ikke havde betalt, ikke kunne anses som et  

 udtryk for manglende betalingsevne, når den fastsatte betalingsfrist ikke var  

 udløbet.
Registreringen var således i strid med lovens § 9, stk. 1.
 Tilsynet meddelte bureauet, at der ikke burde være sket indberetning før  

 betalingsfristens udløb.
 Endvidere anmodede tilsynet bureauet om at påse, at såfremt der i en sag,  

 hvor der har været strid, sker indberetning på baggrund af en dom, skal den i  

 dommen fastsatte betalingsfrist være udløbet, og dommen må ikke være anket.
 Endelig anmodede Registertilsynet kreditoplysningsbureauet om at  

 undersøge, om klageren ønskede udsendt berigtigelse til de abonnenter, der  

 måtte have forespurgt på den omhandlede registrering, jf. lov om private  

 registre § 14.
 Registertilsynets Årsberetning 1996 side 121.
