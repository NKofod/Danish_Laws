Himmerlands Elforsyning A.m.b.a. ctr.  

 Elprisudvalget År 1998, den 13. juli afsagde  

 Konkurrenceankenævnet i sagen j.nr. 98-38.947, HEF Himmerlands  

 Elforsyning A.m.b.a. ctr.
Elprisudvalget sålydende:
K E N D E L S E Ved skrivelse af 13. januar 1998 har advokat Kim  

 Munk-Petersen på vegne HEF Himmerlands Elforsyning A.m.b.a. klaget over  

 Elprisudvalgets afgørelse af 15. december 1997, hvorved Udvalget  

 fandt, at selskabets vedtægtsbestemmelser om valg til  

 repræsentantskabet er urimelige i medfør af elforsyningslovens  

 §10, stk. 4.
 Klageren har påstået afgørelsen  

 ophævet.
 Elprisudvalget har påstået  

 stadfæstelse.
 2. Elprisudvalgets afgørelse af 15. december 1997  

 er sålydende:
 "Med brev af 5. september 1997 har . . . rettet  

 henvendelse til Elprisudvalget vedrørende valgreglerne i Himmerlands  

 Elforsyning A.m.b.a.
 I denne anledning skal man meddele, at henvendelsen har  

 været behandlet af Elprisudvalget den 15. december 1997.
 Udvalget vedtog at meddele . . . og Himmerlands  

 Elforsyning A.m.b.a. at selskabets vedtægtsbestemmelser om valg til  

 repræsentantskabet er urimelige i medfør af Elforsyningslovens §  

 10, stk. 4.
 Ved afgørelsen har udvalget taget udgangspunkt i  

 bemærkningerne til lov nr. 327 af 14. maj 1992 om ændring af lov  

 om elforsyning, hvorefter brugerindflydelsen i rimeligt omfang bør  

 afspejle antallet af forbrugere og det faktiske energiforbrug.
 Forbrugerindflydelsen må efter udvalgets opfattelse  

 komme til udtryk i hele forsyningsselskabets organisation, det vil sige ved  

 sammensætningen af såvel repræsentantskabet som  

 bestyrelsen.
 Ved opbygningen af vedtægterne, hvorefter en  

 geografisk opdeling af det samlede forsyningsområde kombineres med, at  

 der vælges en repræsentant pr. påbegyndt 1000 forbruger,  

 ses der alene at være taget hensyn til antallet af forbrugere, men ikke  

 til det faktiske energiforbrug, og meget små geografiske områder  

 får en overvægt i repræsentantskabet.
. . ." 3. Sagens baggrund Den omtvistede bestemmelse i vedtægterne for HEF er  

 § 7. Heri er fastsat reglerne om repræsentantskabet.
Repræsentantskabet er HEF's højeste myndighed  

 og består af repræsentanter, som er valgt blandt andelshaverne.  

 Hver repræsentant har 1 stemme.
Alle sager   bortset fra  

 vedtægtsændringer afgøres ved simpelt flertal.  

 Repræsentantskabet vælger en bestyrelse blandt  

 repræsentanterne.
 Der er valgt repræsentanter i kategorierne  

 detailforsyningsområder, enkeltforbrugere med egen transformerstation  

 samt transformerforeninger.
Detailforsyningsområder -     hver valgområde vælges 1 repræsentant pr.  

 påbegyndt 1000 installationsnumre i området opgjort pr. 1.  

 oktober.
-	Ved valget kan enhver andelshaver i valgområdet kun stemme  

 på så mange kandidater, som skal vælges i det  

 pågældende valgområde.
Hver andelshaver har 1 stemme pr.  

 installation.
-	Repræsentanter vælges for 2 år ad gangen.
I  

 valgområder med mere end 1 repræsentant kan bestyrelsen  

 nedsætte første valgperiodes varighed til 1 år for at  

 opnå en mere jævn fordeling af repræsentantvalgene i  

 valgområdet.
 -	Valgområder, som har færre end 25 installationsnumre,  

 sammenlægges med et af bestyrelsen udpeget tilgrænsende  

 valgområde.
Egen Transformerstation -	Hver af de bestående enkeltforbrugere med egen  

 transformerstation kan vælge 1 repræsentant.
 -	Ved overgang til detailforsyning indgår sådanne  

 forbrugere i det nærmeste detailforsyningsvalgområde og den  

 selvstændige repræsentation bortfalder.
Transformerforeninger -	Hver af de bestående transformerforeningen vælger 1  

 repræsentant pr. påbegyndt 1000 installationsnumre i foreningen  

 opgjort pr. 1. oktober.
 -	Vedtager en transformerforening at lade sinde medlemmer overgå  

 som direkte andelshaver ved HEF, får området status som  

 detailforsyningsvalgområde.
HEF er inddelt i 254 valgområder og har 12  

 enkeltforbrugere.
Repræsentantskabet består af 290  

 repræsentanter.
4. Klagers argumentation Klageren har anført, at de nuværende  

 vedtægter ikke kan betegnes som urimelige, ligesom der heller ikke er  

 tilstrækkelig anledning til at kræve vedtægterne  

 ændret.
Elprisudvalget er således med den trufne afgørelse  

 gået videre end nødvendigt.
 Inddelingen i 254 valgområder og det forhold, at der  

 i hvert af disse valgområder vælges 1 repræsentant pr.  

 påbegyndt 1000 installationsnumre er ikke urimelig.
 Det må for det første tages i betragtning, at  

 valgområder med færre end 25 installationsnumre  

 sammenlægges med et tilgrænsende valgområde.
For det andet er opbygningen i vidt omfang historisk  

 begrundet.
Klageren er gennem årene opstået som en række  

 fusioner af små lokale distributionsselskaber.
Vedtægterne  

 afspejler i vidt omfang aftalegrundlaget bag de ca. 300 fusioner, der i  

 klagerens 75-årig historie har skabt det nuværende selskab.
Som  

 et led i fusionerne er der indgået aftaler om indflydelse i det  

 fortsættende selskab.
Der er derfor først og fremmet tale om  

 regler, som muliggjorde valg til repræsentantskabet, således at  

 man fortsat var sikret indflydelse i det besluttende organ.
Hvis de  

 indfusionerede selskabers indflydelse i repræsentantskabet voldsomt  

 beskæres som følge af krav om sammenlægning til få  

 store valgområder, vil det være et klart brud på disse  

 fusionsaftaler.
Herved vil der være bristet en væsentlig  

 forudsætning for de små selskabers beslutning om fusionen.
Set ud fra en arealmæssig betragtning foreligger der  

 på ingen måde en skæv fordeling af repræsentanterne i  

 de enkelte valgområder.
Det vil derimod blive tilfældet, hvis  

 magtstrukturen centraliseres i byområderne, der arealmæssigt kun  

 dækker  10-20% af forsyningsområdet.
Klageren dækker et  

 stort geografisk område på ca. 2.500 km2 og har pligt  

 til også at varetage forbrugernes interesser i de tyndt befolkede  

 områder.
Udviklingen de seneste 5-10 år med en forskydning fra  

 land til by er ud fra en samfundspolitisk synsvinkel langt fra uproblematisk.  

 Det er derfor ønskværdigt at forsøge at bibeholde  

 attraktive forhold i landdistrikterne.
Så vidt muligt skal et finmasket  

 netværk mellem by og land fastholdes i form af et kvalitetspræget  

 handelsliv, transportnet, skole- og ældreforsorg osv.
Indflydelse  

 på den nerve, der hedder elforsyning, indgår i dette aspekt.
Befolkningens tæthed i byerne har gennem en mere  

 udbredt brug af kabler i stedet for luftledninger og andre  

 forsyningsmæssige forhold bibragt en større forsyningssikkerhed  

 end i landdistrikterne.
Disses nuværende indflydelse i  

 repræsentantskabet muliggør både indsigt og indflydelse  

 på vægtningen af disse hensyn, hvilket kan betegnes som en form  

 for mindretalsbeskyttelse.
 De gældende vedtægter udviser således en  

 rimelig balance mellem by og land, og der er en alvorlig risiko for, at  

 forbrugerne i landdistrikterne med rette vil kunne kalde vedtægterne  

 urimelige, hvis indflydelsen i repræsentantskabet amputeres og  

 overføres til de forbrugere, der bor i byerne.
 Hertil kommer, at klagerens vedtægter ligger  

 på linje med langt hovedparten af vedtægter i tilsvarende  

 forsyningsselskaber inden for energisektoren.
 Vedtægterne er endvidere i overensstemmelse med en  

 100-årig retsopfattelse i forbrugerejede andelsselskaber.
5. Udvalgets argumentation Udvalget har anført, at det fremgår af  

 forarbejderne til lov nr. 327 af 14. maj 1992 om ændring af lov om  

 elforsyning, at brugerindflydelsen i rimeligt omfang bør afspejle  

 antallet af forbrugere og det faktiske energiforbrug.
 Forbrugerindflydelsen må derfor komme til udtryk i  

 hele organisationen, det vil sige ved sammensætningen af såvel  

 repræsentantskab som bestyrelse.
I de gældende vedtægtsbestemmelser, hvorefter  

 en geografisk opdeling af de samlede forsyningsområde kombineres med,  

 at der vælges en repræsentant pr. påbegyndt 1000  

 forbrugere, er der kun taget hensyn til antallet af forbrugere, men ikke til  

 det faktiske energiforbrug.
Meget små geografiske områder  

 får endvidere en overvægt i repræsentantskabet.
En række forsyningsselskaber er ganske rigtigt  

 opbygget på tilsvarende måde som klageren, men urimeligheden for  

 klagerens vedkommende viser sig, når vedtægtsbestemmelserne  

 anvendes på de faktiske forhold.
Herved kommer det frem, at valget til  

 repræsentantskabet ikke tilnærmelsesvis  afspejler en blot  

 nogenlunde lige indflydelse, hverken når der ses på antallet af  

 forbrugere eller på det faktiske energiforbrug.
Klageren har da heller  

 ikke bestridt, at ca. 3% af nærmere angivne andelshavere vælger  

 ca. 18% af repræsentanterne, og at 15% af forbrugerne vælger et  

 flertal på 56% af repræsentanterne.
 Klagerens henvisning til en historisk begrundelse for den  

 gældende struktur er uden betydning ved vurderingen af urimelighed.  

 Tilsvarende er arealmæssige og forsyningssikkerhedsmæssige  

 betragtninger irrelevante ved vurderingen af forbrugerindflydelse.
Vurderingen af forbrugerindflydelsen skal ske ud fra  

 elforsyningslovens regler og ikke ud fra andelsretlige principper.
Ved  

 vedtagelsen af nævnte lov nr. 327 af 14. maj 1992 var Folketinget  

 opmærksom på, at en lang række elselskaber er organiseret  

 som andelsselskaber, idet der i lovens forarbejder anvendes udtrykket  

 "forbrugerejede forsyningsselskaber".
6. Ankenævnets bemærkninger Som anført af Elprisudvalget følger det af  

 den ved lov nr. 327 af 14. maj 1992 foretagne indsættelse af § 10, stk.  

 6, i elforsyningslovens (nu stk. 7), jf.
Folketingstidende 1991-92,  

 tillæg A, sp. 6004, at § 10, stk. 4, giver hjemmel til at "gribe  

 ind, når gældende vedtægter ikke sikrer forskellige grupper  

 af forbrugere en ligelig indflydelse", og at "brugerindflydelsen  

 bør i rimeligt omfang afspejle antallet af forbrugere og det faktiske  

 energiforbrug". Da HEF s regler om repræsentantskabets  

 sammensætning klart ikke er i overensstemmelse hermed, stadfæster  

 Ankenævnet afgørelsen.
 Herefter bestemmes:
 Elprisudvalgets afgørelse af 15. december 1997  

 stadfæstes.
