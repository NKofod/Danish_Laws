Betænkning afgivet af Socialudvalget den 10. april 2003 Betænkning over Forslag til lov om  

 ændring af lov om social service (Frit valg af dagtilbud til børn over kommunegrænser m.v.) socialministeren (Henriette Kjær)] 1. Udvalgsarbejdet Lovforslaget blev fremsat den 29. januar 2003 og var til 1.  

 behandling den 6. februar 2003. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og socialministeren sendte den 23. december 2002 dette udkast til  

 udvalget, jf. alm. del   bilag 401. Den 30. januar 2003 sendte  

 socialministeren  

 de indkomne høringssvar og et notat herom til udvalget.
Den 4. februar 2003  

 sendte socialministeren de indkomne høringssvar fra 2. høringsrunde og et  

 notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra det tyske mindretal og fra Kommunernes  

 Landsforening.
 Socialministeren har over for udvalget kommenteret de skriftlige  

 henvendelser til udvalget.
Deputationer Endvidere har det tyske mindretal mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 10 spørgsmål til socialministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget (udvalget med undtagelse af RV og EL) indstiller  

 lovforslaget til  

  

 vedtagelse  


  

 uændret.
Socialdemokratiet indstiller lovforslaget til vedtagelse, da  

 lovforslaget giver mere fleksibilitet for børnefamilierne i deres  

 tilrettelæggelse af dagligdagen.
Derfor er forslaget et stort skridt fremad i  

 forhold til at øge friheden for børnefamilierne.
Socialdemokratiet hilser med  

 tilfredshed ministerens tilkendegivelse i et svar på et af udvalgets  

 spørgsmål  

 af, at kun henvisning til objektive kriterier kan medføre en afvisning af  

 ønske  

 om at indskrive et barn i en institution uden for hjemkommunen.
Dansk Folkeparti lægger vægt på, at børnefamilier får mulighed  

 for at tilrettelægge en hverdag, der passer familien bedst.
Det er sund  

 fornuft, at forældre kan vælge en pasningsordning, der kan få arbejds- og  

 familieliv til at hænge bedre sammen.
Hensigten med dette lovforslag er at give forældre mulighed for  

 at vælge en daginstitution uden for kommunegrænsen.
Dette ser Dansk  

 Folkeparti  

 som en imødekommelse af de familier, der har særlige ønsker og pasningsbehov.
 Dansk Folkeparti støtter lovforslaget og ser frem til, at der  

 skabes en større fleksibilitet på børnepasningsområdet.
 Kristeligt Folkeparti mener, at det fremsatte lovforslag  

 indeholder såvel forbedringer som forringelser for børn og børnefamilier.
Det er for Kristeligt Folkeparti en væsentlig forbedring, at §  

 26 gøres obligatorisk, således at kommunerne nu alle bliver pålagt at yde  

 tilskud til privat pasning.
At dette element ikke var med i det lovudkast,  

 der  

 blev sendt i høring, slår ikke skår i glæden, om end det kan undre.
 For så vidt angår spørgsmålet om frit valg af dagtilbud over  

 kommunegrænser, er Kristeligt Folkeparti ikke begejstret.
Partiet deler en række af de bekymringer, som også kommer til  

 udtryk i høringssvarene.
Det gælder f.eks. høringssvaret fra Børnerådet.  

 Ønsket  

 om frit valg over kommunegrænser tager i for høj grad udgangspunkt i  

 forældrenes verden og ikke børnenes interesser.
 Det er altså på baggrund af ændringen i servicelovens § 26, at  

 Kristeligt Folkeparti støtter en vedtagelse af lovforslaget.
 Et  

  

 mindretal  

  

 i  

 udvalget (RV og EL) indstiller lovforslaget til  

  

 forkastelse  

  

 ved 3. behandling.
Det Radikale Venstre er generelt skeptisk over for den tendens,  

 som præger regeringen, nemlig frit valg ideologien.
Isoleret set kan Det  

 Radikale Venstre ikke være modstander af flere frie valg til den enkelte, men  

 i  

 forhold til indretningen af samfundet og vort fællesskab skal de frie valg  

 ses  

 i et større perspektiv og hvilke konsekvenser det kan have.
Det Radikale  

 Venstre ser nødig en udvikling, hvor en øget individualisering betyder mindre  

 interesse for fællesskabet og mere egoisme.
Hvis der virkelig er behov for en større grad af frit valg  

 blandt borgerne, hvad angår dagtilbud til børn over kommunegrænserne, så vil  

 det efter Det Radikale Venstres opfattelse i vid udstrækning kunne dækkes med  

 de nuværende regler.
Det Radikale Venstre mener altså, at tilbuddet om frit  

 valg i højere grad gives af hensyn til den politiske symbolværdi end til at  

 dække et egentligt behov.
I værste fald kan en af konsekvenserne for børn ved at være i en  

 daginstitution i en anden kommune blive, at de fjernes fra deres nærmiljø og  

 dermed ikke får de bedste muligheder for at skabe sociale relationer.
Her er  

 Det Radikale Venstre meget enig med det, der anføres i høringssvaret fra  

 Børnerådet.
Lovforslaget ændrer også bestemmelsen om tilskud til privat pasning  

 fra en frivillig mulighed for kommunerne til en obligatorisk ordning, som  

 kommunerne skal tilbyde forældrene.
Det Radikale Venstre er modstander heraf  

 og  

 kan på denne baggrund ikke tilslutte sig lovforslaget.
Det største problem for børnefamilierne i dag er, at der ikke er  

 pasningsgaranti.
Man kan ikke være sikker på at få en plads til sit barn, når  

 man har behov for, at barnet kommer i vuggestue eller dagpleje.
Derudover er  

 der det store problem for mange, at forholdene i mange børnehaver og  

 vuggestuer  

 er for dårlige.
Der er alt for mange børn, fordi kommunen har så stram en  

 økonomi.
Ingen af de to store problemer gør det her forslag noget som helst  

 ved.
Når man ser lidt nærmere på lovforslagets konsekvenser for  

 samfundet i øvrigt, så rækker det her forslag langt.
Regeringen vil med  

 opbakning fra Dansk Folkeparti ændre på hele børneområdet.
Enhedslisten er  

 optaget af at sikre børnene gode opvækstvilkår og lægger vægt på, at  

 vuggestuer  

 og børnehaver er en fælles samfundsopgave.
Desværre er der en vis  

 egenbetaling,  

 men trods alt er det en fælles samfundsopgave at sikre, at der er gode  

 børnehaver og vuggestuer.
Det skal nu ændres til, at man i stedet som  

 forældre  

 kan købe sig til pasning af sine børn hos forskellige leverandører, og så kan  

 man få et tilskud på samme måde, som man kan få offentligt tilskud til køb af  

 forskellige andre produkter og ydelser.
Forslaget er helt tydeligt forløberen for en privatisering af  

 børnehaver og vuggestuer, så private firmaer kan tjene penge på området.
Det  

 virker, som om det hele er gennemsyret af, at formålet med børnehaver og  

 vuggestuer kun er at opfylde arbejdsmarkedets behov for, at børnene kan blive  

 opbevaret et sted, mens forældrene er på arbejde, i stedet for at man er  

 optaget af, hvordan man giver børnene de bedste forhold.
Samtidig vil det  

 også  

 betyde, at prisen for at have sit barn i børnehave og vuggestue kan stige, og  

 det kan ramme de forældre, der ikke har mange penge.
De forældre, der i dag  

 ikke behøver at betale, fordi de har så lav en indkomst, kan risikere, at der  

 kun er tilbud om pasning i nabokommunen.
Det må de så vælge, hvis de vil have  

 deres barn i vuggestue, og så kommer de til gengæld til at betale, og deres  

 økonomi bliver endnu dårligere, end den er i forvejen.
 Betingelsen for et reelt frit valg er, at kommunerne sikrer nok  

 gode og billige daginstitutionspladser, i modsætning til dette forslag, som  

 tværtimod åbner for eksport af pasningsproblemerne mellem kommunerne.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)  

    

 Eva Kjer Hansen (V)  

    

 Flemming Oppfeldt (V)  

    

 Troels Lund Poulsen (V)  

    

 Pia Kristensen (DF)  

    

 Jette Jespersen (DF)  

    

 Charlotte Dyremose (KF)   

  

 nfmd.  

  

    

 Helge Adam Møller (KF)  

    

 Tove Videbæk (KRF)   

  

 fmd.  

  

    

 Jette Bergenholz Bautrup (S)  

    

 Grete Schødts (S)  

    

 Jørn Pedersen (S)  

    

 Sandy Brinck (S)  

    

 Lotte Bundsgaard (S)  

    

 Villy Søvndal (SF)  

    

 Kim Sejr (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 134 Bilagsnr.
