 I medfør af § 3, § 5, §§ 7-9 og §§ 11-13 i lovbekendtgørelse nr. 475 af 1.  

 juni 1994 om beskyttelse mod elektromagnetiske forstyrrelser, som ændret ved  

 lov nr. 102 af 28. februar 1996, fastsættes:
Anvendelsesområde og definitioner § 1.  Bekendtgørelsen gælder for køretøjer og udstyr  

 dertil, når køretøjet eller udstyret kan fremkalde elektromagnetiske  

 forstyrrelser, eller dettes funktion kan blive påvirket af sådanne  

 forstyrrelser.
 § 2.  Ved et køretøj forstås i denne bekendtgørelse et  

 færdigopbygget eller delvist opbygget køretøj, som er bestemt til kørsel på  

 vej, har mindst fire hjul og har en konstruktivt bestemt største hastighed på  

 over 25 km/t, samt påhængskøretøjer dertil, undtagen skinnekøretøjer,  

 landbrugs- og skovbrugstraktorer og selvkørende arbejdsredskaber samt  

 quadricykler.
 Stk. 2.  Ved udstyr forstås i denne bekendtgørelse en  

 anordning, som er bestemt til at være en del af et køretøj som defineret i  

 stk. 1.
 Salg og ibrugtagning m.v.
§ 3.  Køretøjer samt udstyr dertil må kun sælges eller  

 ibrugtages, hvis Stk. 2.  Fra 1. oktober 2002 skal køretøjer, der er  

 omfattet af en EØF-typegodkendelse, samt udstyr, der er beregnet til  

 montering i et sådant køretøj, være EØF-typegodkendt og dermed opfylde  

 kravene til elektromagnetisk kompatibilitet i direktiv 72/245/EØF med  

 ændringer.
 Stk. 3.  Med hensyn til kravene til radiostøjdæmpning  

 fra køretøjer anerkendes en ECE-godkendelse for køretøjet i henhold til  

 ECE-regulativ nr. 10 (ensartede bestemmelser om godkendelse af køretøjer med  

 hensyn til radiostøjdæmpning af elektriske tændingsanlæg i køretøjer) fra en  

 myndighed i et land, der har tiltrådt ECE-rammeoverenskomsten, som værende  

 ækvivalent med de tilsvarende krav i direktiv 72/245/EØF med ændringer.
 Stk. 4.  Køretøjstyper og udstyrstyper, der er lovligt  

 solgt eller ibrugtaget før denne bekendtgørelses ikrafttrædelsesdato, må  

 fortsat sælges og ibrugtages.
§ 4.  Forinden køretøjer eller udstyr sælges eller  

 ibrugtages i medfør af § 3, stk. 1, nr. 2, skal fabrikanten udstede en  

 erklæring om, at vedkommende køretøjer og udstyr overholder kravene i  

 direktiv 72/245/EØF med ændringer.
Erklæringen afgives som anført i bilag 1.
 Stk. 2.  Overensstemmelseserklæringen og den eventuelle  

 tekniske dokumentation skal i en periode på 10 år, efter at salg eller  

 ibrugtagning er påbegyndt, på forlangende af Telestyrelsen kunne fremlægges  

 inden for 30 dage.
Stk. 3.  Pligten til at overholde stk. 2 påhviler  

 fabrikanten eller dennes repræsentant i EU eller EØS-landene.
Hvis hverken  

 fabrikanten eller dennes repræsentant er etableret i EU/EØS, påhviler pligten  

 enhver, der markedsfører et køretøj eller udstyr i EU/EØS.
 § 5.  EØF-typegodkendelser foretages i Danmark af  

 Færdselsstyrelsen i henhold til Justitsministeriets bekendtgørelse nr. 157 af  

 27. marts 1987 om E- og e-godkendelse af køretøjers indretning og udstyr.
 Stk. 2.  Det er en betingelse for designering af  

 laboratorier, at disse er akkrediteret efter standarder i EN 45000 serien til  

 at foretage prøvninger af kravene i direktiv 72/245/EØF.
 Stk. 3.  Det er en betingelse for designering af  

 certificeringsorganer, at disse er akkrediteret efter standarder i EN 45000  

 serien til at certificere virksomheders kvalitetsstyringssystemer.
Mærkning § 6.  Udstyr, der svarer til en EØF-godkendt type,  

 skal være forsynet med et EØF-typegodkendelsesmærke.
 Stk. 2.  Uanset stk. 1 kræves der ikke  

 EØF-typegodkendelsesmærkning, hvis udstyret indgår som en del af et køretøj,  

 der er EØF-typegodkendt, jf. § 3, stk. 1, nr. 1.
 Stk. 3.  Udstyr der overholder kravene i bekendtgørelse  

 nr. 796 af 5. december 1991 om markedsføring m.v. af elektriske apparater og  

 om elektromagnetiske forstyrrelser, skal mærkes i overensstemmelse hermed, jf  

 § 3, stk. 1, nr. 3.
 Stk. 4.  Køretøjer og udstyr, for hvilke der er udstedt  

 overensstemmelseserklæring, jf. § 4, skal mærkes med overensstemmelsesmærket  

 (TST-mærket) efter bilag 2.
Kontrol § 7.  Tilsyn og kontrol med overholdelse af  

 bestemmelserne i denne bekendtgørelse om salg og ibrugtagning af køretøjer og  

 udstyr, foretages af Telestyrelsen.
 Stk. 2.  Telestyrelsen kan nedlægge forbud mod salg og  

 ibrugtagning af køretøjer og udstyr, hvis det konstateres, at de ikke  

 overholder kravene.
 Stk. 3.  Hvis der er nedlagt forbud i medfør af stk. 2,  

 kan Telestyrelsen forlange at forhandleren skal tilbagetage og tilbagekalde  

 køretøjer og udstyr, der er omfattet af forbudet.
 § 8.  Telestyrelsen skal, hvis Telestyrelsen skønner  

 det nødvendigt, gives mulighed for, hos de virksomheder, der markedsfører  

 køretøjer eller udstyr dertil, at foretage undersøgelser ved de omhandlede  

 køretøjer eller udstyr, eller til at udtage eksemplarer af køretøjer eller  

 udstyr, for at kontrollere, at bestemmelserne i denne bekendtgørelse er  

 overholdt.
 § 9.  Telestyrelsens kontrollanter kan forlange alle  

 oplysninger, som skønnes nødvendige for administration af bekendtgørelsen.  

 Oplysningerne skal omgående gives til Telestyrelsens kontrollanter.
Forstyrrelser § 10.  Telestyrelsen behandler henvendelser om  

 forstyrrelser af og fra køretøjer og udstyr, når forstyrrelserne formodes at  

 stamme fra elektromagnetisk påvirkning.
 § 11.  Konstateres der elektromagnetiske forstyrrelser  

 mellem køretøjer og/eller udstyr, hvoraf det ene eller flere ikke opfylder de  

 gældende krav til elektromagnetisk kompatibilitet, kan Telestyrelsen  

 forlange, at ejerne eller brugerne for egen regning bringer køretøjerne eller  

 udstyret i overensstemmelse med de krav til udstyret eller køretøjet, der var  

 gældende på tidspunktet for ibrugtagningen.
 § 12.  I forstyrrelsestilfælde, hvor såvel det  

 forstyrrende køretøj eller udstyr som det forstyrrede køretøj eller udstyr  

 overholder de gældende krav til elektromagnetisk kompatibilitet, kan  

 Telestyrelsen påbyde følgende foranstaltninger mod forstyrrelser:
Stk. 2.  Hvis forstyrrelser skyldes fejl ved køretøjet  

 eller udstyret, eller fejl ved foranstaltninger påbudt i medfør af stk. 1,  

 kan Telestyrelsen pålægge ejeren eller brugeren snarest muligt at lade fejlen  

 udbedre.
Udgifterne dertil betales af ejeren eller brugeren af det pågældende  

 køretøj eller udstyr.
 § 13.  Med henblik på opklaring af aktuelle  

 forstyrrelsestilfælde skal ejere og brugere af køretøjer eller udstyr, der  

 kan være årsag til forstyrrelserne, give repræsentanter for Telestyrelsen  

 adgang til, hvis Telestyrelsen skønner det nødvendigt, at foretage  

 undersøgelse af køretøjet eller udstyret.
 § 14.  Bestemmelserne i §§ 11-14 finder tilsvarende  

 anvendelse ved forstyrrelser mellem et køretøj eller udstyr og andre  

 apparater eller installationer, hvortil der stilles krav om elektromagnetisk  

 kompatibilitet.
Gebyr for kontrol § 15.  Forskningsministeren fastsætter et gebyr til  

 dækning af Telestyrelsens udgifter til kontrol, jf. § 9, hvis det ved  

 kontrollen konstateres, at kravene i § 3 ikke er overholdt.
Telestyrelsen  

 opkræver gebyret hos den, der har solgt eller ibrugtaget det køretøj eller  

 udstyr, som ikke overholder kravene i § 3.
Straffebestemmelser § 16.  Med bøde straffes den, der Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
For overtrædelse begået af staten, en kommune eller  

 kommunalt fællesskab, jf. § 60 i lov om kommuners styrelse, kan der pålægges  

 staten, kommunen eller det kommunale fællesskab som sådant bødeansvar.
Ikrafttræden § 17.  Bekendtgørelsen træder i kraft den 3. august  

 1996.
Forskningsministeriet, den 25. juli 1996 Frank Jensen / Jane Eis Larsen Bilag 1 Overensstemmelseserklæring Overensstemmelseserklæringen skal omfatte følgende elementer:
 - Navn og adresse på fabrikanten eller importøren eller den underskriver,  

 der af fabrikanten eller importøren har fået fuldmagt til at forpligte  

 fabrikant eller importør.
 - Identifikation af det pågældende køretøj, komponent eller separate  

 tekniske enhed.
 - Eventuelt en henvisning til tekniske rapporter, der dokumenterer  

 overensstemmelsen.
 - Forpligtende underskrift.
 Overensstemmelseserklæringen skal være affattet på dansk eller på et af de  

 officielle sprog, som anvendes i EU-lande eller i lande, som har underskrevet  

 EØS-aftalen.
Bilag 2 Nationalt overensstemmelsesmærke Det nationale overensstemmelsesmærke består af bogstaverne TST indrammet i  

 et rektangel med højde-breddeforholdet 6:13 og en minimumshøjde på 6 mm  

 forsynet med afrundede hjørner.
 Overensstemmelsesmærket skal som hovedregel anbringes på udstyret, men  

 kan, hvis dette ikke er muligt, anbringes på udstyrets emballage eller  

 eventuel installations- eller brugsvejledning.
 (* 1) Denne bekendtgørelse indeholder bestemmelser, der gennemfører  

 Kommissionens direktiv 95/54/EF af31. oktober 1995, optrykt i EF-Tidende, nr.  

 L 266 af 8. november 1995 s. 1.
