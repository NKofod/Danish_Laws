VA 1.20/DK 010 April 1982 GODKENDELSES- OG PRØVNINGSBETINGELER FOR LODDEMIDLER TIL KAPILLARLODNING AF KOBBER ELLER KOBBERLEGERINGER I BRUGSVANDSINSTALLATIONER APRIL 1982 0.1 Gældende forskrifter Byggereglementet (BR 1977).
 DIF's norm for vandinstallationer, 1978 (DS 439).
0.2 Tilsvarende udenlandske bestemmelser Nærværende betingelser for godkendelse af flusmidler og loddemetaller til  

 brugsvandsinstallationer er udarbejdet i samarbejde med den nordiske  

 VA-myndighedsgruppe (NOVA) og stemmer således overens med tilsvarende  

 betingelser i de øvrige nordiske lande.
Det må dog påregnes, at betingelserne  

 i en overgangsperiode vil blive tillempet i de enkelte lande således, at der  

 fra land til land kan være forskel på arten og omfanget af de prøvninger, der  

 vil blive krævet udført, forinden godkendelse kan meddeles.
0.3 Gyldighedsområde Nærværende betingelser omfatter loddemidler, det vil sige loddemetaller og  

 flusmidler, som er beregnet for kapillarlodning af rør og fittings af kobber  

 eller kobberlegeringer (messing, rødgods etc.) i henhold til DS 2110, MS  

 1759, SMS 1890 og 1891, DIN 2856 eller lignende standarder.
Betingelserne  

 omfatter alene loddemidler til brugsvandsinstallationer.
1.0 Funktion og udførelse Samlinger udført ved lodning skal være tætte og med god mekanisk styrke og  

 korrosionsbestandighed.
Loddemidlerne må ikke give anledning til forurening  

 af vandet ved afgivelse af tungmetaller eller andre stoffer i sådanne  

 mængder, at vandets anvendelse som drikkevand ændres.
 Loddemidler skal have sådanne egenskaber, at loddesamlingerne bliver enkle  

 at udføre, og at muligheden for fejlagtig samling bliver mindst mulig.
 Loddemetaller og flusmidler må ikke indeholde mere end 1.0 vægtprocent bly  

 (Pb) og 0,10 vægtprocent cadmium (Cd).
2.0 Definitioner 2.1 Flusmiddel Med flusmiddel menes her et kemisk aktivt stof, som bliver brugt for at  

 muliggøre selve loddeprocessen, d.v.s. sikre, at det smeltede loddemetal kan  

 komme i metallisk kontakt med loddefladerne.
2.2 Loddemetal Med loddemetal menes et metal eller en legering, som har den egenskab, at  

 den ved påføring i smeltet stand vil give varig forbindelse mellem 2 metal-  

 eller metallegeringsflader.
 Loddemetaller inddeles efter arbejdstemperatur i:
2.3 Loddemiddel Med loddemiddel menes loddemetal plus flusmiddel.
3.0 Prøvning Loddemidler afprøves i henhold til nedenstående prøvningsbetingelser på en  

 af Byggestyrelsen anerkendt prøvningsinstitution.
Den udarbejdede prøveattest  

 eller prøverapport må ved ansøgningen om godkendelse normalt højst være 1 år  

 gammel.
Prøvningsresultatet indgår i en samlet vurdering af  

 loddematerialernes egnethed til godkendelse.
Denne vurdering foretages bl.a.  

 på grundlag af de krav og retningslinier, der er anført i forbindelse med  

 nedenstående prøvningsbetingelser 4.0 Kontrol Fabrikanten (indehaveren af godkendelsen) er forpligtet til at levere  

 loddemidler, der er i overensstemmelse med de loddemidler, der er afprøvet  

 som grundlag for godkendelsen.
 Forinden typegodkendelse kan meddeles, skal der være truffet aftale om en  

 kontrol med den løbende produktion, normalt ved indgåelse af aftale med en af  

 Byggestyrelsen anerkendt prøvningsinstitution.
Prøveemnet til kontrol udtages normalt på foranledning af  

 prøvningsinstitutionen.
Udtagelse vil normalt ske fra grossist eller  

 agenturlager.
Afprøvningen sker for godkendelsesindehaverens regning.
 I godkendelsesperioden afprøves hver type loddemetal een gang årligt i  

 henhold til prøvningsbetingelserne, pkt. 7.1.1 eller 7.2.1. Er  

 godkendelsesperioden 5 år, afprøves endvidere hver type loddemetal eller  

 flusmiddel normalt een gang i henhold til prøvningsbetingelserne, pkt. 7.
 Viser prøvningen, at loddemidlet ikke er i overensstemmelse med det  

 godkendte loddemiddel, kan godkendelsen tilbagekaldes.
5.0 Mærkning Loddemetal skal på emballagen være mærket med:
 Flusmiddel skal på emballagen være mærket med:
6.0 Gebyr For udstedelse af godkendelse betaler ansøgeren et gebyr, som fastsættes  

 af Byggestyrelsen.
 Gebyr for prøvning og kontrol betales særskilt til den pågældende  

 prøvningsinstitution.
PRØVNINGSBETINGELSER FOR FLUSMIDLER OG LODDEMETALLER 7.0 Alment Under pkt. 8 er angivet en liste over normerede loddemidler, for hvilke  

 der foreligger dokumentaton for deres egnethed til kapillarlodning af kobber  

 og kobberlegeringer i brugsvandsinstallationer i henhold til  

 godkendelsesbetingelserne.
 Nærværende prøvninger udføres for disse normerede loddemidler.
Andre loddemidler vil kunne godkendes, såfremt det kan sandsynliggøres, at  

 de er egnede.
Sandynliggørelsen skal omfatte redegørelse for praktisk  

 anvendelse (loddeteknologi) og den loddede samlings mekaniske styrke og  

 holdbarhed.
Kan loddesamlingens egenskaber ikke dokumenteres tilfresstillende  

 ved praktiske driftserfaringer, skal der udføres prøvninger bl.a. omfattende:
trækstyrke bøjestyrke kærvslagsstyrke sejhed krybestyrke ældningsbestandighed udmattelsesstyrke korrosionsbestandighed og relevante kombinationer heraf ved såvel 20 grader C som 100 grader C.
 Loddemetalfabrikanten skal i forbindelse med godkendelse og prøvning  

 anvise, hvilke flusmidler, der kan anvendes til det aktuelle loddemetal.  

 Flusmiddelfabrikanten skal i forbindelse med godkendelse og prøvning anvise,  

 hvilke loddemetaller (type), der kan anvendes sammen med flusmidlet.
 Ved en prøvning udtages efter nærmere aftale den nødvendige mængde  

 flusmiddel og loddemetal.
Materialesammensætningen af loddemetal eller flusmiddel angives af  

 fabrikanten til godkendelsesmyndigheden 7.1 Hårdlod og hårdlodsflusmiddel Nedenstående prøvninger gælder for loddemidler, hvor loddemetal og  

 flusmiddel tilføres separat.
For andre loddemidler anvendes specielle  

 prøvninger efter nærmere aftale.
7.1.1 Materialeanalyse af loddemetal Loddemetallet kontrolleres ved analyse for dets overensstemmelse med  

 pågældende norm samt for, at krav om maksimumsgrænser for cadmium (Cd) og bly  

 (Pb) er overholdt.
7.1.2 Funktionsprøve Prøvning udføres i henhold til bilag A.
7.2 Blødlod og blødlodsflusmiddel Nedenstående prøvninger gælder for loddemidler, hvor loddemetal og  

 flusmiddel tilføres separat.
For andre loddemidler anvendes specielle  

 prøvninger efter nærmere aftale.
7.2.1 Materialeanalyse af loddemetal Loddemetallet kontrollers ved analyse for dets overensstemmelse med  

 pågældende norm samt for, at krav om maksimumsgrænser for cadmium (Cd) og bly  

 (Pb) er overholdt.
7.2.2 Funktionsprøve Prøvning udføres i henhold til bilag A.
7.2.3 Aggressivitetsprøvning Flusmidlet afprøves i henhold til bilag B, pkt. 3.3. Flusmidlet skal  

 opfylde de angivne krav.
7.2.4 Sprøjtning Flusmidlet afprøves i henhold til bilag B, pkt. 3.4. Flusmidlet skal  

 opfylde de angivne krav.
NORMEREDE FLUSMIDLER OG LODDEMETALLER 8.0 Alment Nedenstående er angivet en liste over normerede flusmidler og  

 loddemetaller, for hvilke der foreligger dokumentation for deres egnethed til  

 lodning af materiel til brugsvandsinstallationer.
 Et sådant normeret flusmiddel eller loddemetal vil kunne godkendes efter  

 nærværende godkendelsesbetingelser efter en afprøvning i henhold til  

 foranstående prøvningsbetingelser.
 Godkendte flusmidler og loddemetaller skal forhandles og opbevares i en  

 emballage, der er mærket som angivet i godkendelsesbetingelserne pkt. 5.
8.1 Flusmidler Følgende flusmidler vil kunne godkendes efter afprøvning i henhold til  

 pkt. 7.1 eller 7.2, idet der på forhånd foreligger dokumentation for deres  

 egnethed til kapillarlodning af kobber og kobberlegeringer:
8.1.1 Til blødlodning DIN 8511. blad 2, type F-SW 21 og F-SW 22.
8.1.2 Til hårdlodning Din 8511, blad 1, type F-SH 1 8.2 Loddemetaller Følgende loddemetaller vil kunne godkendes efter afprøvning i henhold til  

 pkt. 7.1 eller 7.2, idet der på forhånd foreligger dokumentation for deres  

 egnethed til kapillarlodning af kobber og kobberlegeringer:
8.2.1 Til blødlodning 1. Tin-sølvlod.
Loddemetallet skal have en kemisk sammensætning, som  

 svarer til kravene i den ene eller begge af følgende normer:
DIN 1707, februar 1981, type L-SnAg5 BS 219: 1977 type 96 S 8.2.2 Til hårdlodning 1. Sølvlod.
Loddemetallet skal have en kemisk sammensætning som svarer til  

 kravene i den ene eller begge af følgende normer:
DIN 8513, del 3, oktober 1979 BS 1845: 1977 for følgende typer:
Ved lodning med de nævnte sølvlod anvendes flusmidler nævnt under pkt.  

 8.1.2 (hårdlodning) 2. Kobber-Phosphorlod.
Loddemetallet skal have en kemisk sammensætning,  

 som svarer til kravene i den ene eller begge af følgende normer:
DIN 8513, del 2, oktober 1979 BS 1845: 1977 Ved lodning af kobberrør med fittings af messing eler rødgods anvendes  

 flusmidler nævnt under pkt. 8.1.2 (hårdlodning). Ved lodning af kobber til  

 kobber kan loddes uden anvendelse af flusmidler.
LODDEMIDLER VA 1.20/DK 010 Bilag A Funktionsprøve for loddemetal og flusmiddel:
 Kombinationen af loddemetal og flusmiddel, som ønskes godkendt, prøves på  

 følgende måde:
En nylig affedtet kobberplade 85 gange med 35 gange med 1 mm slibes let  

 med slibepapir nr. 600, afskylles i vand og affedtes igen.
Herpå placeres 2  

 stk. loddetråde 1,5 mm ø gange med 5 mm i en indbydes afstand af 40 mm.
På  

 hver af de 1,5 mm ø gange med 5 mm loddetråde lægges ca. 0,2 g flusmiddel  

 umiddelbart før funktionsprøvens udførelse. (På loddetråde med større  

 diameter og/eller som indeholder flusmidlet enten indeni eller udenpå,  

 afklippes trådlængder, der giver loddemetalmængder svarende til massiv  

 loddetråd 1,5 mm ø gange med 5 mm).
 Dette prøvelegeme opvarmes på en metalklods 40 gange med 40 gange med 120  

 mm. som i en muffelovn eller anden egnet ovn er bragt op på den af  

 lodleverandøren opgivne arbejdstemperatur.
 Når såvel ovn som metalklods har opnået en temperatur svarende til  

 loddemetallets arbejdstemperatur plus/minus 5 grader C, lægges prøvelegemet  

 ind på metalklodsen, så bedst mulig varmekontakt opnås.
Efter 90 sek. opvarmning tages prøvelegemet forsigtigt ud af ovnen.
Når  

 loddet er størknet, afvaskes flusmiddelrester, og prøven undersøges visuelt.  

 Loddet skal fremstå med glat overfalde og have vædet kobberpladen, idet  

 vædningsvinklen y målt på tværsnit i prøven overalt skal være mindre eller  

 lig 30 grader (se tegning).
LODDEMIDLER VA 1.20/DK 010 Bilag B Side 1 af 5 sider.
 Prøvning af aggressivitet og sprøjtning for flusmidler til blødlodning  

 af kapillarloddede kobberrør:
Nærværende prøvningsbetingelser er et uddrag af KIWA-prøvningsbetingelser  

 nr. 47, august 1967 - »Flusmidler til blødlodning af kapillarloddede  

 kobberrør«.
Prøvningen udføres i henhold til pkt. 3.3 og 3.4 i  

 nærværende betingelser.
1.0 Indledning Ved et flusmiddel forstås her en væske, en pasta eller et fast stof, der  

 anvendes ved blødlodning, og som bl.a. har den opgave at fjerne oxid og  

 lignende ikke-metalliske stoffer, som stadig findes eller kunne opstå efter  

 mekanisk rensning fra den overfalde, der skal loddes, samt at forhindre  

 fornyet oxidering under lodningen på den tidligere rensede overflade og at  

 fremme udbredelsen af det flydende lod.
2.0 Definitioner 2.1 Standardmængde loddemetal Ved en standardmængde lod forstås her en affedtet lille plade af  

 loddemetal af legeringen L-Sn60Pb efter DIN 1707 med vægt på 0,21 g, ø 6,0 mm  

 og 0,86 mm tyk, udstandset af normal lodbånd.(* 2) 2.2 Standardmængde flusmiddel Ved en standardmængde flusmiddel forstås her en mængde på 0,003  

 kubikcentimeter.
2.3 Standardprøveplade Ved en standardprøveplade forstås her et metalpladestykke på 35 gange med  

 35 mm, 1 mm tykt, af en handelskvalitet af phosphordeoxideret kobber, der  

 efter affedtning og rensning er valset til en valsegrad på 10% og derefter er  

 slebet, affedtet, bejdset, skyllet og tørret.
Der slibes 3 gange på smergellærred nr. 360, idet der hver gang slibes  

 vinkelret på den foregående sliberetning.
Der affedtes med wienerkalk, som  

 bagefter spules af med en kraftig stråle ledningsvand.
Wienerkalken oprøres  

 først med vand til en pasta, som prøvepladen gnides med ved hjælp af en tot  

 vat.
En tilstrækkelig affedtning er garanteret, når prøvepladen ved spulingen  

 er fuldstændig fugtet med vand.
 Pladen bejdes derefter i 15 sek. i en chromsyresvovlsyre opløsning:
 1 liter bejdse sammensættes af 200 g chromoxid (Cr2O3), 125 ml  

 koncentreret svovlsyre (vægtfylde 0,84) og fortyndes til 1 liter med  

 destilleret vand.
 Endelig spules pladen endnu en gang grundigt med vand, dyppes i alkohol og  

 tørres.
LODDEMIDLER Va 1.20/DK 010 Bilag B side 2 af 5 sider 2.4 Standarddoseringsplade Ved en standdarddoseringsplade forstås her et stykke kobberplade på ca. 20  

 gange med 30 mm, 0,1 mm tyk med et hul på 6,2 mm diameter 2.5 Udbredningsfaktor Ved udbredningsfaktor forstås her den værdi, der fås, når en  

 loddemetaldråbes højde i mm målt med en nøjagtighed på 0,01 mm og fastsat ved  

 hjælp af udbredningsforsøget trækkes fra 1, og denne værdi multipliceres med  

 100.
 For fastsættelse af udbredningsfaktoren anbringes en standardmængde lod på  

 den standardplade, efter at denne er forsynet med en standardmængde  

 flusmiddel (se ligeledes 4.3).
2.6 Ikke-forvarmet tilstand Ved ikke-forvarmet tilstand forstås her den tilstand, hvori  

 standardprøvepladen befinder sig, inden denne anbringes i loddeovnen,  

 forsynet med en standardmægnde flusmiddel og en standardmængde loddemetal.
2.7 Forvarmet tilstand Ved forvarmet tilstand forstås her den tilstand, hvori standardpladen  

 befinder sig, efter at den - forsynet med en standardmængde flusmiddel - er  

 opvarmet til 275 grader C i 30 sek. i en loddeovn.
Straks derefter anbringes  

 en standardmængde lod ved flusmidlet, og det hele anbringes påny i  

 loddeovnen.
Den tid, prøvepladen er udenfor ovnen, for at loddemetallet kan  

 lægges på, må ikke overstige 10 sek. (se ligeledes 4.2).
3.0 Prøvningskrav 3.1 Alment krav Et flusmiddel skal være egnet til anvendelsesformålet.
Aggresiviteten må  

 ikke være større, end det er nødvendigt til det pågældende formål (se  

 forklaring).
3.2 Udbredningsprøve Flusmidlets indflydelse på det flydende lods udbredelse angives ved den  

 udbredningsfaktor, der fremkommer ved de under a og b nævnte tilstande:
----------------------------------------------------------------- LODDEMIDLER VA 1.20/DK 010 Bilag B Side 3 af 5 sider 3.3 Aggressivitetsprøve Flusmidlets aggresivitet fremskaffes ved bestemmelse af den ohmske  

 modstand i en vandig opløsning af flusmiddelresterne.
Modstanden skal måles  

 efter den under 4.4 angivne metode.
 Prøven er 2-delt, og den vandrige fortynding opnås ved følgende 2  

 fremgangsmåder:
 Den vandige fortyndings modstand skal efter a og b mindst være 100.000  

 henholdsvis 75.000 ohmcm.
3.4 Sprøjteprøve Flusmidlet må ikke under loddeprocessen stænke generende.
Omfanget af  

 stænk bedømmes efter den i 4.5 angivne metode.
----------------------------------------------------------------- 4.0 Prøvemetoder 4.1 Til prøvning af de materialer, der skal anvendes Til prøvning af flusmidlers egnethed til blødlodning anvendes følgende  

 materialer:
4.2 Apparater, der er nødvendige for prøvningen Til prøvning af flusmidlers egnethed til blødlodning skal følgende  

 apparater være til rådighed:
Denne ovn skal være af en sådan beskaffenhed, at temperaturen kan  

 indstilles med en nøjagtighed af plus/minus 2,5 grader C.
Ovntemperaturen må  

 kunne måles i umiddelbar nærhed af prøvepladen.
Prøvepladen skal opstilles  

 fuldstændig vandret i ovnen og ligeledes udtages af ovnen nøjagtigt vandret.  

 For at mindske afkøling ved udtagning af den forvarmede prøveplade skal denne  

 stilles på en svær aluminium- eller kobberplade (stort varmeindhold), der let  

 kan skubbes ind og ud.
LODDEMIDLER VA 1.20/DK 010 Bilag B side 4 af 5 sider 4.3 Udbredningsprøve 4.3.1 Bestemmelse af udbredningsfaktoren i ikke-forvarmet tilstand  ifølge  

 3.2.a På en standardprøveplade anbringes en standardmængde flusmiddel.
Ved  

 anvendelse af en pasta anbringes standarddoseringspladen (se 2.4) på  

 standardprøvepladen og trykkes godt fast.
Derefter anbringes med glasspatlen  

 noget flusmiddel i hullet.
Med et barberblad eller en spatel stryges pastaen glat af, og  

 doseringspladen tages forsigtigt væk.
Denne mængde flusmiddel gnides med en  

 standardmængde loddemetal ud til en cirkel på ca. 15 mm diameter Prøvepladen med flusmiddel og loddemetal anbringes derefter i loddeovnen,  

 hvor den ved temperaturen 275 grader C bliver i 3 min. regnet fra det  

 tidspunkt, hvor loddet smelter.
 Efter at modstandsmålingen ifølge 3.3.a er gennemført, og prøvepladen med  

 lodningen omhyggeligt er tørret, måles loddehøjden h med den ønskede  

 nøjagtighed, og udbredningsfaktoren beregnes.
4.3.2 Bestemmelse af udbredningsfaktoren i forvarmet tilstand  ifølge  

 3.2.b På en standard prøveplade anbringes en standardmængde flusmiddel.
Denne mængde flusmiddel gnides med en standardmængde loddemetal ud til en  

 cirkel på ca. 15 mm diameter, og derefter fjernes loddemetalpladen,  

 prøvepladen med flusmiddel opvarmes derefter i 30 sek. i en loddeovn ved 275  

 grader C.
Herefter anbringes standardmængden af lod igen i flusmidlet på  

 prøvepladen, og det hele opvarmes i 3 min. ved en temperatur på 275 grader C  

 i loddeovnen.
Efter afkøling og rensning måles loddehøjden, og  

 udbredningsfaktoren beregnes.
4.4 Aggressivitetsprøve 4.4.1 Alment Aggressiviteten bedømmes ved hjælp af et modstandsforsøg, nærmere bestemt  

 ved måling af modstanden i ohmcm af en vandig fortynding af  

 flusmiddelresterne.
De bægerglas (100 ml), der anvendes til prøven skal være  

 godt renset og affedtet.
Endelig skal disse efterskylles grundigt med  

 destilleret vand.
Temperaturerne skal måles med godt rensede, til formålet  

 egnede termometre.
LODDEMIDLER VA 1.20/DK 010 Bilag B Side 5 af 5 sider 4.4.2 Bestemmelse af modstand ifølge 3.3.a Til bestemmelse af modstanden anvendes udbredningsprøven, som angivet  

 under 4.3.1. Efter afkøling af prøvepladen anbringes den i et bægerglas med  

 75 ml destilleret vand, hvis modstand ved ca. 20 grader C skal være min.  

 500.000 ohmcm.
Prøvepladen lægges med den loddede side nedad.
Bægerglasset  

 dækkes derefter med et urglas, og vandet bringes i kog.
Efter at vandet har  

 kogt i 1 min., lader man det luftkøle i 10 min.
Derefter afkøles hurtigt, til  

 en måletemperatur på 25 grader C er nået.
Til slut tages prøvepladen op, og  

 modstanden måles i den vandige opløsning.
4.4.3 Bestemmelse af modstand ifølge 3.3.b Til bestemmelse af modstanden anvendes en standardprøveplade, som efter  

 påføring af en standardmængde flusmiddel opvarmes 2 min. til 150 grader C.  

 Efter afkøling anbringes prøvepladen i et bægerglas med 75 ml destilleret  

 vand, hvis modstand ved ca. 20 grader C skal være min. 500.000 ohmcm.  

 Prøvepladen anbringes med den side, hvor flusmidlet er påført, nedad.
Denne  

 prøvning forløber derefter, som angivet under 4.4.2.
4.5 Sprøjteprøve Den såkaldte sprøjteprøve, ved hjælp af hvilken omfanget af sprøjt  

 bedømmes, skal gennemføres således:
På en standardprøveplade påføres 3 x standardmængde flusmiddel, og heri  

 placeres en standardmængde loddemetal.
Med en anden, ligeledes poleret  

 standardprøveplade fremstilles en prøveholder efter fig. 1, med en afstand  

 mellem de 2 flader på 6 mm.
Prøveholder med to plader anbringes på en treffod  

 på net og opvarmes hurtigst muligt med en bunsenbrænder til loddet smelter og  

 luftafkøles straks derefter.
Derefter lægges prøveholderen med plader i en  

 exsiccator på et stativ over vandniveauet.
Efter 24 timer tages prøvelegemet  

 ud af exsiccatoren, og omfanget af sprøjt mod den øvre kobberplade bedømmes.
Fig 1. Prøveplade for spøjteprøve (* 1) Vil ikke for tiden kunne godkendes i Norge.
 (* 2) Uagtet at loddemetallet ikke kan godkendes i henhold til  

 godkendelsesbetingelserne (p.g.a. blyindholdet), anvendes dette loddemetal  

 ved nærværende prøvning, indtil tilstrækkelige erfaringer med andre  

 loddemetaller foreligger.
