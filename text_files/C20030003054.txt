Skrivelse om bekendtgørelse om begrænsning af  

 kriminalforsorgens pligt til at udarbejde planer for strafudståelsen og tiden  

 efter løsladelsen Vedlagt sendes bekendtgørelse om begrænsning af  

 kriminalforsorgens pligt til at udarbejde planer for strafudståelsen og tiden  

 efter løsladelsen.
Bekendtgørelsen erstatter bekendtgørelse nr. 367 af 17.  

 maj  

 2001 om begrænsning af kriminalforsorgens pligt til at udarbejde planer for  

 strafudståelsen og tiden efter løsladelsen, som ophæves pr. 8. maj 2003, hvor  

 den nye bekendtgørelse træder i kraft.
Med den nye bekendtgørelse er grænsen  

 for, hvornår der ikke er pligt til at udarbejde en plan for strafudståelsen,  

 ændret fra 60 dages fængsel til 4 måneders fængsel. Ændringen er nærmere  

 beskrevet nedenfor under punkt 2.
1. Straffuldbyrdelsesloven Straffuldbyrdelseslovens § 31 omhandler vejledning og  

 planlægning.
Straffuldbyrdelseslovens § 31, stk. 1, indeholder bestemmelse om  

 institutionens pligt til at vejlede den indsatte om dennes rettigheder,  

 pligter  

 og øvrige forhold under straffuldbyrdelsen.
I forhold til den praksis, der  

 var  

 gældende før straffuldbyrdelseslovens ikrafttræden den 1. juli 2001,  

 indebærer  

 bestemmelsen, at der i alle institutioner skal gives den dømte en udførlig  

 orientering om regler for opholdet i institutionen og om dennes forhold i  

 øvrigt.
Det fremgår af bestemmelsen, at denne vejledning skal gives snarest  

 efter, at den indsatte er anbragt i institutionen.
Det forudsættes, at der  

 ved  

 modtagelsen af den indsatte til denne udleveres en kort og overskuelig  

 skriftlig orientering om institutionen.
Endvidere forudsættes den dømte  

 sammen  

 med indkaldelsen til afsoning at få tilsendt mere generelt  

 informationsmateriale vedrørende institutionen, så den dømte og eventuelle  

 pårørende har mulighed for på forhånd at være orienteret om bl.a.  

 besøgsregler.
I § 31, stk. 2, 1. pkt., er det fastsat, at institutionen sammen  

 med den indsatte snarest efter indsættelse skal udarbejde en plan for  

 strafudståelsen og tiden efter løsladelsen.
Formålet med planlægningen er  

 bl.a.  

 at fremhæve, at straffuldbyrdelsen så vidt muligt allerede fra dennes  

 påbegyndelse skal søges tilrettelagt med henblik på at styrke og forbedre den  

 dømtes muligheder for at leve en kriminalitetsfri tilværelse efter  

 løsladelsen.  

 Planlægningen tilsigter også at understrege den indsattes medansvar både for  

 forløbet af strafudståelsen og for perioden efter denne.
Særligt med henblik  

 på  

 at fastholde den indsatte i ansvaret for en realistisk planlægning er det i  

 stk. 2, 2. pkt., fastsat, at den udarbejdede plan jævnligt skal sammenholdes  

 med den indsattes forhold under strafudståelsen og om nødvendigt søges  

 tilpasset ændringer i disse forhold.
 For at sikre, at de til enhver tid værende ressourcer også giver  

 mulighed for den fornødne planlægning for disse indsatte, er der i stk. 3  

 indsat en bemyndigelse for justitsministeren til at fastsætte regler om  

 begrænsning  

 i pligten til planlægning for så vidt angår indsatte med korte straffe.
2. Bekendtgørelsen Bekendtgørelse om begrænsning af kriminalforsorgens pligt til at  

 udarbejde planer for strafudståelsen og tiden efter løsladelsen er udstedt i  

 medfør af straffuldbyrdelseslovens § 31, stk. 3.
I forhold til den tidligere bekendtgørelse er institutionernes  

 pligt til at udarbejde planer for strafudståelsen og tiden efter løsladelsen  

 begrænset yderligere, således at pligten begrænses i forhold til visse  

 indsatte, der enten skal udstå en fængselsstraf i 4 måneder eller derunder  

 eller har fået foretaget afkortning i den idømte fængselsstraf i medfør af  

 straffelovens § 86, og hvor den resterende straffetid er under 4 måneder.
Det  

 er endvidere i § 1, stk. 2, bestemt, at såfremt den indsatte forventes  

 løsladt  

 på prøve med vilkår om tilsyn, skal der udarbejdes en plan uanset  

 bestemmelsen  

 i § 1, stk. 1.
 Ændringerne gælder for planer for strafudståelsen, der  

 udfærdiges fra og med den 8. maj 2003. Såfremt der på tidspunktet for  

 bekendtgørelsens ikrafttræden er udarbejdet en plan for strafudståelsen for  

 dømte, hvor der efter de nye regler ikke er pligt til at udarbejde en plan,  

 bør  

 denne plan dog videreføres.
 Undtagelsesbestemmelserne i § 2, stk. 2, nr. 1-5, er uændrede i  

 forhold til den tidligere bekendtgørelse.
 Særligt om § 1, stk. 2, nr. 2, skal det bemærkes, at denne  

 bestemmelse skal ses i lyset af den rapport om integration og utilpassede  

 unge,  

 som regeringens ministerudvalg afgav i november 1999. Der henvises i øvrigt  

 til  

 Justitsministeriet, Direktoratet for Kriminalforsorgens skrivelse af 4.  

 august  

 2000 vedrørende en styrkelse af kriminalforsorgens indsats over for unge fra  

 etniske minoritetsgrupper.
 Endvidere er det i bekendtgørelsens § 3 fastsat, at der for  

 varetægtsarrestanter, der i medfør af retsplejelovens § 777 anbringes i en  

 institution for personer, der udstår fængselsstraf eller forvaring, alene  

 skal  

 udarbejdes en plan for opholdet i institutionen.
3. Vejledning om  

 udarbejdelse af handleplaner Ændringerne i bekendtgørelsen medfører behov for  

 konsekvensændringer i vejledning om udarbejdelse af handleplaner.
 Det er imidlertid på baggrund af en evalueringsrapport fra  

 december 2002 besluttet at ændre handleplansskemaet og den tilhørende  

 vejledning, således at handleplanerne forenkles for visse afsonere og  

 tilsynsklienter, som ikke har væsentlige sociale og personlige problemer,  

 hvorfor konsekvensændringerne først vil blive indarbejdet i forbindelse  

 hermed.
 Skrivelse nr. 72 af 16. maj 2001 om bekendtgørelse om  

 begrænsning af kriminalforsorgens pligt til at udarbejde planer for  

 strafudståelsen og tiden efter løsladelsen bortfalder.
