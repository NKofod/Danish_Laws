Nr LSF 165 Forslag til Lov om sundhedsvæsenet i Grønland Fremsat af sundhedsministeren (Ester Larsen) den 10. april 1991 Vedtaget ved tredjebehandling den 7. maj 1991 Lov nr. 369 af 06/06/1991 § 1. Grønlands hjemmestyre kan ved landstingsforordning fastsætte regler om sundhedsvæsenet og sundhedsforholdene i Grønland.
 § 2. Sundhedsmyndighederne i Grønland, herunder landslægeembedet,  

 yder faglig bistand i Grønland til statens myndigheder.
 § 3. I landstingsforordninger, der udstedes i henhold til § 1, kan  

 fastsættes regler om, at overtrædelse af bestemmelser i  

 landstingsforordningerne eller i forskrifter, der udstedes i henhold hertil,  

 kan medføre idømmelse af bøde og konfiskation.
Stk. 2. For overtrædelser, der begås af aktie- eller  

 anpartsselskaber, andelsselskaber eller lignende, kan selskabet som sådant  

 idømmes bøde og konfiskation.
Er overtrædelsen begået af staten,  

 hjemmestyret, en kommune eller et kommunalt fællesskab, der er omfattet af §  

 57 i landstingslov om de grønlandske kommunalbestyrelser og bygderåd m.v.,  

 kan der idømmes staten, hjemmestyret, kommunalbestyrelsen eller det kommunale  

 fællesskab som sådant bøde og konfiskation.
 Stk. 3. Foruden idømmelse af bøde eller konfiskation i henhold til  

 stk. 1 og 2 kan der ske frakendelse af retten til at udøve virksomhed i  

 Grønland, der kræver offentlig autorisation eller godkendelse, enten for et  

 nærmere fastsat tidsrum eller indtil videre i overensstemmelse med  

 bestemmelserne i kapitel 30 i kriminallov for Grønland.
 § 4. Loven træder i kraft den 1. januar 1992, jf. dog stk. 2.
 Stk. 2. Stk. 8 og 9 træder i kraft den 1. august 1991.
Stk. 3. Grønlands hjemmestyre indtræder i de kontraktlige  

 rettigheder og pligter, som ved lovens ikrafttrædelse tilkommer eller  

 påhviler sundhedsmyndighederne i Grønland.
Staten hæfter dog fortsat for  

 forpligtelser, der er påtaget før den 1. januar 1992, men har regres mod  

 Grønlands hjemmestyre for udgifter, der afholdes som følge af denne hæftelse.
 Stk. 4. Lovgivning inden for sundhedsministerens sagsområde, som  

 ved lovens ikrafttræden gælder i Grønland, forbliver i kraft, indtil den  

 ophæves af regler, der udstedes af Grønlands hjemmestyre.
 Stk. 5. Lov nr. 275 af 27. maj 1950 om sundhedsvæsenet i Grønland  

 ophæves.
 Stk. 6. I lov nr. 397 af 10. juni 1987 om sundhedsvæsenets  

 centralstyrelse m.v., som ændret ved lov nr. 391 af 7. juni 1989, foretages  

 følgende ændringer:
 1. I § 19, stk. 1, indsættes efter 1. pkt.:
»Nævnet skal, inden der træffes afgørelse i en klagesag vedrørende  

 sundhedsvæsenet i Grønland, tillige indhente en udtalelse herom fra  

 sundhedsmyndighederne i Grønland.« 2. I § 28 indsættes som stk. 2:
»Stk. 2. Bestemmelserne i §§ 2 og 4 gælder ikke for Grønland.« Stk. 7. Regler, der er fastsat i henhold til de i stk. 5 og 6  

 nævnte lovbestemmelser, forbliver i kraft, indtil de ophæves af regler, der  

 udstedes af Grønlands hjemmestyre.
 Stk. 8. I lov nr. 147 af 15. april 1930 om brugen af  

 røntgenstråler m.v., som ændret ved § 28 i lov nr. 213 af 4. juni 1965,  

 indsættes efter § 7:
» § 8. Loven kan ved kongelig anordning sættes i kraft for  

 Grønland med de afvigelser, som de særlige grønlandske forhold  

 tilsiger.« Stk. 9. I lov nr. 94 af 31. marts 1953 om brug m.v. af radioaktive  

 stoffer indsættes efter § 8:
» § 9. Loven kan ved kongelig anordning sættes i kraft for  

 Grønland med de afvigelser, som de særlige grønlandske forhold  

 tilsiger.« Oprindeligt fremsat forslag § 1. Grønlands Hjemmestyre kan ved landstingsforordning fastsætte regler om sundhedsvæsenet og sundhedsforholdene i Grønland.
 § 2. Sundhedsmyndighederne i Grønland, herunder Landslægeembedet,  

 yder faglig bistand i Grønland til statens myndigheder.
 § 3. I landstingsforordninger, der udstedes i henhold til § 1, kan  

 fastsættes regler om, at overtrædelse af bestemmelser i  

 landstingsforordningerne eller i forskrifter, der udstedes i henhold hertil,  

 kan medføre idømmelse af bøde og konfiskation.
Stk. 2. For overtrædelser, der begås af aktie- eller  

 anpartsselskaber, andelsselskaber eller lignende, kan selskabet som sådant  

 idømmes bøde og konfiskation.
Er overtrædelsen begået af staten,  

 hjemmestyret, en kommune eller et kommunalt fællesskab, der er omfattet af §  

 57 i landstingslov om de grønlandske kommunalbestyrelser og bygderåd m.v.,  

 kan der idømmes staten, hjemmestyret, kommunalbestyrelsen eller det kommunale  

 fællesskab som sådant bøde og konfiskation.
 Stk. 3. Foruden idømmelse af bøde eller konfiskation i henhold til  

 stk. 1 og 2 kan der ske frakendelse af retten til at udøve virksomhed i  

 Grønland, der kræver offentlig autorisation eller godkendelse, enten for et  

 nærmere fastsat tidsrum eller indtil videre i overensstemmelse med  

 bestemmelserne i kapitel 30 i kriminallov for Grønland.
 § 4. Loven træder i kraft den 1. januar 1992, jf. dog stk. 2.
 Stk. 2. Stk. 8 og 9 træder i kraft den 1. august 1991.
Stk. 3. Grønlands Hjemmestyre indtræder i de kontraktlige  

 rettigheder og pligter, som ved lovens ikrafttrædelse tilkommer eller  

 påhviler sundhedsmyndighederne i Grønland.
Staten hæfter dog fortsat for  

 forpligtelser, der er påtaget før den 1. januar 1992, men har regres mod  

 Grønlands Hjemmestyre for udgifter, der afholdes som følge af denne hæftelse.
 Stk. 4. Lovgivning inden for sundhedsministerens sagsområde, som  

 ved lovens ikrafttræden gælder i Grønland, forbliver i kraft, indtil den  

 ophæves af regler, der udstedes af Grønlands Hjemmestyre.
 Stk. 5. Lov nr. 275 af 27. maj 1950 om sundhedsvæsenet i Grønland  

 ophæves.
 Stk. 6. I lov nr. 397 af 10. juni 1987 om sundhedsvæsenets  

 centralstyrelse m.v. som ændret ved lov nr. 391 af 7. juni 1989 foretages  

 følgende ændringer:
 1) I § 19, stk. 1, indsættes efter 1. pkt.:
 »Nævnet skal, inden der træffes afgørelse i en klagesag vedrørende  

 sundhedsvæsenet i Grønland, tillige indhente en udtalelse herom fra  

 sundhedsmyndighederne i Grønland.«.
 2) I § 28 indsættes som stk. 2:
 » Stk. 2. Bestemmelserne i §§ 2 og 4 gælder ikke for  

 Grønland.«.
 Stk. 7. Regler, der er fastsat i henhold til de i stk. 5 og 6  

 nævnte lovbestemmelser, forbliver i kraft, indtil de ophæves af regler, der  

 udstedes af Grønlands Hjemmestyre.
 Stk. 8. I lov nr. 147 af 15. april 1930 om brugen af  

 røntgenstråler m.v. som ændret ved § 28 i lov nr. 213 af 4. juni 1965  

 indsættes efter § 7:
 » § 8. Loven kan ved kongelig anordning sættes i kraft for  

 Grønland med de afvigelser, som de særlige grønlandske forhold  

 tilsiger.«.
 Stk. 9. I lov nr. 94 af 31. marts 1954 om brug m.v. af radioaktive  

 stoffer indsættes efter § 8:
 » § 9. Loven kan ved kongelig anordning sættes i kraft for  

 Grønland med de afvigelser, som de særlige grønlandske forhold  

 tilsiger.«.
Bemærkninger til lovforslaget Almindelige bemærkninger:
I henhold til § 5 i lov nr. 577 af 29. november 1978 om Grønlands  

 hjemmestyre kan rigsmyndighederne efter forhandling med Grønlands Hjemmestyre  

 ved lov bemyndige Hjemmestyret til at overtage den regelfastsættende  

 myndighed for samt administrationen af et sagsområde, der er nævnt i bilaget  

 til loven.
Tilskud til således overtagne sagsområder fastsættes ved lov.
I  

 det forannævnte lovbilag er under pkt. 13 udtrykkeligt anført  

 sundhedsvæsenet.
I december 1989 nedsatte sundhedsministeren og Grønlands Landsstyre et  

 særligt forhandlingsudvalg.
Dette udvalg fik til opgave at forestå  

 samarbejdet mellem staten og Grønlands Landsstyre om det grønlandske  

 sundhedsvæsens forhold og at forberede Grønlands Hjemmestyres overtagelse af  

 ansvaret for sundhedsvæsenets drift.
Forhandlingsudvalget har i en  

 redegørelse bl.a. anbefalet, at ansvaret for sundhedsvæsenet overgår til  

 Grønlands Hjemmestyre den 1. januar 1992, og at Grønlands Hjemmestyre  

 samtidig bemyndiges til at fastsætte regler om sundhedsvæsenet og  

 sundhedsforholdene i Grønland.
Lovforslaget er i overensstemmelse hermed.
Grønlands Hjemmestyre ønsker, at de gældende regler vedrørende  

 sundhedsvæsenet og sundhedsforholdene i Grønland forbliver i kraft, indtil de  

 ophæves eller ændres af regler, der fastsættes af Hjemmestyret.
Lovforslaget  

 er i overensstemmelse hermed.
 Det er regeringens opfattelse, at det er bedst stemmende med principperne  

 for den grønlandske hjemmestyreordning, at loven kun indeholder et minimum af  

 bestemmelser, således at det fuldt ud overlades til Grønlands Hjemmestyre at  

 fastlægge sundhedspolitikken i Grønland.
 Sundhedsvæsenet i Grønland består i dag af en driftsorganisation, kaldet  

 Grønlands Sundhedsvæsen, et landslægeembede samt Forebyggelsesrådet i  

 Grønland, »Paarisa«.
Landslægen i Grønland hører som embedslæge i faglig henseende under  

 Sundhedsstyrelsen.
På Sundhedsstyrelsens vegne fører landslægen i henhold til  

 lov nr. 397 af 10. juni 1987 om sundhedsvæsenets centralstyrelse m.v. tilsyn  

 med sundhedsforholdene i Grønland og med den virksomhed, der udøves af læger  

 og andet medicinalpersonale m.m.
Det foreslås, at Landslægeembedet i sin  

 helhed overgår til Grønlands Hjemmestyre.
I denne forbindelse, og da  

 Grønlands Hjemmestyre samtidig foreslås bemyndiget til at fastsætte regler om  

 sundhedsforholdene i Grønland, foreslås Sundhedsstyrelsens hidtidige tilsyn  

 og kompetencer vedrørende det grønlandske sundhedsvæsen i henhold til §§ 2 og  

 4 i lov nr. 397 af 10. juni 1987 om sundhedsvæsenets centralstyrelse m.v.  

 ophævet.
Grønlands Hjemmestyre har ønsket, at centralstyrelseslovens regler  

 om Sundhedsvæsenets Patientklagenævn opretholdes, men med den tilføjelse, at  

 Patientklagenævnet, inden der træffes afgørelse i en klagesag vedrørende  

 sundhedsvæsenet i Grønland, indhenter en udtalelse fra de grønlandske  

 sundhedsmyndigheder.
 Det er ikke realistisk i Grønland at opbygge en organisation med  

 sundhedsfaglig ekspertise af samme omfang som Sundhedsstyrelsen i Danmark.  

 Det forudsættes derfor, at der efter den 1. januar 1992 fortsat vil være  

 behov for et betydeligt samarbejde mellem Grønlands Hjemmestyre og de  

 centrale danske sundhedsmyndigheder om sundhedsvæsenet og sundhedsforholdene  

 i Grønland.
 Grønlands Hjemmestyre vil også inden for sundhedsområdet være forpligtet  

 af den almindelige bestemmelse i § 10 i loven om Grønlands hjemmestyre,  

 hvorefter Hjemmestyret er undergivet de traktatlige forpligtelser m.v., som  

 er bindende for riget.
 Lov nr. 275 af 27. maj 1950 om sundhedsvæsenet i Grønland med senere  

 ændringer foreslås ophævet.
Økonomiske og administrative konsekvenser Under forhandlingerne mellem regeringen og landsstyret om de økonomiske  

 forhold i forbindelse med sundhedsvæsenets overførsel til Grønlands  

 Hjemmestyre har man fulgt samme hovedprincipper som ved tidligere  

 opgaveoverførsler.
 Det indgår således, at samtlige bygninger, anlæg, materiel, inventar og  

 beholdninger overdrages vederlagsfrit til Hjemmestyret.
 Endvidere indgår, at staten yder Hjemmestyret et tilskud svarende til  

 statens budgetterede udgifter til drift og anlæg inden for det grønlandske  

 sundhedsvæsen fra 1992.
 På grundlag af budgetoverslagstallene i FL 1991 og de generelle  

 budgetteringsforudsætninger for udarbejdelsen af FFL 1992 er tilskuddet i  

 1992 og 1993 - de to sidste år af den 3-årige generelle tilskudsperiode -  

 aftalt til henholdsvis 601,6 mill. kr. og 600,4 mill. kr.
 Beløbene er sammensat således:
 1) Beløbet modsvares af bortfald af statslige udgifter på en række  

 forskellige bevillingsområder, der bliver berørt i forbindelse med  

 sundhedsvæsenets overdragelse til Grønlands Hjemmestyre: Sundhedsministeriets  

 departement, statens overenskomst- og aftaleindgåelse vedr. personale i  

 Grønland, Rigsrevisionen og statens pensionsforpligtigelse for tjenestemænd i  

 Grønlands Sundhedsvæsen.
 De i oversigten opgjorte beløb er indarbejdet i det af finansministeren  

 samtidig fremsatte forslag til lov om tilskud til Grønlands Hjemmestyre.
Det er endvidere aftalt, at i det omfang de på finanslovene for 1989-1991  

 givne anlægsbevillinger inden for det grønlandske sundhedsvæsen ikke er  

 forbrugt med udgangen af 1991, vil de ikke anvendte bevillinger blive  

 overført samlet til Grønlands Hjemmestyre som en slags genbevilling med  

 henblik på videre~ eller fuldførelse af de pågældende anlægsarbejder.
Beløbet  

 vil blive optaget på forslag til tillægsbevillingslov for 1992.
I forbindelse med sundhedsvæsenets overførsel til Hjemmestyret vil  

 sundhedsvæsenets bygninger, der pr. 31. december 1990 er opført til en samlet  

 bogført værdi af 764,1 mill. kr., inventar, driftsmidler m.m. blive overført  

 vederlagsfrit til Grønlands Hjemmestyre.
De hertil svarende statusposteringer  

 vil blive optaget på forslag til tillægsbevillingslov for 1992.
 Hjemmestyret vil tilbyde sundhedsvæsenets personale fortsat ansættelse på  

 uændrede vilkår.
Forelæggelse for Grønlands Hjemmestyre Aftalen om overførsel af ansvaret for det grønlandske sundhedsvæsen og om  

 de økonomiske vilkår i forbindelse hermed er indgået mellem regeringen og  

 Grønlands Landsstyre, der har indhentet tilslutning fra partier, som  

 repræsenterede et flertal i det Landsting, der var valgt indtil den 5. marts  

 1991. Lovforslaget og finansministerens forslag til lov om tilskud til  

 Grønlands Hjemmestyre er forelagt Grønlands Hjemmestyre.
De påregnes  

 behandlet i det nyvalgte Landsting på forårssamlingen i april måned 1991.
 Bemærkninger til lovforslagets enkelte bestemmelser:
Til § 1 Det foreslås, at ansvaret for sundhedsvæsenet i Grønland overføres til  

 Grønlands Hjemmestyre.
Sundhedsvæsenet i Grønland består i dag af en  

 driftsorganisation, kaldet Grønlands Sundhedsvæsen, et landslægeembede samt  

 Forebyggelsesrådet i Grønland, »Paarisa«.
Grønlands Hjemmestyre  

 bemyndiges til ved landstingsforordning at fastsætte regler om  

 sundhedsvæsenet og sundhedsforholdene i Grønland.
Bemyndigelsen omfatter  

 således ikke alene regler om omfanget af sundhedsvæsenets opgaver og ydelser,  

 men også regler, der regulerer sundhedsforholdene.
Bemyndigelsen omfatter  

 hele det område, der ved lovens ikrafttrædelse henhører under  

 sundhedsministerens ressort.
Udenfor falder sagsområder, der henhører under  

 andre ministerområder.
Eksempelvis omfatter bemyndigelsen regler om  

 erhvervsmæssig tilvirkning, opbevaring, transport og forhandling af  

 levnedsmidler i Grønland, men ikke kvalitetskontrol med fisk og fiskevarer,  

 som henhører under Fiskeriministeriet.
Bemyndigelsen omfatter heller ikke det  

 zoosanitære område eller regler vedrørende kød og kødvarer til eksport.
 Landbrugsministeriet forbereder i samarbejde med Hjemmestyret  

 iværksættelse med de fornødne lempelser af en række love under  

 Landbrugsministeriet med henblik på etablering af et koordineret,  

 sammenhængende regelsæt for Grønland vedrørende de zoosanitære forhold samt  

 eksportkødkontrollen, herunder regler vedrørende indførsel af bl.a. levende  

 dyr og animalske produkter.
Til § 2 Sundhedsmyndighederne i Grønland, herunder Landslægeembedet, skal fortsat  

 varetage opgaver for statens myndigheder i det omfang, dette er bestemt i  

 lovgivningen.
Inden for Justitsministeriets område kan f.eks. nævnes opgaver  

 i henhold til lov om ligsyn m.v., således som denne er blevet sat i kraft for  

 Grønland ved en anordning af 6. september 1988. Inden for Socialministeriets  

 område kan det nævnes, at landslægen efter anordning for Grønland om  

 arbejdsskadeforsikring af 16. marts 1988 er medlem af Det Grønlandske Nævn  

 for arbejdsskadeforsikring.
Den hidtil gældende relation mellem  

 Landslægeembedet og Sundhedsstyrelsen og andre statslige myndigheder  

 bibeholdes for disse sagsområder.
Herudover forudsættes det, at  

 Landslægeembedet og de øvrige sundhedsmyndigheder i Grønland fortsat skal  

 bistå statens myndigheder i samme omfang som hidtil.
Til § 3 Det foreslås i stk. 2, at sanktionerne for overtrædelser af de fastsatte  

 regler også skal kunne pålægges aktie- eller anpartsselskaber,  

 andelsselskaber eller lignende, staten, hjemmestyret, en kommune eller et  

 kommunalt fællesskab, der er omfattet af § 57 i landstingslov om de  

 grønlandske kommunalbestyrelser og bygderåd m.v.
Til § 4 Det foreslås i stk. 3, at Grønlands Hjemmestyre overtager de kontraktlige  

 rettigheder og forpligtelser, som ved lovens ikrafttræden tilkommer  

 henholdsvis påhviler sundhedsmyndighederne i Grønland.
Om en kontraktspart  

 evt. kan frigøre sig fra en kontrakt på grund af denne overgang, afhænger af  

 de almindelige formueretlige regler.
Bestemmelsen om, at staten fortsat  

 hæfter for opfyldelsen af de kontrakter, som sundhedsmyndighederne har  

 indgået inden lovens ikrafttræden, vil dog medføre, at en kontraktspart i  

 almindelighed ikke kan frigøre sig fra indgåede kontraktlige forpligtelser.
I stk. 6 er der i konsekvens af bemyndigelsen i § 1, hvorefter Grønlands  

 Hjemmestyre ved landstingsforordning kan fastsætte regler om sundhedsvæsenet  

 og sundhedsforholdene, medtaget forslag om ophævelse af §§ 2 og 4 i lov nr.  

 397 af 10. juni 1987 om sundhedsvæsenets centralstyrelse m.v. for Grønlands  

 vedkommende.
Herved ophæves Sundhedsstyrelsens pligt til at føre tilsyn med  

 sundhedsvæsenet i Grønland, jf. de almindelige bemærkninger.
Det foreslås  

 samtidig, at Sundhedsvæsenets Patientklagenævn, inden nævnet træffer  

 afgørelse i sager vedrørende Grønland, skal indhente en udtalelse fra  

 sundhedsmyndighederne i Grønland.
Inden Hjemmestyrets overtagelse af sundhedsvæsenet vil lovgivningen på  

 sundhedsministerens område blive gennemgået med henblik på stillingtagen til  

 eventuel ikraftsættelse for Grønland.
Det er i den sammenhæng fundet  

 hensigtsmæssigt i stk. 8 og 9 at tilvejebringe hjemmel for ikraftsættelse for  

 Grønland af lov om brugen af røntgenstråler m.v. samt lov om brug m.v. af  

 radioaktive stoffer.
Bilag Lov nr. 275 af 27. maj 1950 om sundhedsvæsenet i Grønland som ændret ved lov nr. 107 af 26. april 1961 og lov nr. 850 af 21.  

 december 1988 § 1. Overtilsynet med alle sundhedsvæsenet i Grønland vedkommende  

 forhold varetages af en af kongen udnævnt embedslæge (landslægen).
 Stk. 2. Landslægen har samme beføjelser og pligter som en amtslæge  

 i Danmark, jf. lov nr. 87 af 21. april 1914 om embedslægevæsenets ordning,  

 alene med de afvigelser, som sundhedsministeren fastsætter under hensyn til  

 de særlige forhold i landet.
 Stk. 3. Landslægen er rådgivende for de offentlige myndigheder i  

 Grønland og skal høres af disse i alle sager, der kræver lægelig og  

 hygiejnisk indsigt, ligesom han har pligt til at føre regelmæssigt tilsyn i  

 alle lægedistrikter.
 § 2. Sundhedsministeren ansætter i henhold til bevillinger på de  

 årlige finanslove det fornødne antal læger til at bestride lægegerningen i  

 Grønland.
 Stk. 2. Grønland inddeles i lægedistrikter, hvis antal og område  

 fastsættes af sundhedsministeren.
 Stk. 3. Ministeren bestemmer under hensyn til distrikternes  

 folketal, udstrækning og andre i betragtning kommende forhold, hvor mange  

 læger der skal ansættes i hvert lægedistrikt.
 § 3. Sundhedsministeren udfærdiger instruks for landslægen og  

 distriktslægerne.
 § 4. Til bekæmpelse af tuberkulosen i Grønland anlægges på det  

 sted, som sundhedsministeren bestemmer, et tuberkulosesanatorium og  

 kysthospital.
Stk. 2. Til at lede tuberkulosesanatorium og kysthospital ansættes  

 en overlæge.
Antal af assisterende læger fastsættes af ministeren i henhold  

 til bevilling på finansloven.
 § 5. (Ophævet).
§ 5 a.
Forskrifter, der sigter til forebyggelse og bekæmpelse af  

 sygdomme, udfærdiges af sundhedsministeren.
 Stk. 2. Til bekæmpelse af smitsomme sygdomme kan der herunder  

 gives regler om tvungen lægeundersøgelse, tvangsindlæggelse på sygehus,  

 rejseforbud og afspærring af en kommune eller dele af den.
§ 5 b.
Sundhedsministeren bemyndiges til at udfærdige bestemmelser  

 om erhvervsmæssig tilvirkning, opbevaring, transport og forhandling af  

 levnedsmidler i overensstemmelse med den i de øvrige dele af riget gældende  

 lovgivning og med de ændringer og udvidelser, som måtte være påkrævede for  

 Grønlands vedkommende.
For så vidt angår fisk, krebs- og skaldyr samt  

 produkter heraf, tilkommer de nævnte beføjelser fiskeriministeren, jf. lov  

 nr. 150 af 11. maj 1954 om kvalitetskontrol med fisk og fiskevarer.
Stk. 2. Medmindre andet bestemmes i de i stk. 1 omhandlede  

 forskrifter, må fremtidig ingen virksomhed, der agter erhvervsmæssigt at  

 tilvirke, opbevare, transportere eller forhandle levnedsmidler, og til  

 hvilken virksomhed der udfordres næringsbrev, påbegyndes uden tilladelse fra  

 landslægeembedet, der kan stille de for virksomhedens hygiejnisk forsvarlige  

 indretning og drift fornødne krav.
Igangværende virksomheder skal inden 6  

 måneder efter lovens ikrafttræden søge tilladelse til virksomhedens  

 fortsættelse.
Denne frist kan . . .
 Stk. 3. Landslægeembedet kan pålægge virksomhederne afgifter til  

 dækning af udgifterne ved den fornødne kontrol.
§ 5 c.
For overtrædelse af § 5 b, stk. 2, kan der idømmes  

 advarsel, bøde og konfiskation, ligesom retten til at udøve virksomhed, der  

 kræver offentlig autorisation eller godkendelse, kan frakendes - alt efter  

 reglerne i kriminallov nr. 55 af 5. marts 1954. Under skærpende  

 omstændigheder kan der idømmes tvangsarbejde i overensstemmelse med  

 kriminallovens § 102, nr. 2.
 Stk. 2. I forskrifter, der udfærdiges i medfør af § 5 a og § 5 b,  

 stk. 1, kan det fastsættes, at der for overtrædelse af bestemmelser i  

 forskrifterne kan idømmes de i stk. 1 nævnte foranstaltninger.
 § 6. (Ophævet).
 § 7. For Østgrønland og Nordgrønland kan der af sundhedsministeren  

 fastsættes sådanne afvigende bestemmelser fra de i denne lov fastsatte  

 regler, som de særlige forhold på de pågældende steder tilsiger.
 § 8. Sundhedsstyrelsens beføjelser i henhold til den gældende  

 lovgivning berøres ikke af bestemmelserne i nærværende lov, dog at  

 sundhedsministeren efter forhandling med Sundhedsstyrelsen kan fastsætte  

 sådanne fra den almindelige lovgivning afvigende bestemmelser, som de særlige  

 forhold i Grønland måtte tilsige.
 § 9. Sundhedsministeren antager en læge som konsulent for  

 Sundhedsministeriet i spørgsmål vedrørende sundhedsvæsenet i Grønland.  

 Konsulentens honorar fastsættes på finansloven.
 § 10. Tidspunktet for nærværende lovs ikrafttræden fastsættes ved  

 kgl. anordning.
 Stk. 2. Ved samme kgl. anordning fastsættes, hvilke hidtil  

 gældende bestemmelser vedrørende Grønland der skal bortfalde fra  

 ikrafttrædelsen.
 Lov nr. 397 af 10. juni 1987 om sundhedsvæsenets centralstyrelse m.v.
som ændret ved lov nr. 391 af 7. juni 1989 Nedenfor er (med mindre skrift) indsat den gældende formulering af de  

 bestemmelser, der berøres af lovforslaget.
§ 4 . . .
 Stk. 6. I lov nr. 397 af 10. juni 1987 om sundhedsvæsenets  

 centralstyrelse m.v. som ændret ved lov nr. 391 af 7. juni 1989 foretages  

 følgende ændringer:
 1) I § 19, stk. 1, indsættes efter 1. pkt.:
 »Nævnet skal, inden der træffes afgørelse i en klagesag vedrørende  

 sundhedsvæsenet i Grønland, tillige indhente en udtalelse herom fra  

 sundhedsmyndighederne i Grønland.«.
 2) I § 28 indsættes som stk. 2:
 » Stk. 2. Bestemmelserne i §§ 2 og 4 gælder ikke for  

 Grønland.«.
 . . .
 § 2. Sundhedsstyrelsen skal følge sundhedsforholdene og skal holde  

 sig orienteret om den til enhver tid værende faglige viden på  

 sundhedsområdet.
Stk. 2. Når Sundhedsstyrelsen bliver bekendt med overtrædelser  

 eller mangler på sundhedsområdet, skal Styrelsen orientere vedkommende  

 myndighed i fornødent omfang.
Ligeledes skal Sundhedsstyrelsen orientere  

 offentligheden, når særlige sundhedsmæssige forhold gør det nødvendigt.
 § 4. Sundhedsstyrelsen fører tilsyn med den sundhedsfaglige  

 virksomhed, der udføres af personer inden for sundhedsvæsenet, samt ledere af  

 plejehjem og lignende, hvortil der ikke er knyttet en fast læge.
 Stk. 2. Sundhedsstyrelsen eller personer, der af Sundhedsstyrelsen  

 er bemyndiget til at udøve tilsynet, har til enhver tid mod behørig  

 legitimation uden retskendelse adgang til sygehuse, plejehjem og lignende.
 Stk. 3. Sundhedsstyrelsen kan efter sundhedsministerens nærmere  

 bestemmelse pålægge personer inden for sundhedsvæsenet at foretage  

 anmeldelser og indberetninger vedrørende deres faglige virksomhed.
§ 19. Nævnet skal indhente en udtalelse fra Sundhedsstyrelsen, før  

 Nævnet træffer afgørelse i en sag.
Til brug for sin vurdering kan  

 Sundhedsstyrelsen forelægge sagen for Retslægerådet.
 Stk. 2. . . .
 § 28. Loven gælder ikke for Færøerne, men kan ved kgl. anordning  

 helt eller delvis sættes i kraft for øerne med de afvigelser, som de særlige  

 færøske forhold tilsiger.
