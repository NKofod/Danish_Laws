Cirkulære om godtgørelse af  

 merudgifter ved tjenesterejser § 1. Finansministeriet har ved cirkulære nr.  

 011-99 udsendt aftale af 8. marts 1999 om tjenesterejser.
Aftalen  

 vedlægges som bilag 1.
 Stk. 2. Der er i aftaleteksten henvist til bilagene 1, 2, 3 og  

 4 a og b, som er optrykt i cirkulære nr. 009-99 af 8. marts 1999 om  

 satsregulering pr. 1. april 1999   tjenesterejser og supplerende  

 flyttegodtgørelse (satsreguleringscirkulæret). Når der i  

 aftaleteksten er henvist til de nævnte bilag henvises i alle  

 tilfælde til gældende satser i Kundgørelse for Forsvaret  

 A.
 Stk. 3. Forsvarsministeriets skrivelse af 23. august 1995 om  

 supplerende vejledende retningslinier vedrørende transportmiddel og  

 rejseklasse vedlægges som bilag 2.
 Stk. 4. Cirkulære om tjenesterejseforsikringen,  

 Finansministeriets cirkulære nr. 065-98 af 1. juli 1998 vedlægges  

 som bilag 3.
 § 2. Nærværende cirkulære  

 suppleres af de særlige bestemmelser om godtgørelse af  

 befordringsudgifter eller fri befordring for:
personel, der forflyttes, stampersonel, der deltager i civiluddannelse, personel til pligtig tjeneste (værnepligtstjeneste) og  

 konstabelelever, personel i hjemmeværnet, personel med fast tjenestested i udlandet, elever, jf. cirkulære Fmst. nr. 010-98 af 13. januar  

 1998.
 § 3. Forsvarsministeriet skal til enkelte  

 paragraffer i tjenesterejseaftalen nærmere bemærke  

 følgende:
 ad § 1.
 1)	Bestemmelserne er gældende for tjenestemænd, personel  

 ansat på tjenestemandslignende vilkår samt kontrakt- og  

 overenskomstansat personel, i det omfang de pågældende i henhold  

 til indgåede overenskomster og aftaler følger de for  

 tjenestemænd fastsatte regler.
 2)	For så vidt angår iværksættelse mv. af  

 tjenesterejser specielt til udlandet henvises til Kundgørelse for  

 Forsvaret B.0-2.
 3)	Der gøres opmærksom på, at ansatte med fast  

 tjenestested i Danmark, der er på tjenesterejse eller udstationeres til  

 Grønland, fra den 1. april 1999 er omfattet af tjenesterejseaftalen af  

 8. marts 1999.
 ad § 2.
Aftalens formål er udelukkende at give dækning  

 for de merudgifter, som en medarbejder har på tjenesterejser.
Der kan  

 derfor ikke i medfør af aftalen gives kompensation for eventuelle  

 ulemper.
 ad § 4.
 Forsvarsministeriets underlagte myndigheder og  

 institutioner fastsætter for de herunder hørende  

 myndigheder/tjenestesteder mv. de nærmere forvaltningsmæssige  

 retningslinier for iværksættelse, attestation mv. af  

 tjenesterejser og udstationering i ind- og udland, herunder hvilke underlagte  

 myndigheder/tjenestesteder, der kan iværksætte sådanne  

 rejser.
Tilrettelæggelsen af rejseaktivitet og anvendelsen  

 af aftalens regler i forbindelse hermed skal ske med udgangspunkt i hensynet  

 til en økonomisk og rationel drift sammenholdt med aftalens  

 formål: at godtgøre den rejsendes merudgifter.
I  

 overensstemmelse med de generelle delegationsbestræbelser og hidtidig  

 praksis på tjenesterejseområdet forudsætter  

 Forsvarsministeriet, at myndighederne foretager en relevant vurdering af,  

 hvad der skal forstås som "rimelige merudgifter".
Vælger myndighederne   evt. i en overgangsperiode  

 at fastsætte nærmere rammer for "rimelige merudgifter",  

 skal Forsvarsministeriet ikke udtale sig herimod, men henlede  

 opmærksomheden på, at den endelige vurdering heraf beror ved  

 skattemyndighederne/Rigsrevisionen.
Fastsættes der rammer for  

 "rimelige merudgifter", bør disse være gældende  

 for hele myndighedsområdet.
 ad § 7.
Dette kan være nødvendige udgifter til  

 tjenstlige breve, telegrammer og telefonsamtaler, parkeringsudgifter, leje af  

 bil mv.
Tilladelse til leje af bil bør kun gives undtagelsesvis, og  

 når særlige forhold taler herfor.
 ad § 10.
 1)	På grundlag af de særlige transportproblemer i  

 forbindelse med medtagelse af udrustning mv. kan der til personel af  

 reserven, der indkaldes til rådighedstjeneste, ydes enten  

 kilometergodtgørelse efter laveste takst eller godtgørelse for  

 dokumenterede udgifter til offentlige kollektive befordringsmidler for rejsen  

 mellem bopæl og indkommanderingsstedet.
 2)	Vælger en medarbejder at benytte egen bil eller motorcykel,  

 hvor tjenestestedet har anvist offentligt transportmiddel, kan medarbejderen  

 højst få udbetalt kørselsgodtgørelse svarende til  

 udgiften til billigste offentlige transportmiddel (2.klasse).
 ad § 11.
En medarbejder kan vælge at benytte en dyrere  

 transportform og/eller rejseklasse end den transportform og/eller  

 rejseklasse, tjenestestedet har anvist, mod at betale differencen mellem den  

 dyrere og den anviste transportform og/eller rejseklasse.
Det samme  

 gælder ved hjemrejse.
 ad § 12.
 1)	Ved påbegyndelse og afslutning af tjenesterejser ydes  

 godtgørelse mod dokumentation for befordring med lokaltog, S-tog,  

 bybus, lufthavnsbus mv. eller i særlige tilfælde taxa, herunder  

 når andre offentlige transportmidler ikke kan anvendes.
 2)	Ved ankomst til og afrejse fra bestemmelsesstedet kan der ligeledes  

 ydes godtgørelse mod dokumentation for befordring til hotel (logi)  

 eller det midlertidige tjenestested.
 3)	Transportudgifter på bestemmelsesstedet afholdes normalt af  

 time- og dagpengene eller anses for godtgjort ved ydelse af  

 procentgodtgørelse efter § 22, stk. 2. Nødvendige  

 særligt store udgifter kan i særlige tilfælde refunderes  

 mod dokumentation, fx hvis det er nødvendigt at køre en  

 længere strækning med taxa.
 ad § 13.
Ved rabatordning forstås bl.a. charterrejser,  

 rabatafgange o.l.
Der skal ikke længere skelnes mellem rabatrejser og  

 charterrejser.
 ad § 15.
Skriftlig bemyndigelse til regelmæssig benyttelse af  

 eget befordringsmiddel (bil, motorcykel) til tjenstlig kørsel gives  

 efter konkret skøn i hvert enkelt tilfælde af de under  

 Forsvarsministeriet hørende myndigheder og institutioner.  

 Nærmere regler om skriftlig kørselsbemyndigelse fastsættes  

 af de under Forsvarsministeriet hørende myndigheder og institutioner.  

 Til chefer for myndigheder, institutioner mv. gives  

 kørselsbemyndigelse dog af Forsvarsministeriet.
Skriftlige  

 kørselsbemyndigelser bør revideres en gang årligt.
ad § 18 På tjenesterejser over 24 timer kan merudgifter til  

 kost dækkes på følgende måder, idet der henvises til  

 tjenesterejseaftalens § 18.
1)	Udbetaling af time- og dagpenge, 2)	refusion af rimelige merudgifter mod dokumentation, eller 3)	refusion af rimelige merudgifter mod dokumentation samt  

 procentgodtgørelse til dækning af  

 småfornødenheder.
ad § 20 Tjenesterejser uden overnatning eller under 24  

 timer.
Merudgifter på tjenesterejser uden overnatning  

 eller under 24 timer refunderes mod dokumentation.
Dette betyder, at den  

 geografiske og tidsmæssige afgrænsning af en tjenesterejse ikke  

 længere eksisterer, jf. § 19, stk. 3, i den tidligere  

 tjenesterejseaftale.
 Militært personel er ikke omfattet af § 20 om  

 godtgørelse af merudgifter på tjenesterejser uden overnatning  

 eller under 24 timer, hvorfor der ikke kan ske refusion af merudgifter til  

 måltider o.l.
ad § 21 Tjenesterejser med overnatning   Danmark og  

 Færøerne under 28 dage.
 Hovedprincippet for kostgodtgørelse på  

 tjenesterejser i indland, hvortil bemærkes, at Færøerne  

 henregnes, sker ved udbetaling af time- og dagpenge, hvilket er i  

 overensstemmelse med nugældende praksis.
For chefer i lønramme 37 og højere er der  

 dog fortsat adgang til at kunne vælge at få refunderet  

 merudgifter mod dokumentation.
Valget er i modsætning til tidligere nu  

 kun bindende i 2 år, se herom i kapitel 8 i tjenesterejseaftalen.
 Der er yderligere i kapitel 8 indsat en adgang til, at de  

 underlagte myndigheder og den forhandlingsberettigede organisation kan  

 aftale, at afgrænsede grupper af ansatte under lønramme 37 kan  

 få refunderet rimelige merudgifter mod dokumentation.  

 Forsvarsministeriet skal dog godkende aftalerne forinden underskrivelse.
 ad § 22.
 Tjenesterejser med overnatning i udlandet og  

 Grønland under 28 dage.
Hovedprincippet for måltidsgodtgørelse  

 på tjenesterejser i udland er refusion mod dokumentation i  

 modsætning til tidligere, hvor hovedprincippet var udbetaling af  

 gældende time- og dagpengesatser i bestemmelseslandet.
Der er nu  

 indført adgang til skattefrit at udbetale procentgodtgørelse  

 på 30 % af den til enhver tid gældende dagpengesats til  

 dækning af småfornødenheder.
Som  

 småfornødenheder anses - i lighed med nugældende praksis -  

 transport på bestemmelsesstedet, avis og telefonopkald til hjemmet  

 m.m.
Det kan mellem tjenestestedet og den ansatte aftales, at  

 hovedprincippet om kostgodtgørelse fraviges, således at der skal  

 ske udbetaling af time- og dagpenge, i stedet for at rimelige merudgifter  

 godtgøres mod dokumentation.
En sådan aftale forudsætter  

 enighed og gælder for mindst 1 tjenesterejse.
 ad § 25.
1)	Der ydes 75% af time- og dagpengebeløbet under uddannelse,  

 kursus, udveksling o.l. i udlandet, når indkvartering og bespisning  

 finder sted på militært etablissement, kursussted mv. mod  

 betaling enten gennem den betalte kursusafgift eller af vedkommende selv.  

 Tilsvarende gælder under andre udstationeringer i udlandet, hvor ophold  

 er beordret på militært etablissement mv.
Under individuelle  

 tjenesterejser/udstationering i udlandet, hvor der ikke er truffet  

 særlige bestemmelser om indkvartering og bespisning, oppebæres de  

 fulde time-/dagpenge, uanset hvor indlogering finder sted.
 2)	Udgifter for ophold uden for kursusstedet kan normalt kun  

 godtgøres i de tilfælde, hvor en tilsvarende tilladelse til at  

 dække udgifter for ophold uden for kursusstedet kan gives  

 værtsnationens egne elever.
3)	Til personel, der indkvarteres og bespises på militært  

 etablissement, kursussted o.l., og som i perioder, hvor kursusvirksomheden er  

 indstillet, må tage ophold uden for, ydes i disse perioder  

 godtgørelse efter de i kapitel 3-5 fastsatte regler.
Såfremt det  

 militære etablissement, kursussted o.l. forlades af øvrige  

 elever på lørdage, søndage og helligdage, kan der efter  

 nærmere   af tjenestestedet   fastsatte bestemmelser ydes et nedsat  

 beløb.
 ad § 28.
Når der ikke af tjenestestedet er sørget for  

 passende indkvartering, dækkes udgifter til hotelværelse eller  

 anden godkendt indkvartering mod dokumentation inden for  

 hoteldispositionsbeløbet, jf.
Kundgørelse for Forsvaret A.
 Det bemærkes, at der i ganske særlige  

 tilfælde kan refunderes højere hoteldispositionsbeløb,  

 end de maksimumsbeløb som fremgår af Kundgørelse for  

 Forsvaret A.
Tjenestestedet kan godkende anden indkvartering end  

 hotelværelse, når det anses for hensigtsmæssigt og  

 økonomisk rimeligt, bl.a. under hensyntagen til  

 tjenesterejsens/udstationeringens varighed mv.
Medarbejderne kan ikke stille  

 krav om anden indkvartering, som ikke kan godkendes af tjenestestedet.
Som  

 eksempler på anden indkvartering kan nævnes (ferie-)lejligheder,  

 sommerhuse o.l.
 ad § 32.
 Muligheden for at udbetale udokumenteret nattillæg  

 er bevaret i tjenesterejseaftalen, uanset at udbetaling af udokumenteret  

 nattillæg er fuldt skattepligtigt.
 Det er de under Forsvarsministeriet underlagte  

 myndigheder, der kan indgå aftale med den enkelte om udbetaling af  

 udokumenteret nattillæg.
 Udgifter til leje af privat indkvartering afholdes af det  

 udokumenterede nattillæg.
 Der kan ikke udbetales udokumenteret nattillæg i  

 tilfælde, hvor den ansatte på grund af tjenesterejsens specielle  

 karakter ikke har haft merudgifter i forbindelse med overnatning, fx kan  

 nævnes overnatning under transport i tog eller bus.
 ad § 33.
 1)	Ved beordret udstationering til længerevarende  

efteruddannelse på 12 måneder og derover i udlandet af  

 gift personel kan der godtgøres dokumenterede befordringsudgifter i et  

 af følgende tilfælde:
ved medtagelse af familie (ægtefælle/samlever og  

 børn, der forsørges) til udlandet, ved besøg af familie (ægtefælle/samlever og  

 børn, der forsørges) i udlandet, ved besøgsrejse til familie (ægtefælle/samlever og  

 børn, der forsørges) i Danmark.
 Ved medtagelse samt besøg af familie kan der ikke  

 ydes godtgørelse for andre udgifter end befordring.
 Bestemmelse om adgang til medtagelse af familie  

 træffes af Forsvarskommandoen og Hjemmeværnskommandoen for  

 personel ansat under de respektive myndigheder og af Forsvarsministeriet for  

 øvrigt personel.
 Ved medtagelse af samlever skal der forevises  

 samleverattest.
2)	Under ophold på US-baser uden for USA ydes særlige  

 US-dollardagpenge, jf.
Kundgørelse for Forsvaret A.
 3)	Hvis medtagelse af familie antages at øge det sparede  

 hjemmeforbrug, kan time-/dagpengebeløbet reduceres, jf.  

 § 25.
 ad § 41.
For at opretholde husførelse skal tjenestemanden  

 have familie, det vil sige ægtefælle eller barn/børn, der  

 forsørges.
Med ægtefælle sidestilles en papirløs  

 samlever.
Par, der har levet sammen i mindst 1 år, sidestilles med  

 ægtefæller.
Samlivet kan kræves dokumenteret ved attest fra  

 Folkeregistret.
 ad § 50.
En tjenestemand, der har valgt at rejse mod dokumentation  

 i stedet for at oppebære time- og dagpenge mv. under tjenesterejser i  

 Danmark og på Færøerne, kan kun få refunderet  

 faktisk afholdte udgifter, uanset at eventuelle ledsagere får udbetalt  

 højere beløb i time- og dagpenge efter de herom gældende  

 regler.
Den refusion, der kan udbetales en tjenestemand, der rejser mod  

 dokumentation, kan endvidere ikke overstige rimelige merudgifter og  

 bør hovedsagelig dække udgifter til hotelværelse og  

 fortæring.
 Indgåelse af aftaler i henhold til § 50,  

 stk. 3, skal forinden underskrivelse godkendes af  

 Forsvarsministeriet.
 ad § 51.
 Indgåelse af aftaler om fravigelse af kapitel 2-6  

 kan alene finde sted efter bemyndigelse fra Forsvarsministeriet og kun for  

 grupper af ansatte, for hvem særlige forhold gør sig  

 gældende.
 ad § 52.
 Der henvises til Finansministeriets cirkulære Fmst.  

 nr. 065-98 af 1. juli 1998 om tjenesterejseforsikringen, som er vedlagt som  

 bilag 3.
 § 4. Kundgørelse for Forsvaret B.5-13 af 15. januar  

 1996 ophæves.
