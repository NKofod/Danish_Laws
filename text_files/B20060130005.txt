Bekendtgørelse  

 om tilskud m.v. til private gymnasieskoler, studenterkurser og kurser til  

 højere forberedelseseksamen I medfør af § 1, stk. 1, § 4, stk. 4, § 8, stk. 2, § 9, stk.  

 3, § 10, stk. 2, § 13, stk. 2, § 15, § 17, stk. 1, nr. 4, stk. 2 og stk. 3, §  

 19 og § 23, stk. 1, 6. pkt., i lov nr. 574 af 9. juni 2006 om private  

 gymnasieskoler, studenterkurser og kurser til højere forberedelseseksamen  

 (hf-kurser), og efter forhandling med finansministeren i medfør af § 12, stk.  

 6, i lov nr. 1203 af 27. december 2003 om offentlige betalinger m.v., som  

 ændret ved lov nr. 449 af 22. maj 2006, fastsættes:
Kapitel 1 Fremgangsmåden ved oprettelse af en privat  

 gymnasieskole, et privat studenterkursus eller et privat kursus til højere  

 forberedelseseksamen § 1.  

  

 Anmeldelse af en privat gymnasieskole,  

 et privat studenterkursus eller et privat kursus til højere  

 forberedelseseksamen, der ønsker statstilskud, foretages ved at indsende  

 følgende til Undervisningsministeriet:
 1)  

 	  

 Et anmeldelsesskema  

 med oplysning om de forhold, der er anført på skemaet.
 2)  

 	  

 Depositum på 30.000  

 kr.
 3)  

 	  

 Skolens eller kursets  

 vedtagne vedtægt til godkendelse, jf. lovens § 2, stk. 1, og bekendtgørelse  

 om  

 vedtægter for private gymnasieskoler, studenterkurser og kurser til højere  

 forberedelseseksamen.
4)  

 	  

 Et skema med  

 oplysninger om de forhold, der er anført på skemaet.
Skemaet skal være  

 underskrevet  

 af de tegningsberettigede efter skolens eller kursets vedtægt.
 Stk. 2.  

  

 Skemaerne, der  

 er nævnt i stk. 1, nr. 1 og 4, udfærdiges af Undervisningsministeriet.
 § 2.  

  

 Det  

 er en forudsætning for udbetaling af tilskud, at anmeldelsesmaterialet er  

 Undervisningsministeriet i hænde senest på følgende dage forud for det  

 skoleår,  

 for hvilket skolen/kurset ønsker tilskud:
 1. februar: Anmeldelsesskema og  

 depositum, jf. § 1, stk. 1, nr. 1 og 3.
 1. april: Vedtægt, jf. § 1, stk. 1,  

 nr. 3.
 1. juni: Skema, jf. § 1, stk. 1, nr.  

 4.
Stk. 2.  

  

 Depositum  

 tilbagebetales, når det i forbindelse med indberetning til  

 tilskudsberegningen  

 i september måned er konstateret, at skolen eller kurset gennemsnitlig har  

 mindst 12 elever pr. klasse den 5. september.
Der beregnes ikke renter af det  

 indbetalte beløb.
Modtager skolen eller kurset ikke tilskud for det skoleår,  

 der følger efter depositumindbetalingen, tilfalder depositum staten.
 § 3.  

  

 Undervisningsministeriet kan i øvrigt indhente alle oplysninger til brug for  

 vurdering af, om skolen eller kurset opfylder lovens og denne bekendtgørelses  

 betingelser for at modtage tilskud, og i særlige tilfælde fastsætte særlige  

 frister for indsendelse af materialet, herunder fravige de frister, der er  

 nævnt i § 2, stk. 1.
§ 4.  

  

 Budgettet for det første kalenderår, hvor en skole eller  

 et kursus med kostafdeling, der er omfattet af lovens § 2, stk. 4, er  

 tilskudsberettiget, skal vise, at udgiften til alle løbende ydelser til  

 bygninger  

 og arealer pr. årselev ikke overstiger beløb, der er fastsat på de årlige  

 finanslove.
I beregningen kan maksimalt indgå det antal dagelever, der er  

 tilmeldt  

 skolen henholdsvis kurset den 1. juli det første år med kostafdeling.
De  

 løbende  

 ydelser omfatter: Renter, bidrag, provision m.v. af og ordinære afdrag på  

 kreditforenings-, pengeinstitut- og pensionskasselån, lån i andelskasser og  

 lignende,  

 sælgerpantebreve og eventuelle andre pantebreve, leje af bygninger og arealer  

 samt ejendomsskatter og pligtig brandforsikring på ejendommen.
Heri kan  

 fradrages renteindtægter fra bunden kapital og lignende, renter og afdrag på  

 etableringslån til udgifter pålagt af offentlig myndighed.
Kapitel 2 Øvrige betingelser for tilskud § 5.  

  

 Skolens eller kursets rektor skal være godkendt af undervisningsministeren,  

 jf.  

 lovens § 4, stk. 2.
 § 6.  

  

 En  

 privat gymnasieskole, et privat studenterkursus og et privat hf-kursus må  

 ikke  

 erhverve bygninger med henblik på udlejning, bortset fra tjeneste- og  

 lejeboliger til skolens henholdsvis kursets ansatte.
§ 7.  

  

 Det  

 er en forudsætning for at få tilskud, at skolen eller kurset ved  

 elev/kursistbetaling eller på anden måde tilvejebringer en rimelig  

 egendækning  

 af skolens driftsudgifter.
Ansattes betaling for kost, lys og varme m.v. og  

 lejeindtægter for ansattes leje af bolig kan ikke medregnes i egendækningen.  

 Mindstegrænsen for egendækningen udgør 1/8 af det gennemsnitlige tilskud pr.  

 årselev, jf.  

 § 18 a, stk. 3, i lov  

 om institutioner for uddannelsen til studentereksamen, jf. lovbekendtgørelse  

 nr. 1070 af 27. oktober 2005, og §  

 30 a,  

 stk. 3, i lov om institutioner for uddannelsen til højere  

 forberedelseseksamen,  

 jf. lovbekendtgørelse nr. 1071 af 27. oktober 2005.
 § 8.  

  

 Et  

 lejeforhold, herunder leasingforhold, er af uvæsentligt omfang, jf. lovens  

 § 4, stk. 4, og § 23, stk. l, 5. pkt., hvis lejen udgør  

 2,0  

 pct. eller derunder af skolens samlede ejendomsudgifter inklusiv  

 prioritetsrenter og afskrivning på bygninger inkl. installationer.
Kapitel 3 Tilskud til generelle driftsudgifter og  

 enkeltfagsundervisning § 9.  

  

 Taxametertilskudspuljen,  

 jf. lovens § 9, stk. 3, fordeles mellem de tilskudsberettigede private  

 gymnasieskoler, studenterkurser og kurser med to-årigt forløb til højere  

 forberedelseseksamen ud fra antallet af årselever/årskursister, således at  

 elever og kursister indgår med følgende vægt i fordelingen:
1)  

 	  

 Gymnasieelever: Vægt 1 2)  

 	  

 Studenterkursister: Vægt 1,15 3)  

 	  

 Hf-kursister i to-årigt forløb: Vægt 0,95 Stk. 2.  

  

 I antallet  

 af studenterkursister indgår tillige antal enkeltfagsårskursister opgjort  

 efter  

 reglerne i § 10, stk. 1-4.
 Stk. 3.  

  

 Elev- og  

 kursisttallet opgøres efter bestemmelserne i lovens § 8, stk. 2. Hertil  

 lægges antal elever og kursister, der efter lov om Det Centrale  

 Personregister  

 ikke skal registreres i CPR (diplomatbørn m.v.), antal elever og kursister,  

 der  

 er omfattet af overenskomst om nordisk uddannelsesfællesskab på det  

 gymnasiale  

 niveau og antal grønlandske elever og kursister.
 Stk. 4.  

  

 Elever ved  

 skoler, der får tilskud i henhold til lovens § 8, stk. 1, 2. pkt.,  

 indgår  

 i beregningen som hf-kursister i et to-årigt forløb til højere  

 forberedelseseksamen.
 Stk. 5.  

  

 Elever ved  

 fire-årige forløb ved gymnasieskoler og kursister ved tre-årige forløb ved  

 studenterkurser  

 indgår i beregningen af antal elever/kursister med vægt henholdsvis 3/4 og  

 2/3.
 Stk. 6.  

  

 Tilskudsbeløbet til den enkelte skole eller det enkelte kursus beregnet efter  

 stk. 1-5 ganges med skolens eller kursets læreranciennitetsfaktor og  

 justeringsfaktor, jf. definitionen i bilag 1 til bekendtgørelsen.
 § 10.  

  

 Kursister,  

 der følger et eller flere enkeltfag i en sædvanlig et- to- eller treårig  

 tilrettelæggelse efter gymnasie- og hf-bekendtgørelserne omregnes til  

 enkeltfagsårskursister, således at enkeltfagskursister indgår i opgørelsen  

 med  

 vægt 0,15 pr. fag.
Stk. 2.  

  

 Kursister,  

 der følger forløb, der normalt er to-årige, men som afvikles over et år,  

 indgår  

 i beregningen efter stk. 1 med dobbelt vægt.
Tilsvarende fastsættes en  

 forholdsmæssig vægt for tre-årige forløb, der afvikles over et eller to år.
 Stk. 3.  

  

 Kursister,  

 herunder kursister i brobygningsforløb, der følger forløb, som har en  

 varighed  

 under et skoleår, opgøres fire uger efter undervisningen er begyndt med  

 vægten  

 0,15 pr. fag ganget med 35 og divideret med antallet af uger, som  

 undervisningen strækker sig over.
 Stk. 4.  

  

 Kursister,  

 der følger introduktionskurser som led i brobygningsforløb, opgøres fire uger  

 efter  

 undervisningens start med følgende vægt: Det faktiske antal  

 undervisningstimer  

 divideret med 925.
Kapitel 4 Tilskud til ekstraudgifter til undervisning af  

 svært handicappede elever § 11.  

  

 Styrelsen for Statens Uddannelsesstøtte (styrelsen) administrerer tilskud til  

 ekstraudgifter til undervisning af svært handicappede elever, jf. lovens §  

 13.  

 Ansøgning om tilskud skal ske på skemaer, der er udarbejdet af styrelsen.  

 Styrelsen kan hos skolen eller kurset indhente de nødvendige oplysninger til  

 brug for tilskuddenes fordeling og administration.
 Stk. 2.  

  

 Til ansøgninger  

 om tilskud til ekstraudgifter til elever med svære handicap vedlægges en  

 udtalelse fra skolen eller kurset og pædagogisk-psykologisk rådgivning i  

 skolekommunen.
Stk. 3.  

  

 Ansøgning om  

 tilskud til ekstraudgifter til elever med svære handicap skal være styrelsen  

 i  

 hænde senest den 14. februar før det kommende skoleår.
Dog kan der indsendes  

 ansøgning om tilskud hele skoleåret for nye elever.
 Stk. 4.  

  

 Skolen eller  

 kurset skal underrette styrelsen om afbrydelse og væsentlige ændringer i  

 forhold  

 til det ansøgte.
Stk. 5.  

  

 Tilskud til  

 ekstraudgifter til undervisning af svært handicappede elever må alene  

 anvendes  

 til formålet.
Skolen eller kurset skal skriftligt underrette styrelsen om  

 ophør  

 af den undervisningsaktivitet, der er bevilget tilskud til.
Stk. 6.  

  

 Skolen eller  

 kurset skal udarbejde en oversigt over, hvornår eleven skal deltage i den  

 undervisningsaktivitet,  

 der er bevilget tilskud til, og hvem der skal undervise.
Skolen eller kurset  

 skal løbende føre protokol over elevens deltagelse i den  

 undervisningsaktivitet, der er bevilget tilskud til.
Protokollen skal  

 underskrives  

 af rektor og den lærer, der har undervist.
Kapitel 5 Udbetaling af tilskud m.v.
 § 12.  

  

 Tilskud udbetales månedsvis med 1/12 af det beregnede tilskud, jf. dog  

 stk. 5.
Stk. 2.  

  

 Tilskud for  

 de første 7 måneder af finansåret udbetales endeligt.
Hvis antallet af  

 elever/kursister  

 pr. 5. september i finansåret er større eller mindre end antallet pr. 5.  

 september året før finansåret, og antallet af årselever, henholdsvis  

 årskursister, der skal indgå i tilskudsberegningen efter lovens § 8,  

 stk.1, hermed ændres, tillægges mertilskud eller fratrækkes for meget  

 udbetalt  

 tilskud i tilskudsudbetalingerne for de sidste 5 måneder.
 Stk. 3.  

  

 Hvis det  

 for meget udbetalte tilskud, jf. stk. 2, er større end  

 tilskudsudbetalingerne i den resterende del af finansåret, fratrækkes det for  

 meget udbetalte i tilskudsudbetalingerne for næste finansår, indtil det for  

 meget udbetalte tilskud er modregnet fuldt ud.
Stk. 4.  

  

 Der kan  

 ikke udbetales tilskud til en nyoprettet skole eller et nyoprettet kursus,  

 før  

 det i forbindelse med indberetningen til tilskudsberegningen i september  

 måned  

 er konstateret, at skolen eller kurset pr. 5. september gennemsnitlig har  

 mindst 12 elever/kursister  

 pr.  

 klasse.
Tilskud udbetales med virkning fra skoleårets begyndelse, jf. lovens  

 §  

 9, stk. 5.
 Stk. 5.  

  

 Til en  

 skole eller et kursus, der ikke opfylder elevtalskravet pr. 5. september året  

 før finansåret, jf. lovens § 17, stk. 1, nr. 1, udbetales tilskud  

 for  

 det faktiske antal elever pr. 5. september for de første 7 måneder af  

 finansåret  

 med taxametertilskud, jf. § 9, stk. 3, bygningstilskud  

,  

  

 jf. lovens § 11 samt tilskud til eventuel kostafdeling, jf.  

 lovens § 12.
 Stk. 6.  

  

 Tilskud  

 efter § 10, stk. 3 og 4, opgøres efter afslutningen af hvert  

 skoleår  

 og indgår i efterreguleringen efter stk. 2. Undervisningsministeriet kan  

 efter anmodning fra skolen eller kurset udbetale forskud på disse tilskud.
Stk. 7.  

  

 Tilskud til  

 ekstraudgifter til undervisning af elever med svære handicap udbetales  

 månedligt  

 med en forholdsmæssig andel af det godkendte beløb.
Udgifter til hjælpemidler  

 afholdes dog af skolen eller kurset og refunderes af styrelsen mod  

 forevisning  

 af dokumentation for udlæg.
Hvis skolen eller kurset skal tilbagebetale  

 tilskud, jf. § 11, stk. 4 og 5, fratrækkes beløbet i tilskudsudbetalingerne  

 for  

 følgende måned.
 Stk. 8.  

  

 Hvis en skole  

 eller et kursus har overtaget samtlige elever/kursister eller hele klasser i  

 medfør  

 af lovens § 20, reguleres tilskudsudbetalingen fra  

 overtagelsestidspunktet.
 § 13.  

  

 Skolen  

 eller kurset sender  

 anmodning om  

 betaling af undervisningsafgiften for henviste elever, jf. lovens § 15, til  

 Undervisningsministeriet efter udløbet af et skoleår.  

 Anmodningen skal vedlægges dokumentation for, at betingelsen for  

 statstilskud i lovens § 15 er opfyldt.  

 Undervisningsafgiften  

 betales i 2007 og 2008 med en sats pr. elev, som undervisningsministeren  

 fastsætter  

 ud fra amternes  

 gennemsnitlige udgift pr. elev til formålet  

 i 2005.
 § 14.  

  

 Bestyrelsen er ansvarlig for, at  

 indberetninger til brug for tilskudsberegningen er korrekt opgjort efter  

 bestemmelserne herom.
 Stk. 2.  

  

 Bestyrelsen er  

 ansvarlig for, at data til brug for tilskudsberegningen sendes til  

 Undervisningsministeriet  

 inden udgangen af første uge i oktober måned.
Stk. 3.  

  

 Bestyrelsen  

 skal straks underrette Undervisningsministeriet, når skolen eller kurset har  

 indgivet  

 begæring om konkurs eller betalingsstandsning, eller når der i øvrigt er fare  

 for, at skolen eller kurset skal indstille sin virksomhed.
Kan der ikke gives  

 rimelig sikkerhed for skolens eller kursets fortsættelse, og tilvejebringes  

 en  

 sådan sikkerhed ikke inden en frist, der er fastsat af  

 Undervisningsministeriet,  

 kan yderligere tilskudsudbetaling betinges af, at der stilles garanti af et  

 pengeinstitut.
 § 15.  

  

 Skolerne og kurserne er undtaget fra bestemmelserne i lov om offentlige  

 betalinger m.v. §§ 1-6, for så vidt angår tilslutning til NemKontoSystemet, §  

 7,  

 for så vidt angår modtagelse af elektronisk faktura og pligten til at  

 muliggøre  

 elektronisk indbetaling samt § 8, for så vidt angår anvendelsen af Statens  

 Koncernbetalinger (SKB).
Kapitel 6 Ikrafttrædelsesbestemmelser § 16.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Bekendtgørelse nr. 13 af 7. januar 2003 om tilskud m.v. til private  

 gymnasieskoler, studenterkurser og kurser til højere forberedelseseksamen  

 m.v.ophæves.
Undervisningsministeriet, den 10. december  

 2006 P.M.V.Lars MortensenStyrelseschef /Hanne Traberg Bilag 1 Beregning af læreranciennitets- og  

 justeringsfaktor Den enkelte skoles eller det enkelte kursus  

 læreranciennitetsfaktor beregnes således:
 Ved opgørelsen regnes alle lærere med deres planlagte årlige  

 arbejdstimetal pr. 5. september, dog max 1.680 timer.
På grundlag af Finansministeriets lønoversigter beregnes den  

 gennemsnitlige lærerløn inkl. centralt aftalte tillæg for den enkelte skole  

 henholdsvis det enkelte kursus.
Forholdet mellem skolens eller kursets  

 gennemsnitlige lærerløn og den gennemsnitlige lærerløn for samtlige private  

 skoler og kurser (læreranciennitetsfaktor) ganges med forholdet mellem den  

 samlede taxametertilskudspulje og summen af tilskuddene beregnet efter  

 § 9, stk. 1-3 (justeringsfaktor).
