Bekendtgørelse om tilsyn med kommunernes overholdelse af  

  

 reglerne om de sagsbehandlingsskridt, som kommunerne  

  

 skal foretage ved samtaler i det individuelle kontaktforløb  

  

 (visitationstilsyn) I medfør af § 19, stk. 2, i lov nr. 416 af 10.  

 juni 2003 om ansvaret for og styringen af den aktive beskæftigelsesindsats,  

 som  

 ændret ved lov nr. 423 af 9. juni 2004, fastsættes efter forhandling med  

 Beskæftigelsesrådet:
 Formål mv.
 § 1.  

  

 Arbejdsdirektoratet  

 (direktoratet) fører tilsyn med, om kommunen foretager de  

 sagsbehandlingsskridt, som den skal foretage i forbindelse med samtaler som  

 led  

 i det individuelle kontaktforløb (kontaktsamtaler), jf.  

 Arbejdsmarkedsstyrelsens bekendtgørelse nr. 1101 af 16. november 2004 om  

 visitation og det individuelle kontaktforløb.
 Stk. 2.  

  

 Direktoratet  

 fører kun tilsyn med sager om personer, der får kontanthjælp eller  

 starthjælp.
 § 2.  

  

 Tilsynet  

 skal medvirke til at sikre, at sagsbehandlingen i det individuelle  

 kontaktforløb i kommunerne er professionel og har en høj kvalitet, og at  

 kommunerne har en ensartet praksis ved gennemførelsen af kontaktsamtaler med  

 den enkelte ledige.
 Tilsynsform mv.
 § 3.  

  

 Direktoratet  

 fører tilsyn efter § 1 ved en central stikprøvekontrol eller ved  

 tilsynsbesøg i kommunen.
 Stk. 2.  

  

 Direktoratet  

 kan vælge sager til tilsyn fra Beskæftigelsesministeriets digitale  

 registreringsværktøj.
 Stk. 3.  

  

 Direktoratet kan også vælge sager til tilsyn på baggrund af kommunens  

 oplysninger om, hvilke personer kommunen har haft en kontaktsamtale med i en  

 nærmere angivet periode.
Central stikprøvekontrol § 4.  

  

 Direktoratet  

 afgør størrelsen og sammensætningen af stikprøven, jf. § 3, for de  

 enkelte  

 tilsyn og giver kommunen besked.
 § 5.  

  

 Når  

 direktoratet fører tilsyn ved stikprøvekontrol efter § 3, stk. 2,  

 indhentes oplysninger om de sagsbehandlingsskridt, som kommunen har  

 foretaget,  

 via Beskæftigelsesministeriets digitale registreringsværktøj.
 Stk. 2.  

  

 Direktoratet kan indhente yderligere oplysninger fra kommunen.
 § 6.  

  

 Når  

 direktoratet vælger sager til stikprøven efter § 3, stk. 3, skal  

 kommunen sende kopi af det relevante materiale i sagen til direktoratet.  

 Materialet skal indeholde:
1)  

 	  

 oplysning om  

 tidspunktet for kontaktsamtalen, 2)  

 	  

 oplysning om hvornår  

 personen har anmodet om kontant- eller starthjælp, hvis det er første samtale  

 i  

 kontaktforløbet, 3)  

 	  

 oplysning om hvornår  

 den senest forudgående samtale har fundet sted, hvis det er en senere samtale  

 i  

 kontaktforløbet, 4)  

 	  

 dokumentation for at  

 kommunen har brugt dialogguiden som baggrund for vurderingen af den lediges  

 beskæftigelsespotentiale ved samtalen, 5)  

 	  

 dokumentation for at  

 kommunen har indplaceret personen i en matchkategori, og hvis indplaceringen  

 er  

 sket i matchkategori 2-5, at det er registreret hvilke opmærksomhedsområder,  

 der har været udslagsgivende for vurderingen, 6)  

 	  

 dokumentation for at  

 kommunen har sikret sig, at personen er tilmeldt AF, eller hvis den  

 pågældende  

 midlertidigt ikke skal være tilmeldt AF, årsagen hertil, hvis indplaceringen  

 er  

 sket i matchkategori 1-3, og 7)  

 	  

 oplysning om hvilken  

 form for ydelse personen modtog på samtaletidspunktet.
Stk. 2.  

  

 Kommunen  

 skal dokumentere, at kommunen har anvendt Job-barometeret og  

 Forsørgelseshistorikken som understøtning af vurderingen af den pågældendes  

 beskæftigelsespotentiale, hvis det er personens første samtale i  

 kontaktforløbet.
Dette kan fx ske ved en udskrift af oplysningerne.
Stk. 3.  

  

 Kommunen  

 skal sende materialet til direktoratet senest 14 dage efter, at direktoratet  

 har bedt om det.
Hvis kommunen ikke kan sende materialet inden for fristen,  

 skal kommunen oplyse hvorfor, og hvornår materialet vil blive sendt.
Tilsynsbesøg § 7.  

  

 Direktoratet  

 afgør størrelsen og sammensætningen af sager for de enkelte tilsynsbesøg, jf.  

 § 3, stk. 1 og 3, og giver kommunen besked.
 § 8.  

  

 Ved  

 tilsynsbesøg i kommunen skal direktoratet have adgang til det relevante  

 materiale, jf. § 6, stk. 1 og 2, i de sager, som direktoratet  

 ønsker  

 at føre tilsyn med.
Stk. 2.  

  

 Et  

 tilsynsbesøg varsles senest 14 dage før besøget.
Direktoratet oplyser hvilke  

 konkrete sager, der skal indgå i tilsynet.
 Stk. 3.  

  

 Direktoratet anmoder kommunen om kopi af materialet i sagen, hvis sagen ikke  

 kan vurderes endeligt under tilsynsbesøget.
Stk. 4.  

  

 Kan  

 kommunen ikke give direktoratet kopi af materialet under besøget, skal  

 kommunen  

 sende kopi af materialet til direktoratet senest 14 dage efter besøget.
Hvis  

 kommunen ikke kan sende materialet inden for fristen, skal kommunen oplyse  

 hvorfor, og hvornår materialet vil blive sendt.
Refusion § 9.  

  

 Konstaterer  

 direktoratet, at kommunen ikke har foretaget de foreskrevne  

 sagsbehandlingsskridt, jf. § 1, stk. 1, på det korrekte tidspunkt,  

 mister kommunen retten til refusion af udbetalt kontant- eller starthjælp til  

 den pågældende ledige fra den dato, hvor sagsbehandlingsskridtet skulle være  

 foretaget og frem til den dato, hvor kommunen har foretaget  

 sagsbehandlingsskridtet.
Stk. 2.  

  

 Kommunen  

 skal overfor direktoratet dokumentere, at den har foretaget de manglende  

 sagsbehandlingsskridt.
Kommunen har igen ret til refusion fra den dato, hvor  

 de  

 manglende sagsbehandlingsskridt er foretaget.
Stk. 3.  

  

 Kommunen  

 skal sørge for, at der ikke sker anmeldelse af det beløb, som kommunen ikke  

 har  

 ret til refusion for.
Hvis kommunen har anmeldt beløbet til statsrefusion,  

 skal  

 kommunen sørge for, at der sker berigtigelse.
 Stk. 4.  

  

 Anmeldelse  

 til statsrefusion og eventuel berigtigelse er undergivet kommunens revisors  

 sædvanlige kontrol.
Resultatet af tilsynet § 10.  

  

 Direktoratet  

 meddeler sin vurdering af den enkelte sag til kommunen, herunder om kommunen  

 mister retten til refusion i en periode.
 Stk. 2.  

  

 Vurderer  

 direktoratet, at kommunen ikke har foretaget de sagsbehandlingsskridt, der  

 følger af Arbejdsmarkedsstyrelsens bekendtgørelse nr. 1101 af 16. november  

 2004  

 om visitation og det individuelle kontaktforløb, hører direktoratet kommunen,  

 før der gives meddelelse om direktoratets endelige vurdering af sagen.  

 Kommunen  

 har 14 dage til at komme med bemærkninger til høringen.
 Stk. 3.  

  

 Kommunen  

 skal samtidig oplyse direktoratet om refusionens størrelse for den periode,  

 hvor direktoratet har vurderet, at kommunen ikke har foretaget de foreskrevne  

 sagsbehandlingsskridt.
§ 11.  

  

 Direktoratet giver kommunalbestyrelsen en samlet afrapportering om resultatet  

 af tilsynet og orienterer samtidig kommunens revisor.
Afrapporteringen gives  

 senest 2 måneder efter afslutningen af tilsynet.
Hvis afrapporteringen ikke  

 kan  

 gives inden for fristen, oplyser direktoratet kommunen om årsagen til dette,  

 og  

 om hvornår kommunen kan forvente afrapporteringen.
Stk. 2.  

  

 Direktoratet  

 kan sammen med afrapporteringen anmode kommunen om at gøre rede for forhold,  

 som er konstateret ved tilsynet.
Dette kan fx være, hvis kommunen har et højt  

 fejlniveau.
Stk. 3.  

  

 Foreligger  

 der ikke retningslinjer eller beskrivelser af forretningsgange for  

 sagsbehandlingen i kommunen, kan direktoratet henstille, at der bliver  

 udarbejdet sådanne.
Udarbejdelsen skal ske med inddragelse af kommunens  

 revisor.
 Stk. 4.  

  

 Konstaterer  

 direktoratet ved tilsynet, at særlige forhold gør sig gældende, fx en særlig  

 høj fejlprocent eller særligt alvorlige fejl, kan direktoratet indlede en  

 dialog med kommunen om forholdet.
Benchmarking og offentliggørelse af resultaterne af  

 tilsynet § 12.  

  

 Direktoratet offentliggør en gang om året resultaterne af tilsynene for de  

 enkelte kommuner i en samlet benchmarkingrapport.
 Stk. 2.  

  

 Direktoratet  

 fastsætter en gang om året en målsætning for kommunernes fejlniveau i  

 tilsynssagerne.
 Ikrafttræden mv.
 § 13.  

  

 Bekendtgørelsens  

 §§ 1-8 og § 10, stk. 1 og 2, samt §§ 11-12 træder i kraft  

 den 1. januar 2005.
 Stk. 2.  

  

 Bekendtgørelsens  

 § 9 og § 10, stk. 3, træder i kraft den 1. juni 2005.
 § 14.  

  

 Direktoratet  

 kan føre tilsyn med sager, hvor kommunen har afholdt kontaktsamtaler efter 1.  

 december 2004.
