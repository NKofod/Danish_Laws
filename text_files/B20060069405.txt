Bekendtgørelse  

 om ansvar, garantistillelse og behandling af  

  

 deponerede midler m.v. ved omsætning af fast ejendom I medfør af § 8, stk. 3, § 25, stk. 7,  

 og § 32, stk. 2, i lov om omsætning af fast ejendom, jf.  

 lovbekendtgørelse nr. 691 af 2. juli 2003, som ændret ved lov nr. 605 af 24.  

 juni 2005 og lov nr. 453 af 22. maj 2006, fastsættes:
Kapitel 1 Ejendomsformidlerens garantistillelse § 1.  

  

 For  

 at en person kan udøve virksomhed som ejendomsformidler, skal der foreligge  

 en  

 erklæring (garanti) fra en tredjemand (garantistiller) om, at vedkommende som  

 selvskyldner indestår for opfyldelsen af ethvert pengekrav, en forbruger  

 måtte  

 få mod vedkommende ejendomsformidler i anledning af dennes virksomhed som  

 ejendomsformidler.
Stk. 2.  

  

 Garantien  

 skal afgives i en af Erhvervs- og Selskabsstyrelsen fastsat form.
Garantien  

 skal registreres hos Erhvervs- og Selskabsstyrelsen.
 § 2.  

  

 Garantien skal efter sit indhold give forbrugeren et direkte krav mod  

 garantistiller og må ikke være underkastet andre begrænsninger end de efter  

 denne  

 bekendtgørelse tilladte.
 Stk. 2.  

  

 Garantien  

 kan opdeles således, at krav på betaling af deponerede midler dækkes af en  

 separat garanti.
 § 3.  

  

 Garantien skal dække krav, som vedrører forhold udvist og midler deponeret  

 fra  

 og med den dato, garantien træder i kraft, og indtil den bringes til ophør  

 (garantiperioden).
Stk. 2.  

  

 Garantien  

 kan kun bringes til ophør eller begrænses ved registrering heraf i Erhvervs-  

 og  

 Selskabsstyrelsen.
Registrering sker på anmodning af garantistiller med  

 virkning fra en bestemt dato, som ikke kan indtræde tidligere end en måned  

 efter anmodningens modtagelse i Erhvervs- og Selskabsstyrelsen.  

 Garantistiller kan  

 dog forlange, at garantien bringes til  

 ophør dagen efter anmodningens modtagelse i Erhvervs- og Selskabsstyrelsen,  

 såfremt anmodningen er begrundet i ejendomsformidlerens svigagtige forhold.
 Stk. 3.  

  

 Anmodning  

 om registrering i henhold til stk. 2 skal afgives i en af Erhvervs- og  

 Selskabsstyrelsen fastsat form.
 § 4.  

  

 Garantien kan begrænses beløbsmæssigt således, at samtlige krav vedrørende  

 hvert enkelt år af garantiperioden kun dækkes med et vist beløb, som skal  

 være  

 mindst 2.500.000 kr. pr. registreret ejendomsmægler eller beskikket advokat  

 beskæftiget med ejendomsformidling i vedkommende virksomhed.
 Stk. 2.  

  

 Foretages  

 en opdeling af garantien som anført i § 2, stk. 2, skal den  

 separate  

 garanti for deponerede midler være på mindst 2.000.000 kr.
 Stk. 3.  

  

 Beløbsgrænserne i stk. 1-2 reduceres ikke, selv om garantien stilles for  

 en kortere periode end 1 år.
 § 5.  

  

 Garantien kan begrænses tidsmæssigt således, at den kun dækker krav, der  

 rejses  

 over for garantistiller senest 5 år efter, at formidleren har afsluttet det  

 opdrag, som udløser kravet.
 Stk. 2.  

  

 Fristen i  

 stk. 1 suspenderes ved forbrugerens retsforfølgning mod formidleren,  

 herunder  

 ved indgivelse af klage til Klagenævnet for Ejendomsformidling eller  

 Disciplinærnævnet for Ejendomsmæglere.
 § 6.  

  

 Garantien kan begrænses i forhold til den i § 8 nævnte ansvarsforsikring  

 således, at garantien ikke dækker krav, hvis manglende dækning under  

 ansvarsforsikringen alene skyldes dennes  

 sumbegrænsning.
 § 7.  

  

 Garantistiller kan  

 være et forsikringsselskab, et  

 pengeinstitut eller andet finansielt institut, hvis garanti indebærer en  

 tilsvarende sikkerhed.
 Stk. 2.  

  

 Er  

 garantien for den enkelte formidler etableret som led i en kollektiv ordning  

 omfattende flere formidlere og formidlingsvirksomheder, kan garantistiller  

 være  

 en selvstændig fond eller forening, såfremt fonden eller foreningens tilsagn  

 er  

 således afdækket, at der efter Erhvervs- og Selskabsstyrelsens vurdering  

 foreligger en tilsvarende sikkerhed som efter stk. 1.
 § 8.  

  

 Bestemmelserne i § 1, stk. 1, § 2, § 3, stk. 1 og  

 §§ 4-7, gælder tilsvarende for enhver virksomhed, der udøver  

 ejendomsformidling, jf. § 8, stk. 2, i lov om omsætning af fast  

 ejendom.  

 Styrelsen kan kræve, at der indsendes dokumentation for garantiens gyldighed.
Kapitel 2 Ejendomsformidlerens ansvarsforsikring § 8.  

  

 For  

 at en person kan udøve virksomhed som ejendomsformidler, skal der foreligge  

 en  

 erklæring fra et forsikringsselskab om, 1)  

 	  

 at vedkommende  

 ejendomsformidler er dækket af en ansvarsforsikring, og 2)  

 	  

 at  

 forsikringsselskabet hæfter umiddelbart over for skadelidte forbrugere for  

 det  

 erstatningsansvar, ejendomsformidleren i overensstemmelse med § 24,  

 stk. 1, i lov om omsætning af fast ejendom ifalder ved simpelt uagtsomt  

 forhold udvist af ejendomsformidleren selv eller nogen, denne hæfter for, med  

 en samlet  

 dækningssum  

 pr.  

 forsikringsår, a)  

 	  

 som i virksomheder  

 med 10 eller flere registrerede ejendomsmæglere eller beskikkede advokater  

 beskæftiget med ejendomsformidling i vedkommende virksomhed er mindst 20 mio.  

 kr., og b)  

 	  

 som i andre  

 virksomheder er mindst 2 mio. kr. pr. registreret ejendomsmægler eller  

 beskikket advokat beskæftiget med ejendomsformidling i vedkommende  

 virksomhed.
 Stk. 2.  

  

 Er  

 ansvarsforsikringen for den enkelte formidler etableret som led i en  

 kollektiv  

 ordning omfattende flere formidlingsvirksomheder og mere end 10 formidlere,  

 tager Erhvervs- og Selskabsstyrelsen konkret stilling til dækningssummens  

 størrelse.
 Stk. 3.  

  

 Erklæringen  

 skal afgives i en af Erhvervs- og Selskabsstyrelsen fastsat form.
 Stk. 4.  

  

 Erklæringen  

 skal registreres hos Erhvervs- og Selskabsstyrelsen.
§ 9.  

  

 I  

 forhold til forbrugerne kan en ansvarsforsikring kun bringes til ophør ved  

 registrering heraf i Erhvervs- og Selskabsstyrelsen.
Registrering sker på  

 anmodning af forsikringsselskabet med virkning fra en bestemt dato, som ikke  

 kan indtræde tidligere end en måned efter anmodningens modtagelse i Erhvervs-  

 og Selskabsstyrelsen.
 Stk. 2.  

  

 Anmodning  

 om registrering i henhold til stk. 1 skal afgives i en af Erhvervs- og  

 Selskabsstyrelsen fastsat form.
 § 10.  

  

 Bestemmelsen i § 8, stk. 1 og 2, gælder tilsvarende for enhver  

 virksomhed, der udøver ejendomsformidling som juridisk person, Erhvervs- og  

 Selskabsstyrelsen kan kræve, at der indsendes dokumentation for forsikringens  

 gyldighed.
Kapitel 3 Købers deponering og garantistillelse m.v.
 § 11.  

  

 Bestemmelserne  

 i dette kapitel gælder for både ejendomsformidlere og erhvervsmæssige  

 udbydere  

 af fast ejendom.
 § 12.  

  

 Sælger  

 kan kun stille krav om, at køber stiller depositum for en del af købesummen,  

 hvis sælger har underskrevet købsaftalen, jf. dog stk. 3.
Stk. 2.  

  

 Sælger skal  

 forrente købers depositum frem til overtagelsesdagen.
Hvis handelen ikke  

 gennemføres, og dette ikke skyldes købers misligholdelse af aftalen, skal  

 sælger tilbagebetale depositum med tilskrevne renter.
Stk. 3.  

  

 Ved  

 nybyggeri og projektbyggeri kan sælger kun stille krav om, at køber stiller  

 depositum,  

 før sælger har underskrevet købsaftalen, hvis købstilbuddet indeholder en  

 frist  

 for sælgers accept af tilbuddet, der udløber senest umiddelbart efter  

 påbegyndelse af støbning af fundament til det pågældende byggeri.
Har sælger  

 ikke underskrevet købsaftalen senest umiddelbart efter påbegyndelse af  

 støbning  

 af fundament til det pågældende byggeri, skal sælger tilbagebetale købers  

 depositum med renter.
Opføres byggeriet i etaper, gælder 1. og 2. pkt. i  

 forhold til den etape af byggeriet, som købsaftalen vedrører.
 § 13.  

  

 Sælger kan kun stille krav om, at køber skal stille garanti for  

 restkøbesummen,  

 hvis sælger har underskrevet købsaftalen.
 Stk. 2.  

  

 Ved  

 garantistillelse, skal en standardgaranti udarbejdet af Advokatrådet,  

 Andelsboligernes Fællesrepræsentation, DE, Dansk Byggeri,  

 Finansrådet  

 og  

 Realkreditrådet, benyttes og kan kun fraviges,  

 hvis køber i købsaftalen modtager udtrykkelig og specificeret information om,  

 at garantien indeholder fravigelser fra de sædvanlige vilkår.
§ 14.  

  

 Hvis en ejendomsmægler eller erhvervsmæssig udbyder som led i en  

 ejendomshandel  

 modtager depositum eller andre betroede midler, må vedkommende højest modtage  

 et beløb svarende til 7 % af købesummen dog mindst 35.000 kr. og højest  

 200.000  

 kr.
Beløb, som vedkommende herudover modtager, skal indsættes på en særskilt  

 konto i et pengeinstitut.
Kontoen skal oprettes i forbrugerens navn, og  

 beløbet  

 skal indsættes senest førstkommende bankdag efter modtagelsen.
 Stk. 2.  

  

 Fraviges  

 bestemmelsen i stk. 1, således at ejendomsmægleren eller den  

 erhvervsmæssige udbyder kan disponere over forbrugerens konto, skal det på  

 særlig fremtrædende måde fremgå af aftalen, at der fraviges vilkår, som er  

 fastsat til sikring af forbrugeren.
§ 15.  

  

 Enhver ejendomsmægler eller erhvervsmæssig udbyder skal føre en oversigt over  

 depositum og andre betroede midler samt beløb, der er indsat på særskilte  

 konti.
Vedkommende skal have udarbejdet en forretningsgang, der sikrer en  

 korrekt registrering af de deponerede midler og beløb indsat på særskilte  

 konti  

 samt forrentningen af disse.
I virksomheder med flere mæglere eller udbydere  

 kan der dog føres en fælles oversigt.
 Stk. 2.  

  

 Oversigten  

 skal ajourføres samme dag, midler modtages eller indsættes på en særskilt  

 konto.
Stk. 3.  

  

 For enhver  

 handel skal oversigten indeholde oplysninger om størrelsen af de modtagne  

 beløb, fra hvem de hidrører, samt datoen for beløbenes modtagelse.
Det skal  

 ligeledes fremgå af oversigten, i hvilket pengeinstitut en særskilt konto er  

 oprettet, og hvilke beløb, der er indsat herpå.
 Stk. 4.  

  

 Et beløb må  

 først slettes fra oversigten, når ejendomshandlen er endeligt gennemført.
 Stk. 5.  

  

 Erhvervs-  

 og Selskabsstyrelsen og Disciplinærnævnet for Ejendomsmæglere kan til enhver  

 tid forlange en kopi af oversigten.
 § 16.  

  

 Efter anmodning fra Erhvervs- og Selskabsstyrelsen eller Disciplinærnævnet  

 for  

 Ejendomsmæglere skal enhver ejendomsmægler eller udbyder dokumentere, at  

 oversigten føres i overensstemmelse med § 15, samt at den udfærdigede  

 forretningsgang følges.
 Stk. 2.  

  

 Oplysningerne efter stk. 1 skal være attesteret af en statsautoriseret  

 eller registreret revisor.
Stk. 3.  

  

 Udgifterne  

 til revisorerklæring afholdes af Erhvervs- og Selskabsstyrelsen eller  

 Disciplinærnævnet for Ejendomsmæglere, hvis det viser sig, at vedkommendes  

 forhold omkring deponerede midler er og har været i orden.
I modsat fald må  

 vedkommende selv afholde udgifterne.
Erhvervs- og Selskabsstyrelsen kan, når  

 omstændighederne taler derfor, bestemme, at udgifterne helt eller delvis  

 afholdes af Erhvervs- og Selskabsstyrelsen.
Kapitel 4 Ejendomsformidling organiseret i  

 virksomhedsform § 17.  

  

 E  

 jendomsformidlingsvirksomhed skal udøves fra et selvstændigt  

 forretningssted, jf. § 8, stk. 2, i lov om omsætning af fast ejendom.
Stk. 2.  

  

 Ved et  

 selvstændigt forretningssted forstås, at ejendomsformidlingsvirksomheden skal  

 foregå i et separat lokale med en særskilt indgang, der er ledet af en  

 registreret ejendomsmægler eller advokat Stk.3.  

  

 Kravet om  

 selvstændigt forretningssted gælder ikke for ejendomsmæglere og advokater,  

 der  

 driver ejendomsformidlingsvirksomhed, dog forudsat at samtlige ejere er  

 ejendomsmæglere eller advokater.
 § 18.  

  

 En ejendomsmægler, der udøver virksomhed i en ejendomsmæglervirksomhed,  

 herunder et ejendomsmæglerselskab, hæfter personligt sammen med virksomheden  

 for ethvert krav, en forbruger måtte få mod ejendomsmægleren, som følge af  

 dennes udøvelse af ejendomsmæglervirksomhed.
 § 19.  

  

 En ejendomsformidlingsvirksomhed, må alene  

 have til formål  

 at drive ejendomsformidlingsvirksomhed og hermed  

 beslægtet virksomhed.
Stk. 2.  

  

 Et  

 ejendomsformidlingsselskab har eneret til at benytte betegnelsen  

 ejendomsmæglerselskab eller deraf dannede forkortelser, hvis virksomheden  

 alene  

 har til formål at drive ejendomsformidlingsvirksomhed og hvis den daglige  

 ledelse er en registreret ejendomsmægler eller advokat Stk. 3.  

  

 Et ejendomsmæglerselskab har eneret  

 til at benytte betegnelsen uafhængigt ejendomsmæglerselskab, hvis  

 betingelserne  

 i § 26, stk. 1, i lov om omsætning af fast ejendom er opfyldt for  

 såvel selskabet som den daglige ledelse Kapitel 5 Straf § 20.  

  

 Overtrædelse af §§ 12, stk.1, og stk. 3, 1. pkt. § 13,  

 stk. 1, §   

 14 ,  

 § 15, stk. 1-4, § 16,  

 stk. 1-2 § 17, stk. 1-2 og §§ 18-19, straffes med bøde.
Kapitel 7 Ikrafttræden m.v.
 § 21.  

  

 Bekendtgørelsen træder i kraft den 1. oktober 2006.
 Stk. 2.  

  

 Samtidig  

 ophæves bekendtgørelse nr. 996 af 14.december 1993 om udøvelse af  

 ejendomsformidlingsvirksomhed  

 i selskabsform og bekendtgørelse nr. 617 af 19. august 1998 om  

 ejendomsformidleres sikkerhedsstillelse og behandling af betroede midler.
