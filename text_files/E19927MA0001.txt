 Behandlinger foretaget af psykologer med akademisk kandidateksamen, og som  

 har gennemgået en klinisk uddannelse i offentlig stilling af mindst 1 års  

 varighed, er undtaget fra momspligten.
 Den nævnte betingelse er i visse tilfælde blevet fraveget, hvis  

 psykologerne har kunnet dokumentere, at de har opnået tilsvarende  

 kvalifikationer.
Told- og Skattestyrelsen blev spurgt, om deltagelse i undervisning i  

 "Indføring i psykoterapi-klinisk praksis for ældre studerende" ved  

 Københavns Universitets Institut for Klinisk Psykologi kan sidestilles med  

 den 1-årige kliniske uddannelse i offentlig stilling.
Undervisningen tilbydes  

 specielt ældre studerende og tager udgangspunkt i den studerendes eget  

 klientarbejde ved instituttet.
Told- og Skattestyrelsen har gennem Sundhedsstyrelsen indhentet en  

 udtalelse fra Institut for Klinisk Psykologi.
Instituttet udtalte, at  

 undervisningen ikke kan sidestilles med den 1-årige uddannelsesstilling.
 Se også Mn.901 og Mn.1340.
