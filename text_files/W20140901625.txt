Pressenævnets kendelse i sag nr. 14-70-00593 Resumé Klager  en person  klagede over et indlæg fra 2008, der stadig var tilgængelig på avisen.dk.
Spørgsmålet om indlæggets tilgængelighed i 2008 er oversendt til mediet efter punkt B.8 i de opdaterede vejledende regler.
 Klagen over forhold i forbindelse med offentliggørelsen i 2008 var forældet.
 Pressenævnets formand udtaler:
Det bemærkes indledningsvis, at Pressenævnet træffer afgørelse om, hvorvidt god presseskik er tilsidesat, jf. medieansvarsloven § 34, stk. 1. Spørgsmål om, hvorvidt der er sket en overtrædelse af straffelovens bestemmelser om freds- og ærekrænkelser, henhører under domstolene og falder uden for Pressenævnets kompetence.
Klagen behandles i forhold til medieansvarsloven.
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Såfremt offentliggørelsen er sket efter den 1.januar 2014 er fristen for at klage til Pressenævnet 12 uger efter offentliggørelsen i massemediet eller 12 uger efter massemediets afgørelse, jf. medieansvarsloven § 34, stk. 2. Hvis offentliggørelsen er sket før den 1. januar 2014 er klagefristen 4 uger.
Da en del af klagen vedrører spørgsmålet om god presseskik i forbindelse med offentliggørelsen i 2008, og klager først har klaget til Pressenævnet i 2014, er fristen for at klage over forhold i forbindelse med offentliggørelsen overskredet.
Det forhold, at indlægget stadig er tilgængeligt på avisen.dk, fører ikke til et andet resultat.
 Denne del af klagen må herefter anses for sent indgivet og afvises, jf. medieansvarsloven § 43, stk. 3.
Da meddelelser offentliggjort i digitale medier ofte vil være tilgængelige længe efter, at de er publiceret, kan man klage til mediet over tilgængeligheden.
Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. de vejledende regler for god presseskik punkt B.8.
 Da indlægget [Klager], [Klagers hjemmeside] dømt for injurier fortsat er tilgængeligt på avisen.dk, oversendes denne del af klagen til avisen.dk for eventuel videre behandling.
 [Klager] har klaget til Pressenævnet over indlægget [Klager], [Klagers hjemmeside] dømt for injurier af 7. november 2008 på Avisen.dk, idet han mener, at god presseskik er tilsidesat.
 Klagen er modtaget i Pressenævnet 2. januar 2014.
 [Klager] har til støtte for klagen blandt andet anført, at indlægget ligger på nettet og er fyldt med injurier mod hans person.
Ifølge klager er indlægget bragt på avisen.dk, uden at han blev informeret.
Han finder det videre grotesk, at indlægget har været tilgængeligt på avisen.dk siden 2008 uden indblanding fra redaktionens side, og han ønsker indlægget fjernet.
 Pressenævnets formand udtaler:
Det bemærkes indledningsvis, at Pressenævnet træffer afgørelse om, hvorvidt god presseskik er tilsidesat, jf. medieansvarsloven § 34, stk. 1. Spørgsmål om, hvorvidt der er sket en overtrædelse af straffelovens bestemmelser om freds- og ærekrænkelser, henhører under domstolene og falder uden for Pressenævnets kompetence.
Klagen behandles i forhold til medieansvarsloven.
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Såfremt offentliggørelsen er sket efter den 1.januar 2014 er fristen for at klage til Pressenævnet 12 uger efter offentliggørelsen i massemediet eller 12 uger efter massemediets afgørelse, jf. medieansvarsloven § 34, stk. 2. Hvis offentliggørelsen er sket før den 1. januar 2014 er klagefristen 4 uger.
Da en del af klagen vedrører spørgsmålet om god presseskik i forbindelse med offentliggørelsen i 2008, og klager først har klaget til Pressenævnet i 2014, er fristen for at klage over forhold i forbindelse med offentliggørelsen overskredet.
Det forhold, at indlægget stadig er tilgængeligt på avisen.dk, fører ikke til et andet resultat.
 Denne del af klagen må herefter anses for sent indgivet og afvises, jf. medieansvarsloven § 43, stk. 3.
Da meddelelser offentliggjort i digitale medier ofte vil være tilgængelige længe efter, at de er publiceret, kan man klage til mediet over tilgængeligheden.
Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. de vejledende regler for god presseskik punkt B.8.
 Da indlægget [Klager], [Klagers hjemmeside] dømt for injurier fortsat er tilgængeligt på avisen.dk, oversendes denne del af klagen til avisen.dk for eventuel videre behandling.
