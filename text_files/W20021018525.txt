Landsskatteretskendelse af 11. september 2002 vedr.
Fast  

 ejendom  fortjeneste ved salg - parcelhusreglen A klager for indkomståret 1997 over, at skatteankenævnet har  

 anset avance ved salg af ejendom for skattepligtig kapitalindkomst.
 Det fremgår af sagens oplysninger, at klageren pr. 11. juni 1991  

 har erhvervet ejendommen X, og udlejet denne til sin datter, svigersøn og  

 børnebørn.
 Klagerens svigersøn er fraflyttet ejendommen i 1995. Klagerens  

 datter og børnebørn er fraflyttet ejendommen i maj 1997. Klageren har  

 underskrevet formidlingsaftale om salg af ejendommen den 6. maj 1997, og hun  

 har herefter solgt ejendommen ved slutseddel af 8. juli 1997.
 Klageren har i indkomståret 1997 oppebåret leje for perioden fra  

 den 1. januar til 30. april, i alt 12.000 kr.
Skatteankenævnet har ved den påklagede ansættelse fundet, at  

 klagerens avance ved salget af ejendommen er skattepligtig, jf.  

 ejendomsavancebeskatningslovens § 1. Ankenævnet har herved bl.a. henset til,  

 at  

 klageren ikke har opgivet sin bopæl i Y, og at klageren ikke reelt har  

 stiftet  

 bopæl på den omhandlede ejendom, herunder at hun ikke har meldt flytning til  

 folkeregisteret, at der ikke er sket reduktion i lejeindtægten, at klageren  

 ikke har flyttet sin virksomheds adresse, at der ikke er foretaget flytning  

 af  

 tv-licens og telefon, og at der ikke er oplyst flytteudgifter.
Ankenævnet har  

 endvidere henset til, at overnatninger i forbindelse med pasning af børnebørn  

 mv. ikke anses for tilstrækkeligt til at opfylde  

 ejendomsavancebeskatningslovens krav om, at ejendommen reelt har tjent til  

 bolig for klageren.
 Klageren har over for Landsskatteretten principalt nedlagt  

 påstand om godkendelse af det selvangivne, således at avancen anses for  

 omfattet af bestemmelsen i ejendomsavancebeskatningslovens § 8, stk. 1, og  

 subsidiært nedlagt påstand om nedsættelse af den opgjorte avance ved salget  

 under henvisning til, at anskaffelsessummen skal pristalsreguleres for  

 perioden  

 fra 1991 til 1993.
Til støtte for den principale påstand har klageren bl.a. anført,  

 at ejendommen har tjent til bolig for hende og hendes husstand, hvorfor  

 avancen  

 må være omfattet af ejendomsavancebeskatningslovens § 8, stk. 1. Klageren har  

 endvidere anført, at hun bar boet i den omhandlede ejendom i 2 perioder,  

 første  

 gang fra december 1995 og 3 måneder frem, derefter fra september 1996 til  

 juletid 1996, og at hun har haft et værelse til sin rådighed på den  

 omhandlede  

 ejendom ved sine ophold der.
Klageren har hertil anført, at hun i de 2  

 perioder  

 hverken havde flyttet folkeregisteradresse eller postadresse, idet hun på  

 grund  

 af sin personlige virksomhed modtager al sin post i postboks.
Klageren har  

 også  

 anført, at hun ikke har flyttet avisabonnement eller tidsskriftsabonnement i  

 forbindelse med flytningerne, samt at hun ikke har flyttet telefonabonnement,  

 idet hun har anvendt datterens eksisterende telefonabonnement i de perioder,  

 hun har boet på den omhandlede ejendom.
Klageren har yderligere anført, at  

 hun  

 i forbindelse med de to flytninger ikke har medbragt mere indbo, end der  

 kunne  

 være på traileren, bl.a. hendes dyne, hovedpude, kaffemaskine, samt  

 personlige  

 ting i form af toiletsager og tøj.
Klageren har desuden anført, at hun i  

 første  

 omgang var flyttet ind på ejendommen for at hjælpe datteren, der stod alene  

 med  

 to små børn, på daværende tidspunkt henholdsvis 6 og 2½ år gamle, da datteren  

 havde fået skifteholdsarbejde, og ikke kunne få børnene passet ved nat- og  

 weekendarbejde.
Klageren har derudover anført, at hendes anden indflytning på  

 ejendommen skyldtes, at det ikke gik så godt på hjemmefronten.
Klageren har  

 herefter anført, at det ikke er muligt via ejendomsskattebilletterne at  

 opgøre  

 et korrekt vandforbrug pr. person til dokumentation af klagerens ophold på  

 ejendommen, idet aflæsningsdatoerne for vandforbruget ikke er kendte, hvorfor  

 der kan være periodeforskydninger.
Klageren henviser endvidere til en  

 erklæring  

 fra hendes datter af 20. november 2001, hvoraf bl.a. følgende fremgår:
 Jeg skal herved bekræfte, at jeg har haft fælles bopæl og  

 husholdning med min mor på adressen i X i 2 perioder i årene 1995-1996.
For at kunne genoptage arbejdet skulle jeg have passet børnene  

 henholdsvis dag-, aften- og nattetimer på hverdage samt lørdage og søn- og  

 helligdage, idet arbejdsskemaet strakte sig over alle ugens 7 dage.
Kommunen  

 havde ikke pasningsmuligheder til rådighed på disse tidspunkter, og jeg havde  

 været nød til at sige mit arbejde op og gå på offentlig forsørgelse, såfremt  

 min mor ikke havde tilbudt at flytte sammen  

    

  

 med mig og børnene, da de jo ikke kunne være alene om aftenen og om  

 natten.
Jeg bibeholdt mit job og efter tre måneder fik jeg tilbudt et andet  

 arbejde på samme virksomhed indenfor normal arbejdstid.
I eftersommeren 1996 flyttede min mor af egne personlige årsager  

 tilbage til X, hvor vi igen fik indrettet et værelse til min mor og hendes  

 ejendele.
Hun boede der til december samme år.
 Der har ikke været indgået lejeaftaler mellem min mor og jeg.  

 For god ordens skyld skal jeg bekræfte at jeg ikke har betalt for vaskesøjle  

 opstillet i X.
 Endelig har klageren anført, at hun i første omgang ikke fandt  

 det presserende at flytte sin adresse men mente, at dette kunne vente til  

 årsskiftet, idet hun rent personligt fandt det lidt pinligt at skulle  

 forklare  

 en større omgangskreds og ikke mindst forretningsforbindelser, at hun var  

 flyttet  

 til en ny adresse, et adresseskift, som viste sig ikke at blive relevant, da  

 hun flyttede tilbage til Y i slutningen af året.
 Klageren har til støtte for den subsidiære påstand anført, at  

 det fremgår af en artikel fra Børsen den 3. december 2001, at boliginvestorer  

 fra købstidspunktet og frem til 1993 må pristalsregulere anskaffelsessummen,  

 og  

 at den nye praksis også må skulle bruges i nærværende sag, hvorfor en  

 eventuel  

 salgsavance bør reduceres med pristalsreguleringen fra 1991 til 1993.
 Told- og Skattestyrelsen har under sagens behandling henvist til  

 TS-cirkulære 2002-18 om pristalsregulering af visse anskaffelsessummer for  

 ejendomme efter ejendomsavancebeskatningsloven, for så vidt angår spørgsmålet  

 om pristalsregulering af anskaffelsessummen.
 Landsskatteretten skal  

 udtale:
 Landsskatteretten bemærker indledningsvist, at fortjeneste ved  

 afståelse af en- og tofamiliehuse og ejerlejligheder efter bestemmelsen i  

 ejendomsavancebeskatningslovens § 8, stk. 1, ikke medregnes ved opgørelsen af  

 den skattepligtige indkomst, hvis huset eller lejligheden har tjent til bolig  

 for ejeren eller dennes husstand i en del af eller hele den periode, hvori  

 denne har ejet ejendommen.
 Retten lægger ved afgørelsen til grund, at ejendommen i perioden  

 fra erhvervelsen til maj 1997 har været udlejet til klagerens datter, og at  

 klageren i indkomståret 1997 har oppebåret leje for perioden fra den 1.  

 januar  

 til 30. april, i alt 12.000 kr.
Efter en konkret vurdering finder retten, at det ikke kan anses  

 sandsynliggjort, at ejendommen reelt har tjent til bolig for klageren i en  

 del  

 af ejerperioden.
Retten har herved henset til, at i de perioder, hvor  

 klageren  

 angiveligt har haft ophold på ejendommen, har denne været fuldt udlejet til  

 klagerens datter, hvorfor klageren juridisk set ikke kan anses at have haft  

 rådighed over ejendommen i denne periode.
Retten finder endvidere, at ejendommen ikke kan anses for at  

 have tjent til bolig for klagerens husstand i en del af ejerperioden.
Retten  

 har herved henset til datterens alder i den periode, hvori hun beboede  

 ejendommen.
Retten har endvidere henset til, at den omstændighed, at klageren  

 har haft fælles husholdning med sin datter i de to perioder, hvor klageren  

 angiveligt har haft ophold på ejendommen, ikke medfører, at der er etableret  

 fælles husstand, idet klageren alene har opholdt sig som gæst på ejendommen.
 Ejendommen kan derfor ikke anses for at have tjent til bolig for  

 ejeren i ejendomsavancebeskatningslovens forstand.
 Retten finder herefter, at klagerens avance ved salget af  

 ejendommen er skattepligtig, jf. ejendomsavancebeskatningslovens § 1, og  

 derfor  

 skal opgøres efter ejendomsavancebeskatningslovens bestemmelser.
 Af TS-cirkulære 2002-18 om pristalsregulering af visse  

 anskaffelsessummer for ejendomme efter ejendomsavancebeskatningsloven fremgår  

 bl.a. følgende:
Told- og Skattestyrelsen skal  . præcisere, at der ved  

 afståelse af ejendomme, der er erhvervet før den 19. maj 1993, kan ske  

 pristalsregulering af den faktiske anskaffelsessum, når denne anvendes som  

 indgangsværdi, dog tidligst fra 1975, og frem til og med 1993, svarende til  

 de  

 regler om pristalsregulering, der gjaldt før 1993-loven. Retten finder, at klageren på baggrund af cirkulæret er  

 berettiget til at pristalsregulere den kontantomregnede anskaffelsessum for  

 perioden fra erhvervelsen af ejendommen den 11. juni 1991 til den 1. januar  

 1993.
 Den påklagede ansættelse ændres i overensstemmelse hermed.
Det overlades til ligningsmyndigheden at foretage den nærmere  

 talmæssige opgørelse, jf.
Landsskatterettens forretningsordens § 17, stk. 2.
