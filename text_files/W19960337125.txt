Medlemmet havde ansøgt om uddannelsesorlov.
Den 24. oktober 1995  

 bevilgede AF medlemmet orlov til uddannelse for perioden den 16.
 oktober 1995 - 10. maj 1996.
Medlemmets fagforening meddelte, at der var kommet nye stramninger med  

 hensyn til orlov til uddannelse pr. 1. januar 1996, der betød, at  

 orlovsydelser forbruger af dagpengeperioder.
Det betød, at medlemmets  

 dagpengeperiode sluttede i uge 7/1996. Da medlemmet ikke længere var  

 berettiget til mere i ydelse skulle medlemmet omgående kontakte AF.
 AF traf afgørelse og meddelte, at AF, efter at have konstateret, at  

 medlemmet ikke længere opfyldte betingelserne for at modtage orlovsydelse,  

 havde truffet afgørelse om, at bevillingen tilbagekaldtes fra den 18. februar  

 1996.
 AF henviste til, at AF fra medlemmets kasse havde fået besked om, at  

 medlemmets dagpengeret ophørte pr. 18. februar 1996.
 Ankenævnet fandt, at AF ikke havde haft tilstrækkelig hjemmel til at  

 tilbagekalde den udstedte bevilling af orlov til uddannelse med virkning fra  

 den 18. februar 1996 under henvisning til, at orlov til uddannelse til ledige  

 medregnes i ydelsesperioden, jf. § 5 i lov om orlov som ændret ved lov nr.  

 1060 af 20. december 1995.
 Ankenævnet havde lagt vægt på, at den givne bevilling blev udstedt i  

 overensstemmelse med de på bevillingstidspunktet gældende regler.
 Ankenævnet havde endvidere lagt vægt på, at medlemmet i god tro havde  

 indrettet sig på bevillingen.
 Videre havde nævnet lagt vægt på formuleringen af  

 ikrafttrædelsesbestemmelsen i § 3 i lov nr. 1060 af 20. december 1995 om  

 ændring af lov om orlov og lov om arbejdsmarkdsuddannelser.
 Ifølge bestemmelsens stk. 1 træder loven i kraft den 1. januar 1996.
Ifølge stk. 2. finder den anvendelse på ansøgninger indgivet den 1.  

 januar 1996 eller senere.
Stk. 4 vedrører orlov til uddannelse påbegyndt før  

 den 4. oktober 1995 eller ansøgninger indgivet under ledighed før den 4.  

 oktober 1995. Bestemmelsen nævner således ikke udtrykkeligt den heromhandlede  

 situation, hvor ansøgningen er indgivet i den mellemliggende periode efter  

 den 4. oktober 1995 men før den 1. januar 1996.
 Der var hverken i lovteksten eller forarbejderne hertil holdepunkt for  

 at antage, at det har været formålet med ændringsloven også at afskære  

 bevillinger, som livligt måtte blive udstedt i den mellemliggende periode  

 uden hensyntagen til det fremsatte ændringsforslag.
 Efter de almindelige forvaltningsretlige regler om tilbagekaldelse af  

 begunstigende forvaltningsakter var der efter nævnets opfattelse ikke hjemmel  

 til at tilbagekalde den af AF den 24. oktober 1995 udstedet bevilling af  

 orlov til uddannelse.
 Ankenævnet ophæver således AF's tilbagekaldelse af bevillingen.
Det fremgik, at medlemmet anmodede om uddannelsesorlov.  

 Arbejdsløshedskassen påtegnede ansøgningen med oplysning om, at medlemmet var  

 dagpengeberettiget ved orlovens start.
Arbejdsformidlingen bevilgede  

 medlemmet orlov til uddannelse for perioden 8. januar til 12. december 1996.
Kassen meddelte, at kassen ikke kunne udbetale orlovsydelse ud over den  

 periode, der var ydelsesuger til rest, og at medlemmets dagpengeperiode  

 ophørte den 14. juli 1996 Kassen oplyste arbejdsformidlingen om, at medlemmets dagpengeret ophørte  

 efter den 14. juli 1996, hvorefter kassen ikke kunne udbetale orlovsydelse.
 Arbejdsformidlingen tilbagekaldte herefter orlovsbevillingen med virkning  

 fra den 14. juli 1996, under henvisning til orlovsbekendtgørelsens § 79, stk.  

 1.
Medlemmet anførte, at man fratog medlemmets ret til  

 voksenundervisningsuddannelse, og at medlemmet ville have gode  

 beskæftigelsesmuligheder efter denne uddannelse.
Medlemmet anmodede om  

 dispensation.
Medlemmet havde vedlagt en udtalelse fra Københavns Dag- og  

 Aftenseminarium og fra sin underviser på uddannelsen.
Arbejdsformidlingen havde ingen kommentarer og havde henvist til  

 Direktoratet for Arbejdsløshedsforsikringen's Rundskrivelse nr. 23/96 Ankenævnet ophævde arbejdsformidlingens tilbagekaldelse af bevillingen.
