Fremsat den 27. februar 2001 af  

 Søren Søndergaard (EL) og Frank&nbsp  

 ;Aaen (EL) Forslag til folketingsbeslutning om oprettelse af et uafhængigt landevurderingsorgan i  

 asylsager Folketinget pålægger regeringen inden udgangen  

 af indeværende folketingsår at fremsætte de  

 nødvendige lovforslag samt foretage de fornødne administrative  

 ændringer med henblik på oprettelse af et uafhængigt  

 landevurderingsorgan, som har til formål løbende at indsamle  

 informationer og viden om forholdene i »flygtningeproducerende lande« og stille denne viden til rådighed for alle  

 parter i asylsystemets forskellige led.
Bemærkninger til forslaget Afgørelser i asylsager er ofte  

 vanskelige.
Det gælder både i Udlændingestyrelsen og i  

 Flygtningenævnet.
I en asylsag er det helt afgørende, at der  

 foreligger et så præcist og troværdigt informationsgrundlag  

 som overhovedet muligt.
Med oprettelsen af et uafhængigt  

 landevurderingsorgan ønsker forslagsstillerne at sikre, at der  

 tilvejebringes det bedst mulige og mest uafhængige informationsgrundlag  

 for asylsagsbehandlingen i både styrelsen og Flygtningenævnet.  

 Det vil betyde, at afgørelser truffet i Udlændingestyrelsen og  

 evt. prøvet i Flygtningenævnet ikke i samme grad som i dag vil  

 kunne kritiseres for at være baseret på oplysninger alene  

 indhentet af myndighedsparten i sagen.
Regeringen pålægges at  

 indhente oplysninger fra andre lande, blandt andet Canada, hvor man har  

 erfaringer med sådanne organer.
Skriftlig fremsættelse Søren Søndergaard (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om oprettelse af et  

 uafhængigt landevurderingsorgan i asylsager.
(Beslutningsforslag nr.
B 127).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
