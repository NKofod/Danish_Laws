 Under dags dato har jeg tilskrevet arbejdsdirektoratet således:
 »Under henvisning til direktoratets skrivelse af 23. juni 1949  

 angående spørgsmålet om, hvilke straffeforanstaltninger, der vil være at  

 anvende over for arbejdsgivere og arbejdere, der henholdsvis har underskrevet  

 og ladet sig afkontrollere uberettiget på de såkaldte vejrligsattester,  

 hvorefter der urigtigt er udbetalt arbejdsløshedsunderstøttelse til de  

 ommeldte arbejdere, skal jeg udtale, at efter min opfattelse må et sådant  

 forhold karakteriseres som bedrageri fra arbejderens side og formentlig også  

 fra arbejdsgiverens side, subsidiært for arbejdsgiveren som en overtrædelse  

 af straffelovens § 162, og derfor behandles på ensartet måde.
Direktoratet har oplyst, at man hidtil har fuldt den praksis at straffe  

 arbejderne administrativt efter arbejdsløshedsloven og kassevedtægtens  

 bestemmelser med slettelse af kassen eller en karantænestraf.
Sådanne  

 administrative foranstaltninger findes imidlertid ikke at kunne sidestilles  

 med sædvanlig straf, og de kan derfor ikke begrunde, at strafferetlig tiltale  

 for de udviste svigagtige forhold undlades.
 Jeg er imidlertid klar over, at søtrstedelen af disse sager er af ganske  

 ringe omfang og strafværdighed, og oftest kan forventes sluttet uden særlig  

 strafreaktion, hvorfor jeg er enig i, at så mange af disse sager, som det  

 skønnes forsvarligt, søges afgjort administrativt.
 Oversendes sagerne derimod til politiet med anmodning om fremme for så  

 vidt angår arbejdsgiveren, har jeg fundet det rettest, at der også indledes  

 kriminel undersøgelse mod arbejderen uanset den stedfundne administrative  

 afgørelse - i lighed med, hvad der vil blive foretaget i de sager af grovere  

 art, som direktoratet måtte oversende til sædvanlig kriminel tiltale.
