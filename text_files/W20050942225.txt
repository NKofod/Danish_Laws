Landsskatteretskendelse vedr. ophørspensionsindbetaling Klagen skyldes, at fortjenesten opnået  

 ved salg af svinebesætning ikke er anset at kunne indskydes på en  

 pensionsordning  

 i henhold til pensionsbeskatningslovens § 15 A.
Landsskatterettens afgørelse Personlig indkomst Skatteankenævnet har forhøjet den  

 personlige indkomst med 45.105 kr., svarende til fortjenesten opnået ved salg  

 af besætning.
 Landsskatteretten nedsætter  

 skatteankenævnets afgørelse med 45.105 kr.
Sagens oplysninger Klageren solgte i indkomståret 2001 en  

 landbrugsejendom.
Overdragelsesdagen var aftalt til den 1. juli 2001 og  

 købesummen  

 var aftalt til 3.950.000 kr.
I samme år solgte klageren en anden  

 landbrugsejendom.
Overdragelsesdagen var ligeledes aftalt til den 1. juli  

 2001  

 og købesummen var aftalt til 675.000 kr.
 Avance opnået ved salget af  

 landbrugsejendommene udgjorde:
Ejendomsavance.
Ejendom 1 296.238 kr.
.Ejendomsavance.
Ejendom 2 206.184 kr.
Genvundne afskrivninger bygninger 90 % 684.017 kr.
Genvundne afskrivninger bygninger 90 % 268.456 kr.
I alt 1.454.895 kr.
 Klageren indsatte i indkomståret 2001  

 1.500.000 kr. på ophørspension i henhold til pensionsbeskatningslovens § 15  

 A.
 Differencen mellem 1.500.000 kr. og  

 1.454.895 kr., svarende til et beløb på 45.105 kr. er af skatteankenævnet  

 anset  

 for fortjeneste stammende  

 fra salg af  

 besætning.
 Den egentlige fortjeneste ved salget af  

 besætningen udgjorde 73.799 kr., idet klageren opnåede en fortjeneste på  

 94.007  

 kr. ved salget af stambesætningen og samtidig noterede et tab på 20.208 kr.  

 ved  

 salget af handelsbesætningen.
 Efterfølgende har klagerens revisor  

 anmodet om, at beløbet på 45.105 kr. i stedet for opspares i  

 virksomhedsordningen, hvilket blev afslået af skatteankenævnet.
Skatteankenævnets afgørelse Skatteankenævnet har afvist, at beløbet  

 stammende fra salg af besætning, herunder stambesætning, kan indsættes på  

 ophørspension i henhold til pensionsbeskatningslovens § 15 A, idet  

 besætningen  

 må karakteriseres som omsætningsaktiver, der ikke kan medregnes i den  

 skattepligtige fortjeneste efter pensionsbeskatningslovens § 15 A.
 I den forbindelse har ankenævnet afvist  

 at tillægge et af landskontoret udarbejdet eksempel på regnskabsopstilling  

 betydning, hvor stambesætning kvalificeres som anlægsaktiv og  

 handelsbesætning  

 som omsætningsaktiv.
 Skatteankenævnet har til gengæld henvist  

 til et afsnit i bemærkningerne til pensionsbeskatningslovens § 15 A, stk. 6  

 og  

 7, vedrørende begrebet skattepligtig fortjeneste:
ved salg af en virksomhed, der har  

 været drevet i personligt regi, opgøres beløbet på grundlag af de  

 skattepligtige gevinster, der opnås ved salg af virksomhedens aktiver, såsom  

 driftsmidler,  

 goodwill og andre immaterielle aktiver, fast ejendom og værdipapirer, med  

 fradrag af tab. Skatteankenævnet har endvidere henvist  

 til Ligningsrådets bindende forhåndsbesked af 21. januar 2003, hvor der blev  

 udtalt, at minkskind og levende mink skulle henføres til virksomhedens  

 varelagre,  

 jf.
TSS-cirkulære 2001-46. Dette indebar, at fortjenesten, der hidrørte fra  

 salg af skind og mink ikke kunne indskydes på en pensionsordning efter  

 pensionsbeskatningslovens  

 § 15 A.
Nævnet har yderligere henvist til  

 bindende forhåndsbesked af 11. december 2001, hvor Ligningsrådet har  

 tilkendegivet, at fortjeneste og tab på omsætningsaktiver såsom varelagre og  

 igangværende arbejde ikke skal medregnes i den skattepligtige fortjeneste  

 efter  

 pensionsbeskatningslovens § 15 A.
Rådet har henset til, at fortjeneste eller  

 tab ved salg/levering af virksomhedens omsætningsaktiver er en så integreret  

 del af virksomhedens formål, virke og indtjening, at fortjenesten/tabet alene  

 kan indgå som en del af virksomhedens driftsoverskud /tab og derfor ikke kan  

 henregnes til den skattepligtige fortjeneste ved salget af virksomheden efter  

 pensionsbeskatningslovens § 15 A, stk. 6.
 Skatteankenævnet har dernæst afvist  

 revisorens anmodning om, at forhøjelsen opspares i virksomhedsordningen, idet  

 der var tale om en forhøjelse i privat regi og ikke af virksomhedens  

 resultat.
Klagerens påstand og argumenter Repræsentanten har nedlagt påstand om,  

 klageren er berettiget til at indsætte hele fortjenesten, herunder tillige  

 fortjeneste opnået ved salg af besætning på ophørspensionen, idet enhver  

 fortjeneste som indgår i den skattepligtige indkomst ved helt eller delvist  

 ophør af virksomhed kan danne baggrund for en fradragsberettiget indbetaling  

 på  

 en pensionsordning efter  

 pensionsbeskatningslovens § 15 A.
 Repræsentanten er derfor af den  

 opfattelse, at fortjenesten ved salget af hele besætningen, eller 73.799 kr.,  

 kan indgå ved beregningen af det maksimale indskud.
Repræsentanten er af den opfattelse, at  

 pensionsbeskatningslovens § 15 A, stk. 6, ikke indeholder nogen begrænsning  

 af,  

 hvilken fortjeneste der kan danne baggrund for indbetalingen, og det er  

 således  

 enhver fortjeneste ved salg af virksomhedens aktiver, der kan indgå.
Der skal  

 blot være tale om en fortjeneste, der konstateres ved afståelse af  

 virksomheden  

 eller en del heraf, hvilket skal ses i modsætning til den løbende drift.
I  

 fortsættelse heraf har repræsentanten konkluderet, at fortjeneste ved salg af  

 besætningen på en ejendom ved delvist virksomhedsophør medregnes ved  

 personens  

 indkomstopgørelse, hvorfor en sådan fortjeneste også kan danne baggrund for  

 indbetaling med fradragsret.
 Repræsentanten har anført, at  

 opregningen i bemærkningerne til loven, hvor der nævnes driftsmidler,  

 goodwill  

 og andre immaterielle aktiver, fast ejendom og værdipapirer, ikke er  

 udtømmende.
Repræsentanten har desuden anført, at  

 bestemmelsen skal ses i forhold til, at den også er indført for at lette  

 generationsskifte, hvilket indebærer udskydelse af skatten, der ligger i, at  

 der opnås et fradrag i afståelsesåret, hvorefter der først sker beskatning  

 ved  

 udbetalingen af pensionsordningen.
Ved genererationsskifte under  

 successionsreglen i kildeskattelovens § 33 C  

 kan der også succederes i husdyrbesætninger, varelageret m.v. jf.  

 ligningsvejledning 2002, afsnit E.I.7, hvor besætninger og varelagret omtales  

 som aktiver.
Repræsentanten er ikke enig i svaret  

 givet i bindende forhåndsbesked den 21. januar 2003, idet Ligningsrådet har  

 sondret mellem omsætnings- og anlægsaktiver.
Det er repræsentantens  

 opfattelse,  

 at Ligningsrådets afgørelse bygger på ulovmedholdelig fortolkning af  

 bestemmelsen i pensionsbeskatningslovens § 15 A.
Repræsentanten er desuden af  

 den opfattelse, at Ligningsrådets afgørelse medfører forskel mellem  

 behandling  

 af personligt drevne virksomheder og virksomheder drevet i selskabsform, idet  

 selskabernes afståelsessum inkluderer værdien af varelagre og/eller  

 besætning.
 Afslutningsvis har repræsentanten  

 bemærket, at der i det mindste skal sondres mellem stambesætning, der efter  

 husdyrbesætningsloven betragtes som anlægsaktiv og anden besætning.  

 Repræsentanten  

 er således af den opfattelse, at fortjenesten ved salg af stambesætning kan  

 indskydes på pensionsordningen efter § 15 A.
Landsskatterettens bemærkninger og  

 begrundelse I henhold til pensionsbeskatningslovens  

 § 15 A, stk. 1, kan personer, der i forbindelse med afståelse af deres  

 erhvervsmæssige virksomhed eller en andel af denne har opnået en  

 skattepligtig  

 fortjeneste, oprette pensionsordninger efter reglerne i stk. 5 og 6.
 Landsskatteretten bemærker, at formålet  

 med vedtagelse af pensionsbeskatningslovens § 15 A, var at indføre en særlig  

 adgang for personer over 55 år, der har drevet selvstændig virksomhed i  

 mindst  

 10 år, til at oprette pensionsordning i forbindelse med virksomhedsophør.
Det følger af bemærkningerne til  

 lovforslaget, at den berørte gruppe er karakteriseret ved, at den igennem en  

 længere erhvervsaktiv periode har haft erhvervsvirksomheden som økonomisk  

 centrum  

 for sine livsinteresser.
De pågældende har typisk prioriteret investeringer i  

 virksomheden over pensionsopsparing i traditionel forstand, og hvis der i det  

 hele taget er foretaget sådan pensionsopsparing, er denne ofte  

 uforholdsmæssigt  

 beskeden sammenlignet med de oparbejdede værdier i virksomheden og med  

 personernes hidtidige indtægtsforhold.
Det fremgår endvidere af bemærkningerne  

 vedrørende pensionsbeskatningslovens § 15 A, stk. 6 og 7, at Ved salg  

 af en  

 virksomhed, der har været drevet i personligt regi, opgøres beløbet på  

 grundlag  

 af de skattepligtige gevinster, der opnås ved salg af virksomhedens aktiver,  

 såsom driftsmidler, goodwill og andre immaterielle aktiver, fast ejendom og  

 værdipapirer, med fradrag af tab.
Også i den situation, hvor  

 virksomhedsejeren  

 anvender virksomhedsordningen, skal der foretages en sådan opgørelse af den  

 samlede skattepligtige fortjeneste, og det er et beløb svarende hertil, der  

 kan  

 indskydes på ordningen. Henset til bestemmelsens ordlyd og  

 henset til bemærkningerne finder Landsskatteretten ikke, at det fremgår, at  

 der  

 skal sondres mellem fortjeneste hidrørende fra anlægsaktiver og fortjeneste  

 hidrørende  

 fra omsætningsaktiver.
 Landsskatteretten finder derfor ikke, at  

 pensionsbeskatningslovens § 15 A, indeholder en begrænsning af, hvilken  

 fortjeneste der kan danne baggrund for indbetalingen, og det er således  

 enhver  

 fortjeneste ved salg af virksomhedens aktiver, der er omfattet af  

 bestemmelsen.  

 Fortjenesten hidrørende fra salg af husdyrbesætningen i forbindelse med  

 afståelse af klagerens virksomhed, herunder såvel stambesætning som  

 handelsbesætning  

 kan derfor medregnes til den fortjeneste, der af klageren kan indbetales på  

 ophørspensionen i henhold til pensionsbeskatningslovens § 15 A.
 Den påklagede afgørelse nedsættes  

 herefter med 45.105 kr.
