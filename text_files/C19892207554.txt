(Tekniske skoler) Hermed fremsendes aftale af 25. august 1989 mellem  

 Undervisningsministeriet og Dansk Teknisk Lærerforening om dispensationer i  

 henhold til § 7, stk. 2 i tjenestetidsaftalen af 18. november 1982 og om  

 afspadsering.
Aftalen træder i kraft 1. oktober 1989.
Ved indgåelsen af aftalen er der sket en forenkling såvel af reglerne om  

 adgangen til at give dispensation fra det i § 7, stk. 1 i tjenestetidsaftalen  

 af 1982 fastsatte undervisningstimetal som af proceduren.
Der er samtidig  

 sket en generel delegation af kompetencen til lokalt af aftale  

 dispensationer, idet det er en forudsætning, at der skal ske en forhandling  

 mellem skolens ledelse og Dansk Teknisk Lærerforenings tillidsmand, jf.  

 aftalens § 1.
 Aftalen giver mulighed for en i forhold til tidligere øget afspadsering,  

 der kan ske på et for såvel skole som lærer passende tidspunkt, idet der  

 lokalt bør aftales procedurer, herunder frister for gennemførelse af  

 afspadsering, jf. aftalens § 8.
 Det bemærkes, at aftalen ikke vedrører afspadsering af overtimer i henhold  

 til tjenestetidsaftalens § 17, stk. 1.
 Den i aftalens § 6 nævnte pulje kan højest omfatte 50 undervisningstimer.  

 Ved afspadsering af puljetimer tillægges 50 pct., jf. aftalens § 5. Til  

 forståelse af disse bestemmelser henviser man til følgende:
 Eksempel:
På afspadseringstidspunktet er opsamlet 36 timer i afspadseringspuljen. 4  

 timer ønskes afspadseret, og puljen nedskrives med 4 timer til 32 timer.
Den  

 kan herefter »fyldes op« påny, dog kun til den indeholder max. 50  

 timer.
 På aktivitetsopgørelsen anføres 6 afspadseringstimer (4 timer + 50 pct.).  

 Disse timer indgår i årsnormen, jf. aftalens § 9, stk. 1. Puljen skal ved  

 skoleårets udgang være nedskrevet til 0, jf. aftalens § 8, stk. 2.
 Til yderligere forståelse af aftalen har man opstillet følgende eksempler,  

 der vedrører en efg-lærer, hvis undervisningstimetal ifølge  

 tjenestetidsaftalens § 7, stk. 1, maksimalt er 28,5 pr. uge.
Eksempel 1 En lærer underviser 28,5 timer pr. uge i en lønperiode på 4 uger.
 Der udløses ingen timer ved dispensation,, jf. aftalens § 3.
 Ifølge § 17, stk. 2 i tjenestetidsaftalen afregnes ved månedens udgang  

 endeligt efter reglerne i tjenestetidsaftalens § 18:
 De 7,6 overtimer kan indgå i afspadseringspuljen, jf. aftalens § 7.
Eksempel 2 En lærer underviser i en lønperiode på 4 uger følgende:
Uge 1: 20 timer Uge 2: 34 timer Uge 3: 28 timer Uge 4: 38 timer Uge 1: Ingen dispensation Uge 2: 3,5 timer (32 - 28,5) afregnes som overtimer eller afspadseres  

 efter eget valg, jf. aftalens § 3. 2 timer (34 - 32) skal afspadseres, dvs.  

 obligatorisk afspadsering, jf. aftalens § 5.
Uge 3: Ingen dispensation Uge 4: 3,5 timer til overtimeudbetaling eller afspadsering. 6,0 timer til  

 obligatorisk afspadsering.
 Med hensyn til afregning efter tjenestetidsaftalens § 17, stk. 2 bemærkes:
 Uge 1 - 4: antal timer inden for det maksimale ugentlige timetal i henhold  

 til tjenestetidsaftalens § 7, stk. 1:
 Ingen yderligere overtimer til afregning.
Eksempel 3 En lærer underviser i en lønperiode af 5 uger med 1 undervisningsfri uge.
Uge 1: 0 timer Uge 2: 38 timer Uge 3: 38 timer Uge 4: 38 timer Uge 5: 25 timer Uge 1: 0 Uge 2, 3 og 4: 3,5 (32 - 28,5) x 3 timer = 10,5 timer afregnes som  

 overtimer eller afspadseres efter eget valg, jf. aftalens § 3. 3 x 6 (38 -  

 32) timer = 18 timer til obligatorisk afspadsering, jf. aftalens § 5.
 Med hensyn til afregning efter tjenestetidsaftalens § 17, stk. 2 bemærkes:
 Uge 1 - 5: Antal timer inden for det maksimale ugentlige timetal i henhold  

 til tjenestetidsaftalens § 7, stk. 1:
 Ingen yderligere overtimer til afregning.
 P. m. v.
 e. b.
A.
Jahnsen eksp. sekr.
Bilag Aftale mellem Undervisnings- og Forskningsministeriet og Dansk Teknisk  

 Lærerforening om dispensationer i henhold til § 7, stk. 2, i  

 tjenestetidsaftalen af 18. november 1982 og om afspadsering.
 I henhold til § 7, stk. 2, i aftalen af 18. november 1982 med senere  

 ændringer mellem Finansministeren og Statstjenestemændenes  

 Centralorganisation II om tjenestetid og overtidsbetaling for lærere og  

 inspektører samt forstandere ved lærlinge/efg-uddannelserne på de tekniske  

 skoler og i henhold til § 2, stk. 2, i hovedaftalen af 27. oktober 1969 med  

 tjenestemændenes centralorganisationer aftales følgende:
 § 1.  Dispensation fra det i § 7, stk. 1, i  

 tjenestetidsaftalen af 18. november 1982 nævnte undervisningstimetal kan  

 gives af den enkelte skoles ledelse efter drøftelse med Dansk Teknisk  

 Lærerforenings tillidsmand på skolen.
 § 2.  Der kan ikke pålægges en lærer flere end 38 (pr.  

 1. august 1990: 37) undervisningstimer om ugen.
 § 3.  Undervisningstimer, der læses mellem det normale  

 ugentlige timetal i tjenestetidsaftalens § 7, stk. 1 og 32, (pr. 1. august  

 1990 : 31), undervisningstimer afregnes som overtimer eller afspadseres efter  

 reglerne i tjenestetidsaftalens §§ 17 og 18.
 § 4.  Dispensation til at læse flere end 32 (pr. 1.  

 august 1990 : 31) undervisningstimer om ugen skal godkendes af den pågældende  

 lærer.
 § 5.  Undervisningstimer, der læses i henhold til  

 dispensation ud over det i § 4 nævnte timetal på 32 (pr. 1. august 1990 : 31)  

 ugentlige undervisningstimer afspadseres efter reglerne i  

 tjenestetidsaftalens § 18, stk. 2, med et tidstillæg på 50 pct.
 § 6.  De i henhold til § 5 opgjorte afspadseringstimer  

 indgår for hver enkelt lærer i en pulje på maksimalt 50 undervisningstimer  

 pr. skoleår før afspadseringstillæg.
 § 7.  I den i § 6 nævnte afspadseringspulje kan indgå  

 de månedlige overtimer i henhold i henhold til § 17, stk. 2 i  

 tjenestetidsaftalen.
 § 8.  De undervisningstimer, der indgår i  

 afspadseringspuljen i henhold til § 6, afspadseres efter aftale mellem  

 skolens ledelse og den enkelte lærer.
 Stk. 2.  Afspadsering skal ske inden for det aktuelle  

 skoleår.
 § 9.  Afspadseringstid indregnes i den pågældende  

 lærers pligtige antal undervisningstimer i henhold til tjenestetidsaftalen.
 Stk. 2.  Afspadseringstid indgår ikke i overtimeloftet  

 for den pågældende lærer på 210 undervisningstimer pr. år.
 § 10.  Reduktionstimer indgår i opgørelsen af  

 undervisningstimer i den enkelte uge.
 § 11.  Lærere, der har opnået timereduktion ved det  

 fyldte 60. år, kan ikke læse timer ved dispensation.
 § 12.  Aftalen har virkning fra 1. oktober 1989. Den  

 kan opsiges med 3 måneders varsel, dog tidligst til 1. august 1991.
 Stk. 2  Samtidig ophæves for så vidt angår de tekniske  

 skoler følgende aftaler:
København, den 25. august 1989 Dansk Teknisk Lærerforening Jens Henning Ravnsmed Undervisnings- og Forskningsministeriet P.m.v.
 e.b.
A.
Jahnsen eksp.sekr.
