Bekendtgørelse om ændring af bekendtgørelse om tilskud og revision m.v. ved universiteterne § 1 I bekendtgørelse nr. 1281 af 15. december 2011 om tilskud og revision m.v. ved universiteterne foretages følgende ændringer:
 1. Bekendtgørelsens indledning affattes således:
»I medfør af § 19, stk. 3, 8 og 9, § 26, stk. 3, og § 28, stk. 6, i universitetsloven, jf. lovbekendtgørelse nr. 367 af 25. marts 2013, som ændret ved lov nr. 898 af 4. juli 2013, fastsættes:« 2. I § 2, stk. 1, 1. pkt., indsættes efter »faste tilskud«: », jf. dog stk. 2«.
 3. I § 2 indsættes efter stk. 1 som nyt stykke:
»Stk. 2. Der ydes ikke tilskud til universitetets udbud af supplerende uddannelsesaktivitet efter universitetslovens § 5 a.« Stk. 2-7 bliver herefter stk. 3-8.
 4. I § 2, stk. 3, der bliver stk. 4, ændres »stk. 2« til: »stk. 3«.
 5. I § 2, stk. 4, 1. pkt., der bliver stk. 5, 1. pkt., ændres »stk. 3« til: »stk. 4«.
 6. I § 2, stk. 7, der bliver stk. 8, ændres »stk. 3, nr. 4« til: »stk. 4, nr. 4«.
 7. I § 3, stk. 1, indsættes efter »§ 2«: », jf. dog stk. 2,«.
 8. I § 3 indsættes efter stk. 1 som nyt stykke:
»Stk. 2. Universitetet afholder udgiften til supplerende uddannelsesaktivitet til danske statsborgere og til udenlandske studerende, der er omfattet af § 2, stk. 4, mens universitetet opkræver fuld deltagerbetaling for udbud af denne aktivitet til øvrige udenlandske studerende efter universitetslovens § 26.« Stk. 2-4 bliver herefter stk. 3-5.
 9. I § 4, stk. 5, 1. pkt., ændres »stk. 3, nr. 2« til: »stk. 4, nr. 2«.
 10. I § 4, stk. 6, 2. og 3 pkt., ændres »stk. 3, nr. 3« til: »stk. 4, nr. 3«.
 11. I § 5, stk. 1, ændres »stk. 2« til: »stk. 3«.
 12. Overalt i bekendtgørelsen ændres »Styrelsen for Universiteter og Internationaliserings« til: »Styrelsen for Videregående Uddannelsers«, og »Styrelsen for Universiteter og Internationalisering« ændres til: »Styrelsen for Videregående Uddannelser«.
 13. I § 7 ændres »stk. 2« til: »stk. 3«.
 14. § 10, stk. 2, nr. 5, affattes således:
»5) Oplysninger om forbruget fordelt på følgende hovedformål: uddannelse, forskning, formidling og videnudveksling, forskningsbaseret myndighedsbetjening og generel ledelse, administration og service.« § 2 Stk. 1. Bekendtgørelsen træder i kraft den 1. januar 2014, jf. dog stk. 2.
 Stk. 2. § 1, nr. 2-11 og 13, træder i kraft den 1. september 2014.
