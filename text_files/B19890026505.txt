 I medfør af § 6, stk. 2, i lov om slagtning, forhandling, udførsel og  

 indførsel af fjerkræ m.v., jf. lovbekendtgørelse nr. 31 af 15. januar 1988,  

 fastsættes:
§ 1.  Offentlig fjerkrækontrol må kun udøves af  

 dyrlæger, ansat dertil af Veterinærdirektoratet.
Dyrlægen kan ved kontrollens  

 udøvelse bistås af tilsynsteknikere, der arbejder under dyrlægens tilsyn og  

 ansvar i henhold til bestemmelser herom udstedt af Veterinærdirektoratet.
 Stk. 2.  Det påhviler enhver, der udøver fjerkrækontrol,  

 at rette sig efter de i denne instruks fastsatte bestemmelser.
 Stk. 3.  Veterinærdirektoratet kan påbyde synsprøve for  

 dyrlæger og tilsynsteknikere.
Undersøgelse før slagtningen § 2.  Slagtedyrene skal, medmindre det drejer sig om  

 slagtning med salg af uåbnet fjerkræ for øje, undersøges inden 24 timer efter  

 deres ankomst til slagteriet.
Denne undersøgelse skal gentages umiddelbart  

 før slagtningen, hvis der er gået mere end 24 timer siden det levende syn.
 Stk. 2.  Det levende syn kan begrænses til konstatering  

 af skader, der er opstået under transporten, såfremt fjerkræet er blevet  

 undersøgt i oprindelsesbesætningen inden for de sidste 24 timer og er fundet  

 sunde, og såfremt deres indentitet kan godtgøres ved ankomsten til  

 slagteriet.
 Stk. 3.  Foretages det levende syn i  

 oprindelsesbesætningen og på slagteriet ikke af den samme dyrlæge, skal  

 dyrene være ledsaget af et af Veterinærdirektoratet foreskrevet certifikat.
 Stk. 4.  Dyrlægen skal blandt andet have sin  

 opmærksomhed henledt på afmagring, pjusket fjerdragt, abscesser og større  

 inficerede sår, misfarvet og ødematøs kam, diarrhoe, åndedrætsbesvær, flod  

 fra øjne og næsebor, bevægelsesforstyrrelser og nervøse symptomer og særlig  

 have opmærksomheden henledt på symptomer på smitsomme sygdomme.
 Stk. 5.  Dyrlægen skal påse, at syge dyr eller  

 slagtedyr, der er mistænkt for at være smittefarlige, anbringes i det lokale  

 eller den afdeling, som er bestemt dertil, samt foranledige, at leverandørens  

 identitet sikres.
Stk. 6.  Hvis der fra en producent leveres et parti  

 fjerkræ, der indeholder særligt mange syge dyr, eller partiet formodes at  

 have været i kontakt med dyr, der lider af fjerkræpest, Newcastle disease,  

 rabies, salmonnellose, cholera, ornithose, hønsetyfus eller infektiøs  

 laryngo-tracheitis på en sådan måde, at disse sygdomme kan være overført til  

 dem, skal et sådant parti slagtes særskilt og om muligt sidst på dagen.
I  

 sådanne tilfælde kan dyrlægen, evt. efter samråd med Veterinærdirektoratet,  

 forlange holdet exviscereret.
 Stk. 7.  Undersøgelsen må kun foretages ved  

 tilstrækkeligt dagslys eller i kunstig belysning, der kan sidestilles hermed,  

 hvorved DS 700 kan tjene som rettesnor.
§ 3.  Dyrlægen skal påse, at dyrplageri ikke finder  

 sted.
Overtrædelse af bestemmelser i lov om værn for dyr og af bestemmelser  

 udstedt i medfør af denne lov skal anmeldes til politiet med kopi til  

 vedkommende veterinærinspektør.
Stk. 2.  Dyrlægen skal påse, at dyr, der føres ind i  

 slagtelokalet, omgående bedøves og slagtes.
Såfremt ministeriets skriftlige  

 tilladelse foreligger, kan bedøvelse dog undlades, hvis den er forbudt ved en  

 religiøs forskrift.
Undersøgelsen efter slagtningen § 4.  Dyrlægen skal påse, at de til enhver tid  

 gældende bestemmelser om slagteprocedure og renlighed overholdes.
Han skal  

 især have opmærksomheden henledt på, at exviscerationen foregår uden unødig  

 forurening og beskadigelse af fjerkrækødet, specielt at der ikke forekommer  

 lommedannelser.
 Stk. 2.  Dyrlægen skal påse, at kasserede dyr snarest  

 muligt fjernes fra slagtelokalerne på en hygiejnisk forsvarlig måde.
 Stk. 3.  Dyrlægen skal under kontrollens udøvelse  

 efterhånden notere de bemærkninger, hvortil undersøgelsen giver anledning.
 Stk. 4.  Ved lidelser, der kræver nærmere undersøgelse,  

 eller hvor udrensningen ikke kan tilendebringes i tilslutning til kontrollen,  

 skal dyret tilbageholdes på en sådan måde, at det kan identificeres for  

 nærmere undersøgelse.
Stk. 5.  Ved kontrol af slagtet fjerkræ skal der være  

 tilstrækkeligt dagslys eller kunstig belysning, der kan sidestilles hermed,  

 hvorved DS 700 kan tjene som rettesnor.
Lysintensiteten på kontrolpladsen  

 skal svare til mindst 540 Lux.
Stk. 6.  Kontrollen skal udføres umiddelbart efter  

 slagtningen, og ved den kontrolmæssige bedømmelse skal alle organer og dele  

 være i naturlig forbindelse med kroppen eller - på en af  

 Veterinærdirektoratet godkendt måde - anbragt således, at identiteten er  

 sikret.
Organer, krophule og kroppens overflade skal være let tilgængelige  

 for kontrol og skal undersøges omhyggeligt.
Stk. 7.  Såfremt fjerkræets sundhedstilstand eller  

 forholdene på slagteriet ikke hindrer det, og såfremt tilsynet med  

 overholdelsen af de til enhver tid gældende bestemmelser om slagteprocedure  

 og renlighed, undersøgelsen af det levende fjerkræ og den udvidede  

 undersøgelse af tilbageholdt fjerkræ kan foretages på et andet tidspunkt  

 eller af andre dyrlæger, må en dyrlæge af kyllinger og gæs undersøge indtil  

 1300 fjerkræenheder pr. time (60 minutter) og indtil 9600 fjerkræenheder pr.  

 døgn og af ænder, kalkuner og høns indtil 1000 fjerkræenheder pr. time (60  

 minutter) og indtil 7400 fjerkræenheder pr. døgn.
Dyrlægen skal i  

 almindelighed have lejlighed til at holde 8 minutters pause pr. time.
For  

 slagterier, hvor dette af hensyn til arbejdsgangen ikke kan gennemføres, kan  

 andre pauser aftales mellem vedkommende fagorganisation og den pågældende  

 veterinærinspektør, dog således at de aftalte pauser bliver af en varighed,  

 der tilsvarer 8 minutter pr. time.
Dyrlægen skal kunne standse  

 transportbåndet.
Normerne kan nedsætte under ugunstige forhold, f.eks.  

 hyppige afbrydelser på grund af en ante-mortem undersøgelse af nyankomne  

 slagtehold, lige som dyrlægen ved høj sygdomsfrekvens kan påbyde  

 slagtehastigheden nedsat.
 Stk. 8.  De anførte normer gælder også for  

 tilsynsteknikerne.
 Stk. 9.  De i stk. 7 nævnte fjerkræenheder er beregnet  

 på følgende måde:
 Kyllinger: 1 enhed pr. stk.
 Ænder, kalkuner og høns: 11/2 enhed pr. stk.
 Gæs: 2 enheder pr. stk.
Laboratoriemæssig undersøgelse § 5.  Laboratoriemæssig undersøgelse af slagtet  

 fjerkræ skal foretages i tilfælde, hvor dette følger af gældende bestemmelser  

 om bekæmpelse af smitsomme fjerkræsygdomme eller påbydes af  

 Veterinærdirektoratet, og kan foretages i tilfælde, hvor den kontrollerende  

 dyrlæge anser det for hensigtsmæssigt.
Stk. 2.  Til den laboratoriemæssige undersøgelse skal  

 indsendes krop med organer eller dele af disse i passende antal, indpakket  

 for sig og i kølet eller frosset stand efter aftale med det pågældende  

 laboratorium.
Ved forsendelsen skal i øvrigt følgende iagttages:
Stk. 3.  Den endelige bedømmelse udsættes, til  

 resultatet af den laboratoriemæssige undersøgelse foreligger.
Dyrlægen skal  

 påse, at fjerkrækød med forandringer af samme karakter som de indsendte eller  

 hele det pågældende parti fjerkrækød anbringes i det dertil bestemte aflukke  

 eller lokale.
 Stk. 4.  De i stk. 2 omtalte prøver kan indsendes til  

 nedennævnte laboratorier til foretagelse af de ved hvert laboratorium angivne  

 undersøgelser:
Veterinærdirektoratets Laboratorium, Kongensgade 16, 4100 Ringsted.
Levnedsmiddelstyrelsen Mørkhøjgård, Mørkhøj Bygade 19, 2860 Søborg Almindelige bedømmelsesregler § 6.  Total kassation, d.v.s. beslaglæggelse og  

 kassation af hele kroppen med samtlige tilhørende organer, skal anvendes  

 overfor fjerkræ, der er uegnet til menneskeføde på grund af universelle  

 tilstande eller lokale forandringer, der ikke lader sig udrense på  

 betryggende måde, eller som indvirker på den almene sundhedstilstand.
 Stk. 2.  Lokal kassation, d.v.s. beslaglæggelse og  

 kassation af dele af kroppen eller enkelte organer, skal anvendes over for  

 lokale forandringer eller lidelser, som er uden indflydelse på den almene  

 sundhedstilstand.
 Stk. 3.  Godkendelse, d.v.s. godkendelse til  

 menneskeføde og frigivelse uden betingelser, anvendes overfor fjerkrækød, som  

 er ubetinget egnet til menneskeføde.
Infektionssygdomme § 7.  Ondartede smitsomme sygdomme.
Stk. 2.  Ved optræden af de under stk. 1, nr. 1-6  

 anførte ondartede, smitsomme sygdomme hos slagtefjerkræ skal den  

 kontrollerende dyrlæge foruden omgående at foretage anmeldelse til  

 Veterinærdirektoratet drage omsorg for iværksættelse af de foranstaltninger  

 til forebyggelse af direkte eller indirekte spredning af menneske- eller  

 dyrepatogent smitstof, som er foreskrevet i lovgivningen om smitsomme  

 sygdomme hos husdyrene, eller som Veterinærdirektoratet påbyder iagttaget.  

 Under dyrlægens pligter i denne henseende hører navnlig påbudt beslaglæggelse  

 og uskadeliggørelse af kød, slagteaffald og dyriske produkter af enhver art  

 (herunder fjer, mave-tarm indhold, blod, gødning m.m.), som hidrører fra sygt  

 fjerkræ, eller som har været udsat for smitte fra sådant.
Dyrlægen skal  

 endvidere påse, at der foretages fornøden rengøring og desinfektion af  

 personer og deres beklædning og værktøj samt af slagtelokalet med gulv og  

 vægge og af forurenet inventar og redskaber m.v.
Når de under stk. 1, nr. 1-6  

 anførte lidelser konstateres, skal dyret eller kroppen med organer  

 tilbageholdes, indtil sagen pr. telefon har været forelagt  

 Veterinærdirektoratet.
 Stk. 3.  Mildere smitsomme sygdomme.
 Stk. 4.  Andre infektionssygdomme.
Svulstsygdomme § 8.  Svulstsygdomme.
Total kassation.
 Stk. 2.  Ved lokal svulstdannelse af utvivlsomt godartet  

 natur i organer kan godkendelse dog anvendes efter kassation af det angrebne  

 organ.
 Stofskifte-, mangel- og intoksikationssygdomme m.v.
§ 9 Abnorm lugt, smag eller farve m.v.
§ 10 Organsygdomme § 11.  Sygdomme i nervesystemet.
 Total kasssation (jf. § 7).
 Stk. 2.  Sygdomme i pericardum og hjerte.
 Stk. 3.  Sygdomme i luftveje, lunger og luftsække.  

 Bedømmelsen foretages efter de i § 7 angivne retningslinier.
Stk. 4.  Sygdomme i bryst- og bughinden.
Bedømmelsen  

 foretages efter de i § 7 angivne retningslinier.
 Stk. 5.  Sygdomme i kro, kirtelmave, kråse og tarm.
 Stk. 6.  Sygdomme i leveren.
 Stk. 7.  Sygdomme i urinvejene.
 Stk. 8.  Sygdomme i kønorganerne.
 Se § 7, stk. 4, nr. 16 og 18.
 Stk. 9.  Sygdomme i knogler, led, seneskeder og bursae.
 Stk. 10.  Sygdomme i muskulaturen.
 Se § 7, stk. 4, nr. 16, om Mareks disease.
 Stk. 11.  Sygdomme i hud m.v.
 Se § 7, stk. 4, nr. 16, om Mareks disease.
Indre parasitære sygdomme (se også under infektionssygdomme) § 12 Mærkning af slagtet fjerkræ § 13.  Dyrlægen skal påse, at det ved kontrollen  

 godkendte fjerkrækød mærkes i overensstemmelse med gældende  

 mærkningsbestemmelser.
Destruktion § 14.  Dyrlægen skal påse overholdelsen af gældende  

 bestemmelser om destruktion af slagtet fjerkræ.
 Protokoller m.v.
§ 15.  Dyrlægen skal føre de af Landbrugsministeriet  

 eller Veterinærdirektoratet udleverede protokoller vedrørende  

 fjerkrækontrollen.
Protokollerne skal på forlangende forevises  

 Veterinærdirektoratet.
Når en protokol er udskrevet, skal dyrlægen opbevare  

 den på virksomheden i mindst 5 år.
 Stk. 2.  Dyrlægen skal senest den 10. januar i det  

 følgende år gennem vedkommende veterinærinspektør til Veterinærdirektoratet  

 indsende indberetning på de af Veterinærdirektoratet hertil foreskrevne  

 skemaer om fjerkrækontrollen i det forløbne år.
Ikrafttræden § 16.  Bekendtgørelsen træder i kraft den 15. maj  

 1989.
 Stk. 2.  Bekendtgørelse nr. 519 af 26. september 1977 af  

 instruks om udøvelse af fjerkrækontrol ophæves.
