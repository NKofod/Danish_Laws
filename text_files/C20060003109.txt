Cirkulære om visse  

 sagsbehandlingsspørgsmål ved behandlingen af sager om fuldbyrdelse af straf  

 på  

 bopælen under intensiv overvågning og kontrol (Til kriminalforsorgens  

 institutioner og afdelinger) Ansøgninger,  

 orientering af direktoratet m.v.
 § 1.  

  

 Når en dømt på fri fod indgiver ansøgning til tilsynsmyndigheden, skal  

 tilsynsmyndigheden hurtigst muligt orientere direktoratet herom.
 Stk. 2.  

  

 Hvis  

 tilsynsmyndigheden ikke har modtaget en ansøgning fra en dømt inden udløbet  

 af  

 den frist, der er fastsat i § 7, stk. 1 og 2, i bekendtgørelse om  

 strafudståelse på bopælen, skal tilsynsmyndigheden hurtigst muligt herefter  

 orientere direktoratet herom.
§ 2.  

  

 Når en person, der er dømt for overtrædelse af straffelovens § 119, § 123,  

 § 216 eller §§ 244-246, søger inden udløbet af den frist, der er fastsat i §  

 7,  

 stk. 2, i bekendtgørelse om strafudståelse på bopælen, skal  

 tilsynsmyndigheden  

 hurtigst muligt rekvirere sagens akter fra det fængsel, hvor den pågældende  

 skal udstå straffen.
Samtidig orienteres fængslet om, at den pågældende har  

 søgt om strafudståelse på bopælen, og at ansøgningen har opsættende virkning,  

 således at fuldbyrdelsen skal udsættes, indtil der er truffet afgørelse om,  

 hvorvidt ansøgningen kan imødekommes.
Kopi af denne orientering sendes til  

 direktoratet.
Den dømte orienteres tillige herom.
 § 3.  

  

 I sager vedrørende personer, der er dømt for overtrædelse af straffelovens  

 § 119, § 123, § 216 eller §§ 244-246, skal tilsynsmyndigheden afgive  

 indstilling til direktoratet senest 1 måned efter, at ansøgningen er  

 modtaget.
Iværksættelse § 4.  

  

 Med henblik på at konstatere at den dømte opfylder betingelsen i  

 straffuldbyrdelseslovens § 78 e, stk. 1, nr. 2, skal tilsynsmyndigheden,  

 inden  

 iværksættelsen sker, sikre sig, at den dømte ikke siden datoen for  

 tilladelsen  

 er registreret for strafbart forhold i Det Centrale Kriminalregister.
§ 5.  

  

 I forbindelse med iværksættelsen, jf. § 19 i bekendtgørelse om  

 strafudståelse på bopælen, skal tilsynsmyndigheden 1)  

 	  

 installere modtageren i den dømtes hjem, 2)  

 	  

 montere senderen, som den dømte skal bære under strafudståelsen,  

 på den dømtes person, 3)  

 	  

 ved afprøvning sikre sig, at det elektroniske overvågningssystem  

 fungerer, 4)  

 	  

 vejlede den dømte om de rettigheder og pligter, som tilsynet og de  

 for fuldbyrdelsen fastsatte vilkår indebærer, herunder om virkninger af  

 vilkårsovertrædelser, jf. straffuldbyrdelseslovens § 78 d, stk. 1, 2. pkt.,  

 og 5)  

 	  

 sikre sig, at den dømte underskriver blanketten Iværksættelse af  

 intensiv overvågning.
Udpegning af  

 kontaktperson på arbejdspladsen, uddannelsesstedet eller lignende § 6.  

  

 Med henblik på kontrol af at den dømte overholder vilkåret i  

 straffuldbyrdelseslovens § 78 b, stk. 1, nr. 2, skal tilsynsmyndigheden i  

 forbindelse med udarbejdelsen af aktivitetsskemaet udpege en kontaktperson på  

 arbejdspladsen, uddannelsesstedet eller lignende, som kan underrette  

 tilsynsmyndigheden,  

 hvis den dømte helt eller delvis udebliver fra arbejde, uddannelse eller  

 lignende.
 Stk. 2.  

  

 Hvis  

 tilsynsmyndigheden finder, at helt særlige omstændigheder taler for, at  

 kravet  

 om udpegning af kontaktperson fraviges, forelægges dette direktoratet til  

 afgørelse sammen med tilsynsmyndighedens indstilling om strafudståelse på  

 bopælen.
Partshøring ved  

 tilbagekaldelse § 7.  

  

 Hvis den dømte efter forvaltningslovens §§ 19-20 skal partshøres, inden  

 der træffes afgørelse i anledning af en indberetning, skal  

 tilsynsmyndigheden,  

 inden indberetning m.v. sendes til direktoratet, give den dømte lejlighed til  

 at udtale sig.
Indberetning til  

 Det Centrale Kriminalregister § 8.  

  

 Tilsynsmyndigheden skal foretage indberetning til Det Centrale  

 Kriminalregister om 1)  

 	  

 iværksættelse af strafudståelse på bopælen under intensiv  

 overvågning og kontrol, 2)  

 	  

 løsladelse, herunder løsladelse på prøve, 3)  

 	  

 strafafbrydelse, og 4)  

 	  

 undvigelse.
 Stk. 2.  

  

 Indberetning skal ske pr.  

 telefax.
Ikrafttræden § 9.  

  

 Cirkulæret træder i kraft den 21. april 2006.
 Stk. 2.  

  

 Cirkulære nr. 53 af  

 28. juni 2005 om visse sagsbehandlingsspørgsmål ved behandlingen af sager om  

 fuldbyrdelse af straf på bopælen under intensiv overvågning og kontrol  

 ophæves.
