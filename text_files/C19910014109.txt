 § 1.  Der er indgået vedlagte aftale, som giver  

 statsinstitutioner ret til at kopiere ophavsretligt beskyttet materiale fra  

 aviser og tidsskrifter mod at betale en afgift til indehaverne af  

 ophavsretten.
 Aftalen indebærer en rabat på afgiften og en enklere administration i  

 forhold til, hvad rettighedshaverne ellers kunne kræve.
 Aftalen er indgået med Copy-Dan's forvaltningssektor  

 »Pressekopier«, som repræsenterer tekstforfattere, fotografer og  

 udgivere.
§ 2.  Den enkelte statsinstitution skal i følge  

 aftalen hvert år i januar måned indberette antallet af kopier og afregne  

 afgiften direkte til Copy-Dan.
Afgiften betales af institutionens egen  

 bevilling.
Aftalen gælder fra 1. januar 1991. Indberetning og afregning for 1991 skal  

 ske inden udgangen af august måned 1991. For 1991 er afgiften 48 øre pr.  

 A4-kopi.
De nærmere vilkår fremgår af aftalen.
 § 3.  Aftalen omfatter alle egentlige  

 statsinstitutioner, men ikke selvejende institutioner.
 Aftalen erstatter pr. 1. januar 1991 aftaler, som statsinstitutioner  

 tidligere har indgået med Copy-Dan's forvaltningssektor  

 »Pressekopier« om samme emne.
§ 4.  Aftalen omfatter ikke kopier til brug i  

 undervisning.
På dette område er der indgået en særlig aftale mellem de  

 kommunale organisationer og Copy-Dan.
Pligten til at betale afgift gælder ikke for et mindre antal kopier til  

 privat brug.
Et mindre antal kopier fortolkes som ikke over 3-5 kopier til  

 ikke-tjenstligt brug.
 § 5.  Den årlige indberetning skal sendes til  

 Copy-Dan, selv om en statsinstitution ikke har taget afgiftspligtige kopier.
§ 6.  I følge aftalens §4, stk. 7 skal  

 statsinstitutioner på den årlige indberetning til Copy-Dan angive omfanget af  

 evt. kopiering af andet ophavsretligt beskyttet materiale end aviser og  

 tidsskrifter.
Det vil især sige kopier fra bøger.
Oplysningerne tjener til  

 generel orientering for Copy-Dan.
 § 7.  Der henvises til lovbekendtgørelse nr. 453 af  

 23. juni 1989 om ophavsretten til litterære og kunstneriske værker samt  

 lovbekendtgørelse nr. 454 af 23. juni 1989 om retten til fotografiske  

 billeder.
 § 8.  Spørgsmål om aftalen kan rettes til Direktoratet  

 for Statens Indkøb, Suomisvej 2, 1927 Frederiksberg C, telefon 31 35 95 00.
Finansministeriet, den 31. juli 1991 Peter Lorentz Nielsen / Jens Ulrik Dalgaard RAMMEAFTALE mellem Copy-Dan's forvaltningssektor »Pressekopier« og Direktoratet for Statens Indkøb om statsinstitutionernes kopiering af ophavsretligt beskyttet materiale fra aviser og tidsskrifter § 1 Aftalen vedrører statsinstitutionernes kopiering af ophavsretligt  

 beskyttet materiale fra aviser og tidsskrifter ud over det i § 11 i lov om  

 ophavsretten til litterære og kunstneriske værker og i § 5 i lov om retten  

 til fotografiske billeder tilladte.
 Stk. 2.  Aftalen medfører ingen indskrænkning i  

 citatretten i henhold til lov om ophavsret, § 14.
 Stk. 3.  Aftalen omfatter ikke brug af kopier i  

 undervisningsøjemed.
§ 2 En statsinstitution er berettiget til at kopiere fra aviser og  

 tidsskrifter, til hvilke medlemmer af forvaltningssektoren  

 »Pressekopier« har rettighederne i henhold til de i § 1 nævnte  

 love.
Stk. 2.  Retten omfatter kopiering til intern brug,  

 hvorved forstås information af institutionens ledelse og medarbejdere.
Retten  

 omfatter derimod ikke kopiering til lager.
Stk. 3.  Kopiaviser må højst fremstilles i 150  

 eksemplarer.
Ved kopiaviser forstås periodiske udsendelser af en samling af  

 artikler til en bestemt modtagerkreds.
§ 3 Institutionen påser, at avisens eller tidsskriftets navn og udgivelsesdato  

 fremgår af kopien, samt at skribentens og/eller fotografens navn eller  

 signatur medtages i det i avisen eller tidsskriftet angivne omfang, jfr. lov  

 om ophavsretten til litterære og kunstneriske værker, § 3, og lov om retten  

 til fotografiske billeder, § 2.
§ 4 Institutionen foretager indberetning til Copy-Dan om omfanget af  

 afgiftpligtige kopier og afregning herfor i overensstemmelse med stk. 2-6.
 Stk. 2.  Indberetning sker ved anvendelse af bilag 1,  

 der indsendes til Copy-Dan hvert år inden udgangen af januar måned, første  

 gang dog inden udgangen af august 1991 (bilag 1 A).
Stk. 3.  Indberetningen skal omfatte et skøn over hele  

 kalenderårets forbrug af afgiftpligtige kopier.
Fra og med indberetningen i  

 januar 1992 skal der desuden ske opgørelse af det foregående kalenderårs  

 antal afgiftspligtige kopier.
 Stk. 4.  Kopiafgift beregnes og indbetales af  

 instituitionen til Copy-Dan samtidig med indberetningens indsendelse.
 Stk. 5.  Afregningen i august 1991 sker på grundlag af  

 det skønnede forbrug af afgiftspligtige kopier i kalenderåret.
 Stk. 6.  Afregningen fra og med januar 1992 sker på  

 grundlag af det skønnede forbrug af afgiftspligtige kopier i pågældende  

 kalenderår, men således, at der justeres for en eventuel forskel mellem det  

 skønnede og det faktiske forbrug i det foregående kalenderår.
Stk. 7.  Ud over den i stk. 1-6 nævnte indberetning af  

 afgiftspligtige kopier indberettes forbruget af kopier af andet ophavsretligt  

 beskyttet materiale end aviser og tidsskrifter.
Der skal ikke i henhold til  

 nærværende aftale betales afgift for disse kopier.
§ 5 Copy-Dan er berettiget til at rette henvendelse til statsinstitutioner  

 vedrørende antal afgiftspligtige kopier, herunder af hensyn til den  

 ophavsretlige fordeling at anmode om stikprøvekontrol af antal  

 afgiftspligtige kopier for en afgrænset periode af indtil to måneders  

 varighed.
Stk. 2.  Stikprøvekontrol i medfør af stk. 1 gennemføres  

 ved, at der i den fastlagte periode tages en ekstra kopi af de afgiftpligtige  

 kopier til Copy-Dan.
Såfremt der er foretaget nedfotografering af materialet,  

 jf. § 6, stk. 2, skal dette anføres på kopien.
§ 6 Statsinstitutioners afregning til Copy-Dan af afgiftspligtige kopier sker  

 på grundlag af en afgift pr. kopiside på kr. 0,48 (januar 1991-niveau).
Stk. 2.  En kopiside defineres som A4-format, og der  

 betales afgift for hver kopi af dette format, også selv om hele siden ikke er  

 dækket.
Ved nedfotografering eksempelvis fra A3-format til A4-format af  

 originalmaterialet beregnes dobbelt afgift eller kr. 0,96 pr. kopiside  

 (januar 1991-niveau).
§ 7 Afgiften efter § 6 reguleres hvert års 1. januar, første gang i 1992, på  

 grundlag af forbrugerprisindekset for september måned.
Udgangspunktet for  

 beregningen er forbrugerprisindekset (1975 = 100) for september 1990,  

 svarende til kr. 0,48.
§ 8 For afgiftspligtige kopier for 1990 eller tidligere indbetaler  

 Finansministeriet den 15. januar 1992 til Copy-Dan 4,5 mill. kr., omfattende  

 alle statsinstitutioner, for hvilke der ikke har været indgået aftale om  

 betaling for kopiering.
 Stk. 2.  Den i stk. 1. nævnte aftale om afgift for  

 kopier for 1990 eller tidligere er betinget af bevilling af beløbet, der  

 særskilt vil blive søgt på finanslovsforslaget for 1992.
§ 9 Aftalen træder i kraft pr. 1. januar 1991. Den kan af hver af parterne  

 opsiges med 6 måneders varsel til udgangen af et kalenderår.
26. juni 1991 For For Direktoratet for »Pressekopier«:
 Statens Indkøb:
P.
K.
Jakobsen Henrik Norlin BILAG 1 INDBERETNING TIL COPY-DAN AF AFGIFTSPLIGTIGE KOPIER FRA AVISER OG TIDSSKRIFTER i forhold til indberetning i 19 indberettes særskilt.
 Dato:Underskrift:
Dette bilag samt afgiftsbeløb fremsendes til Copy-Dan's forvaltnings- sektion »Pressekopier«, Ryesgade 53 B, 2100 København.
BILAG 1 A INDBERETNING TIL COPY-DAN AF AFGIFTSPLIGTIGE KOPIER FRA AVISER OG TIDSSKRIFTER (AUGUST 1991) Statsinstitution:
 Adresse:
 3. Evt. underlagte institutioner omfattet af  

 indberetningen:
 Dato: Underskrift:
 Dette bilag samt afgiftsbeløb fremsendes til Copy-Dan's  

 forvaltningssektion »Pressekopier«, Ryesgade 53 B, 2100 København  

 Ø.
