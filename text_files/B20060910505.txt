Bekendtgørelse om  

 indelukning af fjerkræ og andre fugle i forbindelse med fund af højpatogen  

 aviær influenza i vilde fugle I medfør af § 30, stk.1  

 og 3, § 32, § 34, § 70, stk. 3 og 5, i lov nr. 432 af 9. juni 2004 om hold af  

 dyr som senest ændret ved lov nr.105 af 20.februar 2006, og kongelig  

 anordning  

 nr. 141 af 3. marts 2006 om at visse bekendtgørelse udstedt af ministeren for  

 familie- og forbrugeranliggende vedrørende udbrud af smitsomme dyresygedomme  

 ikke optages i Lovtidende § 1 og § 2, fastsættes følgende:
 § 1.  

  

 I denne bekendtgørelse  

 forstås ved:
 1)  

 	  

 »Zoner«:  

 Beskyttelses-  

 og overvågningszoner oprettet i henhold til § 2 i bekendtgørelse om  

 beskyttelsesforanstaltninger  

 i forbindelse med højpatogen aviær influenza hos vilde fugle.
 2)  

 	  

 »Fjerkræ«: Høns, kalkuner, perlehøns, ænder, gæs, vagtler, duer,  

 strudsefugle, herunder hobbyfjerkræ, der opdrættes eller holdes i fangenskab,  

 bortset fra opdrættet fjervildt.
 3)  

 	  

 »Andre fugle«: Andre fugle end fjerkræ og fjervildt, herunder  

 hobbyfugle.
 § 2.  

  

 I zoner skal fjerkræ og andre fugle i fangenskab holdes indendørs.
 Stk. 2.  

  

 Bestemmelsen i stk. 1  

 finder anvendelse uanset de almindelige regler i bekendtgørelse om  

 forebyggende  

 foranstaltninger mod aviær influenza.
 § 3.  

  

 Med bøde straffes den, der overtræder § 2, stk. 1.
 Stk. 2.  

  

 Der kan pålægges  

 selskaber m.v. ( juridiske personer) strafansvar efter reglerne i  

 straffelovens  

 5. kapitel.
 § 4.  

  

 Bekendtgørelsen træder i kraft den 15. marts 2006.
