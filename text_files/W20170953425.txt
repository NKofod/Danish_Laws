Pressenævnets kendelse i sag nr. 17-70-01150 Kanal 5 hører under den britiske tilsynsmyndighed Ofcom En person klagede en udsendelse i programserien Svindlerjagt, som blev bragt på Kanal 5 og på hjemmesiden dplay.dk.
Da Kanal 5 ikke har dansk sendetilladelse, er tv-kanalen ikke omfattet af medieansvarsloven og derved heller ikke af Pressenævnets område.
Kanalen hører under den britiske tilsynsmyndighed Office for Communications (Ofcom), hvortil personen i stedet kan klage.
 Pressenævnets formand, Hanne Schmidt, udtaler:
[Klager] har klaget over en udsendelse på Kanal 5, der ikke er under dansk sendetilladelse.
Udsendelsen er tillige gjort tilgængelig på hjemmesiden dplay.dk.
Kanal 5 Tv-kanaler skal være under dansk sendetilladelse for at være omfattet af medieansvarsloven og derved Pressenævnets kompetence, jf. medieansvarsloven § 1, nr. 2.
 Ifølge Pressenævnets oplysninger sender Kanal 5 med licens fra den britiske tilsynsmyndighed Office for Communications (Ofcom). Da Kanal 5 ikke har dansk sendetilladelse, er kanalen ikke omfattet af medieansvarsloven, jf. lovens § 1, nr. 2, og Pressenævnet har ikke kompetence til at behandle klagen over udsendelsen på Kanal 5.
 Denne del af klagen afvises derfor i medfør af medieansvarsloven § 43, stk. 2, nr. 1.
Hjemmesiden dplay.dk Hjemmesider skal anmeldes til Pressenævnet for at være omfattet af medieansvarsloven og derved Pressenævnets kompetence.
 Da dplay.dk ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3.
Klagen over dplay.dk hører således ikke under nævnets kompetence.
Denne del af klagen afvises derfor i medfør af medieansvarslovens § 43, stk. 2, nr. 1.
 Klagen afvises uden nærmere behandling.
 [Klager] har klaget til Pressenævnet over en udsendelse i programserien Svindlerjagt, som blev bragt på Kanal 5 den [Dato for offentliggørelsen], og som fortsat er tilgængelig på hjemmesiden dplay.dk, idet han mener, at god presseskik er tilsidesat.
 [Klager] har til støtte for klagen blandt andet anført, at udsendelsen indeholder ukorrekte oplysninger om ham og udgør en krænkelse af privatlivets fred.
 Pressenævnets formand, Hanne Schmidt, udtaler:
[Klager] har klaget over en udsendelse på Kanal 5, der ikke er under dansk sendetilladelse.
Udsendelsen er tillige gjort tilgængelig på hjemmesiden dplay.dk.
Kanal 5 Tv-kanaler skal være under dansk sendetilladelse for at være omfattet af medieansvarsloven og derved Pressenævnets kompetence, jf. medieansvarsloven § 1, nr. 2.
 Ifølge Pressenævnets oplysninger sender Kanal 5 med licens fra den britiske tilsynsmyndighed Office for Communications (Ofcom). Da Kanal 5 ikke har dansk sendetilladelse, er kanalen ikke omfattet af medieansvarsloven, jf. lovens § 1, nr. 2, og Pressenævnet har ikke kompetence til at behandle klagen over udsendelsen på Kanal 5.
 Denne del af klagen afvises derfor i medfør af medieansvarsloven § 43, stk. 2, nr. 1.
Hjemmesiden dplay.dk Hjemmesider skal anmeldes til Pressenævnet for at være omfattet af medieansvarsloven og derved Pressenævnets kompetence.
 Da dplay.dk ikke er anmeldt til Pressenævnet efter medieansvarslovens § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3.
Klagen over dplay.dk hører således ikke under nævnets kompetence.
Denne del af klagen afvises derfor i medfør af medieansvarslovens § 43, stk. 2, nr. 1.
 Klagen afvises uden nærmere behandling.
