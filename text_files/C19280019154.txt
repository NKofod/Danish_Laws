I Anledning af en Justitsministeriet forelagt Sag har Ministeriet  

 overvejet Spørgsmaalet om hvilken Fremgangsmaade der i Retskredse, i hvilke  

 der er særskilt Civildommer og Kriminaldommer, bør anvendes i Tilfælde, hvor  

 der i Henhold til Lov Nr. 72 af 12. April 1892 § 9 skal afholdes Søforhør  

 enten alene eller i Forbindeles med Søforklaring.
Retsplejeudvalget har i en  

 herfra indhentet Erklæring som sin Formening udtalt, at saavel Søforklaring  

 som Søforhør i de nævnte Tilfælde bør afholdes af Civilretten og at der  

 indenfor den bestaaende Lovgivnings Rammer maa kunne etableres en Praksis,  

 hvorefter udenfor København Søforklaring og Søforhør i Henhold til nævnte  

 Lovbestemmelse i alle Tilfælde afholdes ved Civilretten.
 Den af Retsplejeudvalget afgivne Erklæring er tiltraadt af et Flertal  

 indenfor den danske Dommerforening.
 Under Henvisning hertil skal man, da Justitsministeriet ligeledes kan  

 tiltræde det af Retsplejeudvalget udtalte, henstille til d'Hrr. fremtidig at  

 anvende den angivne Fremgangsmaade.
 I Tilfælde, hvor Retten paa Forhaand finder, at Sagen har særlig Interesse  

 for Anklagemyndigheden, bør der saa vidt muligt forinden Søforhøret gives  

 Politimesteren Underretning om dettes afholdelse, medens der iøvrigt i alle  

 Tilfælde, hvor Sagen skønnes at kunne have Interesse for Anklagemyndigheden,  

 bør tilstilles Politimesteren en Udskrift af det inden Retten passerede.
 Det tilføjes, at Justitsministeriet har underrettet Rigsadvokaten,  

 samtlige Statsadvokater og Politimestrene i de paagældende Retskredse om  

 foranstaaende.
