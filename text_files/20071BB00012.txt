Fremsat den 11. oktober 2007 af Poul Henrik Hedeboe (SF), Anne Grete Holmsgaard (SF), Morten Homann (SF), Kamal Qureshi (SF) og Ole Sohn (SF) Forslag til folketingsbeslutning om kommunal adgang til at indføre trafikbetalingssystemer Bemærkninger til forslaget  Et finmasket net af letbaner, som hurtigt og bekvemt transporterer folk fra bolig- og erhvervsområder til en station i byområder, der ikke betjenes af metro og S-tog.
Der vil være penge nok til letbaner til Brønshøj, Nordhavn (f.eks. fra Vesterbro via Blågårdsgade og Blegdamsvej), Holmen og Sydhavn, en tværgående bane fra Rådhuspladsen over Nørreport og Tagensvej til Rigshospitalet med tilslutning til Metrocityringen og letbaner i flere radiale indfaldsveje som f.eks. brogaderne.
 En ydre ringbane Ishøj-Glostrup-Ballerup-Lyngby etableret som letbane, der skal reducere den tværgående biltrafik i hovedstadsregionen, og som samtidig i et vist omfang kan aflaste den kollektive trafik i City.
F.eks. vil man kunne rejse med bane fra Køge til Hillerød uden om byen.
 Flere Parkér & Rejs-anlæg ved togstationer uden for byen.
Her skal både byens borgere og pendlere trygt kunne parkere deres bil, mens de tager toget ind til byen.
En bekvem kombination af bil og tog vil være konkurrencedygtig i forhold til at køre hele vejen i bil, når der skal betales bompenge.
 Hurtige busforbindelser i tætte byområder, hvor der ikke er gode baneforbindelser.
Busbaner og særlig lysregulering for busser skal sikre, at busserne kan komme hurtigt frem uden at blive forsinket af biltrafikken.
  Når Metrocityringen står færdig i 2017, kan fremtidige indtægter fra bompenge eventuelt bidrage til at finansiere yderligere metro.
