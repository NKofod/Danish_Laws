Skriftlig fremsættelse  

 14. marts 2007  

 ) Undervisningsministeren  

  

 (Bertel Haarder) :
 Herved tillader jeg mig for Folketinget at fremsætte:
Forslag til lov om  

 professionshøjskoler for videregående uddannelser (Lovforslag nr.
L 188).
 Regeringen har den 1. marts  

 2007 indgået aftale med Dansk Folkeparti, Socialdemokraterne og Det Radikale  

 Venstre om at danne 7 flerfaglige og regionale professionshøjskoler med  

 virkning fra 1. januar 2008.
 Formålet med lovforslaget  

 om professionshøjskoler er først og fremmest at fremme målsætningen om, at  

 mindst halvdelen af alle unge skal have en videregående uddannelse i 2015  

 samtidig med, at færdiggørelsesalderen reduceres.  

 Visionen er, at der  

 om 10 år tilbydes langt flere praksisorienterede uddannelser på  

 bachelorniveau  

 overalt i landet.  

 Det forudsætter  

 styrkelse af såvel kvaliteten som kapaciteten på de videregående uddannelser.
Væksten skal ske ved at  

 styrke og udvikle de eksisterende uddannelser og ved at udvikle nye tiltag,  

 der  

 kan imødekomme nye behov på såvel det offentlige som det private  

 arbejdsmarked.  

 Samfundets øgede kompleksitet stiller forøgede krav til  

 professionsbacheloruddannelserne.
Det nødvendiggør en styrkelse af kvaliteten  

 på grunduddannelserne, der fortsat må udvikles for at imødekomme de nye og  

 ændrede krav.
 Udfordringerne for  

 professionsbacheloruddannelserne forudsætter, at der etableres en stærk  

 sektor,  

 der har en klar profil og rollefordeling også i forhold til universiteterne  

 og  

 deres uddannelser.
 Professionshøjskolerne  

 primære opgave er at udbyde og udvikle praksisnære videregående uddannelser  

 og  

 efter- og videreuddannelse, der på et internationalt fagligt niveau  

 imødekommer  

 behovet for kvalificeret arbejdskraft i såvel den private som den offentlige  

 sektor, herunder at dække uddannelsesbehovet i tilknytning hertil i den  

 region  

 eller del heraf, hvor professionshøjskolen hører hjemme.
 Professionshøjskolerne  

 skal også fungere som regionale videninstitutioner, der har et tæt og stærkt  

 samspil  

 med regionale interessenter, herunder virksomheder, aftagere, regionale  

 vækstfora m.v.
Professionshøjskolerne  

 skal samarbejde strategisk og konkret med universiteter samt samarbejde med  

 andre relevante forskningsmiljøer og med de erhverv og professioner, som  

 professionshøjskolernes uddannelser retter sig mod.
Endelig skal  

 professionshøjskolerne i samarbejde med erhvervsakademier/erhvervsskoler  

 bidrage til udviklingen af de tekniske og merkantile uddannelsesmiljøer  

 .
Professionshøjskolerne får  

 en enstrenget ledelsesstruktur, og bestyrelsen bliver professionshøjskolens  

 øverste myndighed.
Bestyrelsen varetager den overordnede og strategiske  

 ledelse  

 af professionshøjskolen og sikrer uddannelsernes kvalitet og udvikling samt  

 en  

 effektiv drift af institutionerne.
Der foreslås, at bestyrelsen sammensættes  

 af  

 personer med erfaring og indsigt i professionsbacheloruddannelser rettet mod  

 private og offentlige erhverv og professioner.
Der skal endvidere være  

 personer  

 med erfaring og indsigt i det private og det offentlige arbejdsmarkeds behov  

 for uddannelserne, herunder i det regionale område.
Der skal tillige være  

 personer med indgående erfaring i strategisk ledelse, organisation og  

 økonomi.
Der dannes midlertidige  

 bestyrelse i overgangsperioden frem til 1. januar 2008, som skal forberede  

 sammenlægningen af de deltagende institutioner.
De midlertidige bestyrelser  

 sammensættes dels ved ministerudpegning efter indstilling fra bestyrelser for  

 de nuværende institutioner, som hver kan indstille et medlem, institutioner  

 med  

 over 1.500 hhv. 3.000 studenterårsværk kan dog indstille to henholdsvis tre  

 medlemmer, dels ved ministerudpegning uden indstilling af op til fire  

 medlemmer, og af repræsentanter for medarbejder og studerende på de  

 institutioner, som indgår i professionshøjskolen.
 Der oprettes 7  

 professionshøjskoler, dog således at der i en overgangsperiode oprettes to  

 professionshøjskoler i det syd- og sønderjyske område.
Ingeniørhøjskolerne står  

 over for særlige udfordringer og har dermed et særligt behov for at blive  

 styrket, især fordi uddannelsesområdet har vigende tilgang, navnlig fra  

 erhvervsuddannelserne.  

 Ingeniørhøjskolerne i henholdsvis Århus og København er derfor omfattet af en  

 særlig ordning, som indebærer, at de skal indgå i en professionshøjskole om  

 senest syv år.
Indtil da kan de forblive selvstændige eller sammen danne en  

 ingeniørhøjskole.
I overgangsperioden skal de indgå samarbejdsaftaler med  

 professionshøjskolerne om udvikling af nye grunduddannelser, faglige miljøer,  

 forsknings- og udviklingsarbejde m.v.
 I aftalen af 1. marts 2007  

 mellem regeringen, Dansk Folkeparti, Socialdemokraterne og Det Radikale  

 Venstre  

 har parterne tilkendegivet enighed om ved Folketingets Uddannelsesudvalgs  

 høring den 13. marts 2007 bl.a. at drøfte og afklare e  

 tableringen  

 af det nødvendige vækstlag for professionsbacheloruddannelser i forhold til  

 de  

 tekniske og merkantile områder, herunder hvordan  

 erhvervsakademier/erhvervsskoler,  

 der i væsentligt omfang udbyder korte videregående uddannelser, kan indgå i  

 professionshøjskoler eller etablere tæt samarbejde med disse.  

 Efter  

 Folketingets uddannelsesudvalgs høring kan der derfor vise sig behov for  

 ændringer i lovforslaget.
 Lovforslaget er sendt i  

 høring med høringsfrist til den 26. marts 2007.
 Idet jeg i øvrigt henviser  

 til lovforslaget med tilhørende bemærkninger, tillader jeg mig at anbefale  

 forslaget  

 til velvillig behandling i det høje Ting.
