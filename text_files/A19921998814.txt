 Denne datasammenskrivning omfatter lov om forhøjelse af  

 hædersgaver, jf. lov nr. 710 af 22. november 1989 med de ændringer, der  

 følger af lov nr. 260 af 29. april 1991.
§ 1.  De beløb, som oprindeligt er fastsat som  

 hædersgaver i henhold til de love, der er anført under 1-4, forhøjes med 575 pct., dvs. til 5.400 kr. årligt.
 Stk. 2.  Tilsvarende forhøjelse foretages af hædersgaver  

 til sårede og til efterladte efter faldne den 29. august 1943 og af  

 understøttelse, der ydes i anledning af ulykkestilfælde på søen som følge af  

 krigsbegivenheder under verdenskrigen 1914-18.
§ 2.  Såfremt en modtager af hædersgave tillige har  

 ret til pension efter § 14, stk. 1-2 eller stk. 3, nr. 1, i lov om social  

 pension, forhøjes hædersgaven med yderligere 1.800 kr. årligt.
Forhøjelsen  

 tilkommer ikke en enke, til hvem en hædersgave er overgået ved ægtefællens  

 død, medmindre hun selv har ret til pension efter § 14, stk. 1-2 eller stk.  

 3, nr. 1, i lov om social pension.
En modtager af hædersgave, der har ret til  

 forhøjelsen på 1.800 kr. årligt, bevarer denne ret efter overgang til at  

 modtage folkepension ved det fyldte 67. år.
 § 3.  Loven træder i kraft den 1. april 1990.
 Stk. 2.  Lov nr. 136 af 3. april 1985 om forhøjelse af  

 hædersgaver ophæves.
----------- Lov nr. 260 af 29. april 1991 indeholder følgende bestemmelser:
§ 2 Stk. 1.  Loven træder i kraft dagen efter  

 bekendtgørelsen i Lovtidende og har virkning fra den 1. april 1991.
 Stk. 2.  Loven finder tillige anvendelse for de  

 hædersgavemodtagere, der før den 1. april 1991 har mistet retten til  

 forhøjelsen ved at være overgået til at modtage folkepension, således at de  

 fremover modtager forhøjelsen.
