Fremsat den 17. november 1999 af Miljø-  

 og energiministeren (Svend Auken) Forslag til Lov om ændring af lov om forurenet  

 jord (Påbudsadgang vedrørende  

 undersøgelser) § 1 I lov nr. 370 af 2. juni 1999 om forurenet jord foretages følgende  

 ændringer:
1. I § 40, stk. 2, 1. pkt. indsættes efter ordene: »er sket« følgende  

»,dog ikke hvis den mulige udledning fra en  

 forureners virksomhed eller anlæg er ophørt før den 1.  

 januar 1992« 2. I § 85, stk. 2 udgår: »,jf. dog  

 § 56, stk. 2« 3. I § 88, stk. 1, nr. 2 ændres »efter § 8, stk. 1,« til:  

»efter § 8, stk. 1 eller 2,« 4. I § 88, stk. 1, nr. 4 ændres »i  

 strid med § 8, stk. 1, og« til: »i strid med § 8, stk. 1 eller 2, eller« 5. I overskriften før § 90 udgår: »,stempelloven« § 2 Loven træder i kraft den 1. januar 2000.
Bemærkninger til lovforslaget Almindelige bemærkninger 1. Lovforslagets hovedindhold Lovforslaget indeholder forslag til ændring af  

 jordforureningslovens § 40 om miljømyndighedernes adgang til at  

 påbyde en forurener at foretage nærmere undersøgelser  

 vedrørende en eventuel jordforurening.
 Det foreslås, at der ikke skal kunne udstedes  

 undersøgelsespåbud, hvis den mulige udledning fra en forureners  

 virksomhed eller anlæg er ophørt før den 1. januar  

 1992.
2. Lovforslagets baggrund og formål Folketinget vedtog den 28. maj 1999 lov om forurenet jord  

 (Lov nr. 370 af 2. juni 1999). I Bemærkningerne til lovforslaget blev  

 det oplyst, at der verserede en sag ved Højesteret om  

 undersøgelsespåbud efter miljøbeskyttelseslovens § 72, og  

 at lovforslaget kunne have tilbagevirkende kraft på dette punkt, hvis  

 Højesteret ændrede Østre Landsrets dom af 12. december  

 1997.
 Højesteretssagen er ligeledes omtalt i  

 betænkningen over jordforureningsloven, afgivet af Folketingets  

 Miljø- og planlægningsudvalg den 20. maj 1999 under pkt. 8 i  

 miljø- og energiministerens tilkendegivelser over for udvalget.
Lovforslaget er en opfølgning på  

 Højesteretssagen, idet Højesteret ved dom af 28. juni 1999  

 ændrede Østre Landsrets dom og fastslog, at der i henhold til  

 miljøbeskyttelseslovens § 72 ikke kan udstedes  

 omkostningskrævende undersøgelsespåbud, hvis udledningen  

 er afsluttet før den 1. januar 1992, hvor  

 miljøbeskyttelseslovens § 72 trådte i kraft.
Der er tale om en  

 dom med dissens, idet Højesteret delte sig i tre dommere mod to  

 dommere.
Inden for flertallet på tre dommere er der endvidere  

 forskellige præmisser for afgørelsen.
Medens mindretallet på to dommere stemte for fuldt  

 ud at stadfæste Østre Landsrets dom, lagde de to dommere inden  

 for flertallet til grund, at forureningen af ejendommene var sket før  

 1. januar 1992, og således også før påbudene blev  

 udstedt i juni 1993. Miljøbeskyttelseslovens § 72 trådte som  

 foran nævnt i kraft den 1. januar 1992. De to dommere anfører  

 bl.a. følgende:  »Uden klare holdepunkter for det modsatte må § 72 efter vores  

 opfattelse forstås således, at der på det tidspunkt, hvor  

 der ønskes udstedt påbud, eller i hvert fald ved lovens  

 ikrafttræden, skal være overvejende sandsynlighed for, at der  

 stadig udgår en forurening fra virksomheden.« Den ene dommer inden for flertallet lægger til  

 grund, at der ikke længere udgik forurening fra ejendommene, da  

 påbudene blev udstedt.
Denne dommer udtaler bl.a.: » finder også jeg det  

 betænkeligt at fastslå, at miljøbeskyttelseslovens § 72,  

 således som den er formuleret, indeholdt hjemmel til at give de  

 påbud, sagen drejer sig om, når det må lægges til  

 grund, at der ikke længere udgik forurening fra ejendommene«.
Kammeradvokaten har vurderet rækkevidden af dommen  

 og finder, at dommen ved en samlet læsning kan forstås  

 således: »at  

 miljøbeskyttelseslovens § 72 giver hjemmel for udstedelse af  

 påbud vedrørende en forurening, selv om den er ophørt ved  

 påbuddets udstedelse, hvis den ikke er ophørt før lovens  

 ikrafttræden den 1. januar 1992 «.
Miljø- og Energiministeriet er enig  

 heri, og lovforslaget er derfor udformet sådan, at der ikke skal kunne  

 udstedes undersøgelsespåbud, hvis den mulige udledning fra en  

 forureners virksomhed eller anlæg er ophørt før den 1.  

 januar 1992.
 Efter ordlyden af bestemmelsen i § 40 i  

 jordforureningsloven af 2. juni 1999 kan påbud om undersøgelser  

 udstedes, uanset hvornår en mulig forurening er sket.
 Med nærværende lovforslag indskrænkes  

 således adgangen til at meddele undersøgelsespåbud efter  

 jordforureningslovens § 40 til forurening, hvor udledning fra forureners  

 virksomhed eller anlæg ikke er ophørt før 1. januar  

 1992.
3. Lovforslagets miljømæssige konsekvenser De nødvendige undersøgelser af  

 jordforureninger fra før 1. januar 1992 vil i medfør af  

 jordforureningslovens § 18 skulle prioriteres på oversigten over den  

 offentlige indsats, såfremt der er tale om arealer, hvor forureningen  

 kan have skadelig virkning på grundvandet (i områder med  

 særlige drikkevandsinteresser eller i indvindingsoplande for almene  

 vandforsyningsanlæg) eller arealer, der anvendes til bolig m.v.
I andre  

 tilfælde vil forureningen som udgangspunkt ikke blive undersøgt,  

 medmindre dette sker på frivillig basis, herunder som led i ejerens  

 ønske om byggeri eller ændret anvendelse, såfremt arealet  

 er eller senere bliver kortlagt.
4. Lovforslagets økonomiske og administrative konsekvenser for  

 erhvervslivet Forslaget indebærer en indskrænkning i  

 mulighederne for at meddele omkostningskrævende  

 undersøgelsespåbud til virksomheder i forhold til forureninger,  

 der er ophørt før 1. januar 1992, og vil således  

 indebære en vis, mindre lettelse for erhvervslivet.
5. Lovforslagets økonomiske og administrative konsekvenser for  

 det offentlige Forslaget vurderes ikke at have økonomiske eller  

 administrative konsekvenser for staten eller kommunerne.
For amterne vil  

 udgifter til eventuelle undersøgelser skulle prioriteres på  

 oversigten over den offentlige indsats, såfremt arealerne falder inden  

 for områder, der er omfattet heraf, jf. ovenfor under pkt. 3, og  

 udgifterne må således afholdes inden for de økonomiske  

 rammer, der afsættes hertil.
6. Hørte myndigheder og organisationer Lovforslaget har været i høring hos  

 følgende myndigheder og organisationer: Justitsministeriet,  

 Kommunernes Landsforening, Amtsrådsforeningen, Københavns  

 Kommune, Frederiksberg Kommune, Advokatrådet og Dansk Industri.
7. Forholdet til EU-retten Forslaget vurderes ikke at have EU-retlige aspekter.
Vurdering af konsekvenser af lovforslaget Positive konsekvenser/mindreudgifter (hvis ja, angives omfang) Negative Konsekvenser/merudgifter (Hvis ja, angives omfang) Økonomiske konsekvenser for stat, kommuner og  

 amtskommuner Ingen For amterne vil udgifter til eventuelle undersøgelser  

 skulle prioriteres på oversigten over den offentlige indsats, og  

 må således afholdes inden for de økonomiske rammer, der  

 afsættes hertil.
Administrative konsekvenser for stat, kommuner og  

 amtskommuner Mindre antal påbud og dermed en vis, mindre lettelse  

 for stat, amter og kommuner.
Ingen Økonomiske konsekvenser for erhvervslivet En vis indskrænkning i mulighederne for at meddele  

 omkostningskrævende undersøgelsespåbud til virksomheder og  

 dermed en vis, mindre lettelse for erhvervslivet.
Ingen Administrative konsekvenser for erhvervslivet Mindre antal påbud og dermed en vis  

 lettelse.
Ingen Miljømæssige konsekvenser Ingen Forurening udenfor indsatsområderne indgår ikke i  

 den offentlige undersøgelsesindsats.
 Administrative konsekvenser for borgerne.
Ingen Ingen Forholder til EU-retten Forslaget vurderes ikke at have EU-retlige  

 aspekter Bemærkninger til lovforslagets enkelte  

 bestemmelser Til § 1 Til nr. 1 Forslaget betyder, at påbudsadgangen i  

 jordforureningslovens § 40 indskrænkes.
Der vil ikke kunne udstedes  

 påbud til en forurener i situationer, hvor forureningen eller den  

 mulige forurening er ophørt før den 1. januar 1992. Begrebet  

»forureners  

 virksomhed« skal  

 forstås bredt som omfattende enhver aktivitet - også  

 udført af enkeltpersoner - der medfører eller kan  

 medføre forurening.
Således vil fysiske og juridiske personers  

 ikke-erhvevsmæssige aktiviteter, herunder aktiviteter, fysiske og  

 juridiske personer udøver i ikke-erhvervsmæssige foreninger,  

 være omfattet af bestemmelsen.
Til nr. 2 Jordforureningslovens § 56 indeholder ikke et stk. 2. Ved  

 en fejl blev forslaget til jordforureningslovens § 85, stk. 2 ikke  

 konsekvensrettet i overensstemmelse hermed.
Til nr. 3 § 8, stk. 1 og 2, i lov om forurenet jord indeholder  

 bestemmelser, hvorefter ejeren af et kortlagt areal, forinden en  

 ændring af anvendelsen af arealet til en mere følsom anvendelse  

 eller påbegyndelse af bygge- og anlægsarbejder på arealet,  

 skal indhente amtsrådets tilladelse.
Overtrædelse af § 8, stk. 1,  

 der vedrører ændring til en mere følsom arealanvendelse,  

 er strafsanktioneret.
Da formålet med reglerne i § 8, stk. 1 og 2 er at  

 hindre, at der opstår nye jordforureningsproblemer, taler samme hensyn  

 for, at § 8, stk. 2, der vedrører påbegyndelse af bygge- og  

 anlægsarbejder, også bliver strafsanktioneret.
Til nr. 4 § 8, stk. 1 og 2, i lov om forurenet jord indeholder  

 bestemmelser, hvorefter ejeren af et kortlagt areal, forinden en  

 ændring af anvendelsen af arealet til en mere følsom anvendelse  

 eller påbegyndelse af bygge- og anlægsarbejder på arealet,  

 skal indhente amtsrådets tilladelse.
Overtrædelse af § 8, stk. 1,  

 der vedrører ændring til en mere følsom arealanvendelse,  

 er strafsanktioneret.
Da formålet med reglerne i § 8, stk. 1 og 2, er  

 at hindre, at der opstår nye jordforureningsproblemer, taler samme  

 hensyn for, at § 8, stk. 2, der vedrører påbegyndelse af bygge-  

 og anlægsarbejder, også bliver strafsanktioneret.
Til nr. 5 L 183, forslag til lov om forurenet jord, indeholdt i  

 forslagets § 93 en bestemmelse om ændring af stempelloven, hvorefter  

 dokumenter, der udstedes til sikkerhed overfor amtsrådet efter § 33 i  

 lov om forurenet jord, er stempelfri.
Efter vedtagelsen af et  

 ændringsforslag udgik paragraffen.
Kapitel 12 i lov om forurenet jord  

 indeholder således ikke en ændring af stempelloven.
Til § 2 For at bringe § 40 i jordforureningsloven i  

 overensstemmelse med Højesterets dom vedrørende  

 miljøbeskyttelseslovens § 72, foreslås lovændringen at  

 træde i kraft samtidig med § 40 i jordforureningsloven træder i  

 kraft den 1. januar 2000.
 Det betyder, at miljøbeskyttelseslovens § 72, med  

 hensyn til meddelelse af undersøgelsespåbud vedrørende  

 jordforureninger, alene finder anvendelse på ikke  

 omkostningskrævende undersøgelsespåbud af forureninger,  

 der er afsluttede før 1. januar 1992.
