Betænkning afgivet af Sundheds- og Ældreudvalget den 15. marts 2016 Betænkning over Forslag til lov om ændring af lov om euforiserende stoffer (Assisteret stofindtagelse i stofindtagelsesrum) [af sundheds- og ældreministeren (Sophie Løhde)]:
1. Udvalgsarbejdet Lovforslaget blev fremsat den 28. januar 2016 og var til 1. behandling den 11. februar 2016. Lovforslaget blev efter 1. behandling henvist til behandling i Sundheds- og Ældreudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og sundheds- og ældreministeren sendte den 25. november 2015 dette udkast til udvalget, jf.
SUU alm. del  bilag 62. Den 28. januar 2016 sendte sundheds- og ældreministeren de indkomne høringssvar og et notat herom til udvalget.
2. Indstillinger og politiske bemærkninger Et flertal i udvalget (udvalget med undtagelse af DF) indstiller lovforslaget til vedtagelse uændret.
 Et mindretal i udvalget (DF) indstiller lovforslaget til forkastelse ved 3. behandling.
Dansk Folkepartis medlemmer af udvalget mener, at både fixerum og muligheden for at hjælpe andre med at fixe  som man indfører med lovforslaget her  er den forkerte vej at gå i forhold til at hjælpe misbrugere.
Lovforslaget og indførelsen af fixerum signalerer, at det er helt i orden, at misbrugere indtager stoffer, og at man nu også kan få nogen til at hjælpe sig med at stikke sig, fordi så slipper vi som samfund for at gøre noget ved problemerne.
Dansk Folkeparti mener, at hvis man skal gøre noget for de misbrugere, lovforslaget handler om, skal man hjælpe dem til at komme ud af misbruget frem for at fastholde dem i det.
Det betyder, at man skal hjælpe dem i forhold til det sociale og f.eks. støtte døgnbehandling, og sikre, at hjemløse misbrugere har et sted at komme hen, og hjælpe dem med at fastholde forbindelsen til deres familier.
Dansk Folkeparti ønsker at hjælpe misbrugere ud af misbruget i stedet for at understøtte det, og derfor kan Dansk Folkeparti ikke støtte lovforslaget.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jens Henrik Thulesen Dahl (DF) Jane Heitmann (V) Britt Bager (V) Hans Andersen (V) Preben Bang Henriksen (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Mette Abildgaard (KF) Erik Christensen (S) Flemming Møller Mortensen (S) nfmd.
Jeppe Bruus (S) Julie Skovsby (S) Karin Gaardsted (S) Lea Wermelin (S) Yildiz Akdogan (S) Stine Brix (EL) Finn Sørensen (EL) Carolina Magdalene Maier (ALT) Torsten Gejl (ALT) Lotte Rod (RV) Jonas Dahl (SF) Trine Torp (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
