(Til forstanderne ved  

 håndarbejdsseminarierne) Efter § 10 i lov nr. 91 af 14. marts 1979 om uddannelse håndarbejdslærere  

 m.fl. kan håndarbejdsseminarierne efter regler, der fastsættes af  

 undervisningsministeren, give andre end de studerende adgang til at deltage i  

 undervisning og prøver, der indgår i håndarbejdslæreruddannelsen.
 I henhold hertil fastsættes følgende:
1. Ordningens omfang a.
Enkeltkursusordningen omfatter alle fag og emner, der indgår i  

 håndarbejdslæreruddannelsen.
b.
Der kan kun optages enkeltkursusstuderende i det omfang, hvori der er  

 ledige pladser på det pågældende hold.
Enkeltkursusordningen kan således ikke  

 begrunde oprettelsen af nye eller flere hold.
c.
Det påhviler det enkelte håndarbejdsseminarium selv at formidle  

 information om den undervisning, der tilbydes som led i  

 enkeltkursusordningen.
Seminariet beskriver for det enkelte fag eller emne de  

 forudsætninger, der er lagt til grund ved undervisningens tilrettelæggelse.
2. Adgangen til at deltage i undervisningen a.
Adgang til at blive optaget som enkeltkursusstuderende har enhver, der  

 er fyldt 18 år, og som ikke er ordinær studerende ved et  

 håndarbejdsseminarium.
b.
Hvis et håndarbejdsseminarium ikke kan optage alle ansøgere til et fag  

 eller emne, optages ansøgerne i tilmeldingsrækkefølge.
C.
En enkeltkursusstuderende kan i det enkelte semester ikke deltage i  

 merer end tre fag eller emner, og heraf kan kun det ene fag være et hovedfag  

 eller tilvalgsfag.
Hvis en enkeltkursusstuderende vælger at deltage i  

 undervisningen i et hovedfag eller et tilvalsfag, skal den studerende også  

 deltage i undervisningen i faget farvelære samt i undervisningen i  

 materialelære vedrørende hovedfaget eller tilvalgsfaget.
3. Eksamen eller anden form for faglig vurdering a.
De enkeltkursusstuderende har ret - men ikke pligt - til at deltage i  

 prøver eller anden faglig vurdering, der hører til det fag, de deltager i.  

 Prøven eller den faglige vurdering kan kun finde sted på de tidspunkter og  

 under de forudsætninger, der er fastsat for de øvrige deltagere i faget.
b.
Der gælder de samme begrænsninger for enkeltkursusstuderende som for  

 ordinære studerende men hensyn til det antal gange, en studerende kan deltage  

 i et undervisningsforløb og indstille sig til prøve.
 4. Bevis for deltagelse Den enkeltkursusstuderende har krav på bevis for  

 bestået prøve eller anden faglig vurdering, ligesom den  

 enkeltkursusstuderende har krav på bevis for tilstrækkelig tilstedeværelse.
5. Andre bestemmelser a.
Deltagelse i undervisningen er gratis.
b.
Enkeltkursusstuderende er ikke stemmeberettigede eller valgbare ved  

 valg til de faste råd og udvalg ved håndarbejdsseminariet.
c.
Efter hvert undervisningsårs begyndelse indsendes indberetning til  

 direktoratet om antallet af ansøgere til og optagne på de tilbudte fag og  

 emner.
Endvidere afgives efter undervisningsårets afslutning en samlet  

 indberetning om forløbet af enkeltkursusordningen i det pågældende  

 undervisningsår.
6. Ikrafttræden Cirkulæret har virkning fra den 1. februar 1983.
Undervisningsministeriet Direktoratet for folkeskolen og seminarier m.v.
den 28. januar 1983 P.d.v.
