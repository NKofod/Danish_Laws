Bekendtgørelse om folkeskolens prøveterminer og prøvedatoer i skoleårene 2016/2017 og 2017/2018 I medfør af § 14, stk. 4, 1. pkt., og § 19 f, stk. 3, 1. pkt., i lov om folkeskolen, jf. lovbekendtgørelse nr. 747 af 20. juni 2016, fastsættes:
Prøvetermin maj/juni 2017 § 1. Folkeskolens skriftlige prøver afholdes i dagene tirsdag den 2. maj, onsdag den 3. maj, torsdag den 4. maj, fredag den 5. maj, mandag den 8. maj, tirsdag den 9. maj, onsdag den 10. maj, torsdag den 11. maj, mandag den 15. maj og tirsdag den 16. maj 2017.
 Stk. 2. De mundtlige og praktiske prøver afholdes i perioden mandag den 29. maj til onsdag den 21. juni 2017, jf. dog stk. 3.
 Stk. 3. De mundtlige prøver i faget dansk skal være afsluttet senest onsdag den 14. juni 2017.
Prøvetermin december/januar 2017/2018 § 2. Folkeskolens skriftlige prøver afholdes i dagene mandag den 4. december, tirsdag den 5. december, onsdag den 6. december, torsdag den 7. december, fredag den 8. december, mandag den 11. december, tirsdag den 12. december, onsdag den 13. december, torsdag den 14. december og fredag den 15. december 2017.
 Stk. 2. De mundtlige og praktiske prøver afholdes i perioden mandag den 18. december 2017 til fredag den 12. januar 2018.
Prøvetermin maj/juni 2018 § 3. Folkeskolens skriftlige prøver afholdes i dagene onsdag den 2. maj, torsdag den 3. maj, fredag den 4. maj, mandag den 7. maj, tirsdag den 8. maj, onsdag den 9. maj, mandag den 14. maj, tirsdag den 15. maj, onsdag den 16. maj og torsdag den 17. maj 2018.
 Stk. 2. De mundtlige og praktiske prøver afholdes i perioden fredag den 1. juni til onsdag den 27. juni 2018, jf. dog stk. 3.
 Stk. 3. De mundtlige prøver i faget dansk skal være afsluttet senest fredag den 15. juni 2018.
Skolernes tilrettelæggelse af mundtlige og praktiske prøver § 4. De mundtlige og praktiske prøver, undtagen i faget dansk, skal på de enkelte skoler lægges så sent som muligt i de angivne perioder, så prøverne griber mindst muligt ind i den almindelige undervisning.
Fravigelse af bekendtgørelsen § 5. Undervisningsministeren kan i særlige tilfælde godkende fravigelser fra bekendtgørelsen.
Ikrafttræden § 6. Bekendtgørelsen træder i kraft den 15. februar 2017.
 Stk. 2. Bekendtgørelse nr. 701 af 23. juni 2014 om folkeskolens prøveterminer og prøvedatoer i skoleårene 2014/2015, 2015/2016 og 2016/2017 ophæves.
