I medfør af § 1 og § 5, stk. 2, i lov om gødning og jordforbedringsmidler m.m., jf. lovbekendtgørelse nr. 853 af 25.
 september 1996, og efter bemyndigelse, fastsættes:
 § 1 .  Virksomheder, der til Plantedirektoratet har  

 anmeldt produkter omfattet af bekendtgørelse om gødning og  

 jordforbedringsmidler m.m., skal betale anmeldelsesgebyr og en årlig afgift  

 til dækning af direktoratets udgifter i finansåret til kontrol og tilsyn med  

 overholdelsen af bekendtgørelsen.
 Stk. 2.  Ved anmeldelse af et produkt, jf. § 1 i  

 bekendtgørelse om gødning og jordforbedringsmidler m.m., betales et  

 anmeldelsesgebyr på 1.000 kr.
Stk. 3.  Den årlige afgift betales som Stk. 4 .  De oplysninger, der er nævnt i stk. 3, nr. 2,  

 skal hvert år indsendes til direktoratet inden den 1. september.
 Stk. 5.  Tillægsafgift skal kun betales en gang for  

 samme parti.
 Stk. 6.  For varer med indhold af produkter, for hvilke  

 der tidligere er betalt tillægsafgift, betales tillægsafgift med fradrag af  

 den tidligere betalte afgift.
 Stk. 7.  Dækker det samlede afgiftsbeløb, der er  

 opkrævet efter stk. 1, ikke direktoratets udgifter i det enkelte finansår,  

 fordeles det manglende beløb forholdsmæssigt på de afgiftspligtige  

 virksomheder, jf. stk. 3. Et eventuelt overskydende beløb fordeles  

 tilsvarende.
 § 2 .  Udgifterne til gennemførelse af  

 detonerbarhedsprøver for partier af ren ammoniumnitratgødning, jf. § 3, stk.  

 1, i bekendtgørelse om gødning og jordforbedringsmidler m.m., betales efter  

 regning af anmelderen af produktet.
 § 3 .  De afgifter, der er nævnt i § 1, tillægges  

 merværdiafgift.
 § 4 .  Afgifterne forfalder ved påkrav, og betaling  

 skal ske senest 30 dage efter fakturaens dato.
Stk. 2.  Betales en forfalden afgift ikke rettidigt,  

 skal der betales rente af beløbet.
Renten fastsættes til 1,3 pct. månedligt  

 for hver påbegyndt måned fra forfaldsdagen at regne.
 Stk. 3.  Afgifterne er tillagt udpantningsret.
 § 5.  Overtrædelse af § 1, stk. 3, straffes med bøde.
 § 6.  Bekendtgørelsen træder i kraft den 1. januar  

 1997.
 Stk. 2.  Bekendtgørelse nr. 46 af 21. januar 1994 om  

 betaling for kontrol med gødning og jordforbedringsmidler ophæves.
