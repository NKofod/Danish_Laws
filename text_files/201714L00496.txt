Betænkning afgivet af Beskæftigelsesudvalget den 17. januar 2018 Betænkning over Forslag til lov om ferie [af beskæftigelsesministeren (Troels Lund Poulsen)]:
1. Ændringsforslag Beskæftigelsesministeren har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 6. december 2017 og var til 1. behandling den 12. december 2017. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 1. november 2017 dette udkast til udvalget, jf.
BEU alm. del  bilag 37. Den 6. december 2017 sendte beskæftigelsesministeren de indkomne høringssvar og et notat herom til udvalget.
Spørgsmål Udvalget har stillet 24 spørgsmål til beskæftigelsesministeren til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 5 Af beskæftigelsesministeren, tiltrådt af udvalget:
1) I stk. 1, 1. pkt., ændres »jf. dog stk. 2.« til: »jf. dog stk. 2 og 5.« [Teknisk korrektion] Til § 16 2) I stk. 4 indsættes efter »holdt«: », jf. stk. 2« [Teknisk korrektion] Til § 19 3) I stk. 1, 1. pkt., ændres » stk. 2, « til: » stk. 2-4,« [Teknisk korrektion] Til § 31 4) I stk. 1, 1. pkt., ændres »§ 5, stk. 4.« til: »§ 5, stk. 3.« [Teknisk korrektion] Bemærkninger Til nr. 1 Der er tale om et teknisk ændringsforslag, idet der i lovforslagets § 5, stk. 1, 1. pkt., indsættes en henvisning til stk. 5. Henvisningen vedrører de perioder, hvor der ikke optjenes ret til betalt ferie.
Ved en fejl er henvisningen til lovens § 5, stk. 5, ikke medtaget.
Der skal henvises til både stk. 2 og 5. Med ændringsforslaget sikres, at der henvises til de korrekte bestemmelser i § 5.
Til nr. 2 Der er tale om et teknisk ændringsforslag, idet der i det oprindelige lovforslags § 16, stk. 4, efter »holdt« indsættes, », jf. stk. 2«.
Der er tale om et teknisk ændringsforslag, idet der i det oprindelige lovforslags § 16, stk. 4, ikke er henvist til, hvilken procentsats feriegodtgørelse ved fratræden skal beregnes med.
Dette kan medføre tvivl om betydningen og rækkeviden af formuleringen af den foreslåede bestemmelse.
Formålet med bestemmelsen er, at beregningen af feriegodtgørelse ved fratræden skal ske på samme grundlag, som ved beregning af feriegodtgørelse i et løbende ansættelsesforhold og med samme procentsats.
Det foreslås derfor, at bestemmelsen tilrettes i overensstemmelse hermed.
Henvisningen sikrer, at der henvises til stk. 2, hvor procentsatsen for feriegodtgørelse på 12,5 pct. fremgår.
Det bemærkes at den tilsvarende bestemmelse i den gældende ferielovs § 23, stk. 6, indeholder en tilsvarende henvisning.
Til nr. 3 Der er tale om et teknisk ændringsforslag, idet der ved affattelsen af lovforslagets § 19, stk. 1, kan være tvivl om betydningen af henvisningen til »Feriegodtgørelse, jf. § 16, stk. 2,«.
 Det foreslås derfor, at det præciseres, at feriegodtgørelse efter § 16, stk. 2-4, beregnes på baggrund af § 19. Med ændringsforslaget sikres, at det fremgår tydeligt i loven, at beregningsgrundlaget er det samme for feriegodtgørelse i det løbende ansættelsesforhold og ved fratræden.
Til nr. 4 Der er tale om et teknisk ændringsforslag, idet der i det oprindelige lovforslags § 31, stk. 1, 1. pkt., fejlagtigt er henvist til § 5, stk. 4. Den korrekte henvisning skal være til § 5, stk. 3.
Bent Bøgsted (DF) fmd.
Jens Henrik Thulesen Dahl (DF) Claus Kvist Hansen (DF) Karina Adsbøl (DF) Marlene Harpsøe (DF) Jeppe Jakobsen (DF) Hans Andersen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Rasmus Jarlov (KF) Rasmus Horn Langhoff (S) Bjarne Laustsen (S) nfmd.
Mattias Tesfaye (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Jan Johansen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
