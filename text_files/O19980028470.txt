 Resumé  


  

 En advokat klagede over skattemyndighedernes afslag på aktindsigt efter  

 offentlighedslovens regler i dokumenter vedrørende en  

 "selskabstømmersag".
Ombudsmanden havde efter en samlet vurdering ikke fuldt  

 tilstrækkeligt grundlag for at kritisere myndighedernes vurdering af at  

 aktindsigtsanmodningen ikke skulle afgøres efter forvaltningslovens regler -  

 allerede fordi der ikke var tale om en "afgørelsessag" i  

 forvaltningslovens  

 forstand.
Ombudsmanden lagde herved bl.a. vægt på at sagen angik et eventuelt  

 erstatningsansvar på grundlag af dansk rets almindelige erstatningsregler, at  

 erstatningssagen i givet fald ikke ville blive rejst i tilknytning til  

 skattemyndighedernes almindelige virksomhed, og at der ikke kunne antages at  

 være et så tungtvejende behov for at tillægge advokatens klient partsstatus  

 at  

 dette kunne være udslagsgivende. (J.nr. 1997-0506-201).
Aktindsigt i dokumenter vedrørende  

 "selskabstømmersag". Afgørelsesbegrebet Aktindsigtssagen udsprang af  

 en selskabstømmersag hvorunder konkursboet efter selskabet X på foranledning  

 af  

 den eneste kreditor Told- og Skattestyrelsen anlagde civilretligt  

 erstatningssøgsmål mod den bank som var "køberbank" i handelen med  

 selskabet.
Advokatens klient A var under sagen adciteret af den sagsøgte bank  

 og havde på sin side adciteret Told- og Skatteregion Vejle samt Vejle  

 Kommune.
 Det fremgik af sagens akter  

 at advokaten i brev af 8. november 1996 anmodede Told- og Skatteregion Vejle  

 om aktindsigt i bl.a. alle dokumenter, dateret 1991 eller senere, der var i  

 regionens besiddelse vedrørende selskabet X under konkurs.
Told- og Skatteregion Vejle  

 traf den 2. december 1996 afgørelse i anledning af anmodningen.
Regionen  

 skrev  

 bl.a. følgende:
"For så vidt angår  

 anmodningen vedrørende (X) må Told*Skat lægge til grund,  

 at De fremsætter anmodningen på vegne af (A), som ikke kan anses for at være  

 part i sagen Told*Skat ctr.
B.
Deres anmodning skal således behandles med  

 udgangspunkt i Offentlighedslovens § 4.
 Ved gennemgang af sagen er  

 der endvidere henset til bestemmelsen i Statsskattelovens § 44 jf.  

 Offentlighedsloven  

 § 14, som pålægger Told*Skat ubetinget tavshedspligt om oplysninger  

 vedrørende  

 en skatteyders skatteforhold, restanceforhold, forhold vedrørende omsætning  

 mv.
 Med henvisning til det  

 anførte fremsendes vedlagt kopi af Told*Skats registreringssag for selskabet:
..." I et brev af 20. december  

 1996 fastholdt advokaten anmodningen om aktindsigt.
Advokaten henviste bl.a.  

 til at A var part i en retssag der udsprang af en stævning udtaget af  

 selskabet  

 X under konkurs på foranledning af Told- og Skattestyrelsen, og at  

 sagsanlægget  

 angik omstændigheder vedrørende det konkursramte selskabs skatteforhold.  

 Advokaten foreslog at regionen undersøgte sin indberetning til Told- og  

 Skattestyrelsen for at finde frem til yderligere dokumenter.
 Den 7. januar 1997 besvarede  

 told- og skatteregionen advokatens henvendelse således:
 "...
 Deres henvendelse forstås  

 bl.a. således, at De er uenig med regionen i, at anmodningen skal behandles  

 efter Offentlighedslovens § 4, idet De mener, at reglerne om partsindsigt  

 skal  

 anvendes.
I denne anledning kan  

 meddeles, at regionen ikke kan følge Dem i, at Deres klient er part i sagen  

 Told*Skat ctr.
B.
Deres klients rolle må ses som et spørgsmål om  

 rådgiveransvar  

 i forhold til (B).
Det kan endvidere meddeles,  

 at Told*Skat Vejle ikke er i besiddelse af flere dokumenter end, hvad der  

 allerede er fremsendt til Dem.
Den af Dem omtalte indberetningssag til Told-  

 og  

 Skattestyrelsen beror ikke ved/er ikke udarbejdet af Told*Skat Vejle.
Så vidt  

 det fremgår af sagen, er pågældende indberetning udarbejdet af  

 Erstatningsgruppen  

 ved Københavns Skatteforvaltning..." Ved brev af 9. januar 1997  

 indbragte advokaten told- og skatteregionens afgørelse for Told- og  

 Skattestyrelsen.
I klagen skrev advokaten bl.a.:
 "Regionen har truffet  

 afgørelse om, at min klient ikke er part i sagen, der på Told &  

 Skattestyrelsens  

 foranledning er anlagt mod (B). Dette er ikke rigtigt med mindre Told &  

 Skattestyrelsen uden forbehold meddeler, at såvel sagsøgeren som adciterede  

 Told & Skatteregion Vejle tiltræder, at (A) ikke har begået fejl eller  

 har  

 udvist forsømmelser i forbindelse med overdragelsen af det omhandlede  

 selskab.  

 Told & Skattestyrelsen er rådig over sagsøgerens sag, og er dermed i en  

 stilling så denne erklæring kan afgives.
 Det fastholdes derfor, at  

 reglerne om partsindsigt skal anvendes.
Jeg har noteret Told &  

 Skatteregion Vejles oplysning om, at Told & Skatteregionen ikke har  

 afgivet  

 nogen indberetning om selskabet (X) under konkurs til Told &  

 Skattestyrelsen." Told- og Skatteregion Vejle  

 oversendte sagen til klagebehandling i Told- og Skattestyrelsen med oplysning  

 om at regionen ikke mente at kunne ændre sin afgørelse.
 Told- og Skattestyrelsen traf  

 afgørelse i sagen den 13. februar 1997. Afgørelsen havde følgende indhold:
 "...
 Styrelsen skal i denne  

 anledning meddele, at Deres begæring om aktindsigt på vegne (A) ikke kan  

 imødekommes efter forvaltningsloven.
 I følge forvaltningslovens §  

 2, gælder loven for behandling af sager, hvori der er eller vil blive truffet  

 afgørelse af en forvaltningsmyndighed.
 Med udtrykket 'truffet  

 afgørelse' sigtes i følge lovforslagets bemærkninger til udfærdigelsen af  

 retsakter, det vil sige udtalelser, der går ud på at fastsætte, hvad der er  

 eller skal være ret i et foreliggende tilfælde.
Erstatningskrav er ikke  

 udtrykkeligt omtalt i bemærkningerne, men der er i teorien enighed om, at  

 forvaltningslovens regler næppe finder direkte anvendelse i sager om  

 erstatning  

 på grundlag af dansk rets almindelige erstatningsregler.
Sådanne sager  

 afgøres  

 af domstolene, i det omfang sagen ikke kan afgøres forligsmæssigt.
Hertil kommer, at styrelsen  

 ikke finder, at forvaltningslovens § 9, kan finde anvendelse.
Bestemmelsen  

 siger, at den der er part i en sag, hvori der er eller vil blive truffet  

 afgørelse af en forvaltningsmyndighed kan forlange at blive gjort bekendt med  

 sagens dokumenter.
Da der som nævnt ovenfor ikke foreligger en sag, hvori der  

 vil blive truffet afgørelse af en forvaltningsmyndighed, er der som følge  

 heraf  

 ikke adgang til aktindsigt efter forvaltningslovens kap. 4 i materiale, der  

 er  

 indhentet til brug for en erstatningssag i forbindelse med en  

 selskabstømningssag.
Aktindsigt vil derfor ikke  

 kunne kræves efter bestemmelserne i forvaltningsloven.
Derimod skal Deres  

 begæring om aktindsigt behandles efter reglerne i offentlighedslovens § 4 om  

 egenaccess.
 Det fremgår af  

 offentlighedslovens § 4, stk. 1, at enhver med de undtagelser, der er nævnt i  

 lovens §§ 7-14, kan forlange at blive gjort bekendt med dokumenter, der er  

 indgået til eller oprettet af en forvaltningsmyndighed som led i  

 administrativ  

 sagsbehandling i forbindelse med dens virksomhed.
 På denne baggrund, skal  

 styrelsen derfor fastholde Told- og Skatteregion Vejles afgørelser af  

 henholdsvis  

 2. december 1996 og 7. januar 1997, hvorefter Deres begæring om aktindsigt  

 skal  

 behandles efter offentlighedslovens bestemmelser.
De har ikke påklaget omfanget  

 af den aktindsigt som Told- og Skatteregion Vejle i de ovennævnte afgørelse  

 har meddelt Dem.
Styrelsen skal dog for god ordens skyld bemærke følgende  

 vedrørende omfanget af en aktindsigt i henhold til offentlighedsloven:
 Til brug for styrelsens  

 behandling af erstatningssager i forbindelse med selskabstømninger udarbejder  

 told- og skatteregionerne eller, som i det foreliggende tilfælde, Københavns  

 Skatteforvaltning en såkaldt erstatningsrapport.
 Denne erstatningsrapport  

 indeholder en sagsfremstilling og dokumenter vedrørende de faktiske  

 omstændigheder i forbindelse med overdragelsen af kapitalandelene.  

 Sagsfremstillingen og dokumenterne vedrører såvel sælgerne, køberne, det  

 handlede selskab og de involverede pengeinstitutters forhold og adfærd.  

 Erstatningsrapporten indeholder endvidere oplysninger og dokumenter om  

 købers,  

 sælgers og selskabets økonomiske forhold.
 Det følger af  

 offentlighedslovens § 12, at retten til aktindsigt ikke omfatter oplysninger  

 om  

 enkeltpersoners private, herunder økonomiske forhold.
Det følger endvidere af  

 offentlighedslovens § 14, at pligten til at meddele oplysninger kan være  

 begrænset af særlige bestemmelser om tavshedspligt.
Sådanne særlige  

 tavshedsbestemmelser findes i statsskattelovens § 44, der siger, at  

 skattemyndighederne  

 er forpligtet til overfor uvedkommende, at iagttage ubetinget tavshed med  

 hensyn til de oplysninger om skatteydernes indkomst- og formueforhold som  

 under  

 varetagelsen af deres hverv måtte komme til deres kundskab.
 Deres klient kan således  

 alene få adgang til det materiale, der er indeholdt i erstatningsrapporten  

 med  

 de begrænsninger, der følger af offentlighedslovens bestemmelser.
 Styrelsen skal derfor henvise  

 Dem til at fremsætte Deres begæring om aktindsigt i erstatningsrapportens  

 materiale overfor Københavns Skatteforvaltning, ...
 Styrelsen skal endvidere  

 henvise Dem til, at rette henvendelse til kurator i konkursboet efter  

 selskabet... vedrørende adgang til oplysninger vedrørende det tømte selskab.
..." Den 18. februar 1997 klagede  

 advokaten til mig.
Han redegjorde i den forbindelse for hvorfor Told- og  

 Skatteregion Vejles forhold havde særlig interesse for A's retsstilling.  

 Advokaten anførte herefter:
"... Jeg har søgt at  

 begære aktindsigt og har modtaget dette - men i begrænset omfang.
Det er ikke  

 rigtigt at jeg ikke har påklaget omfanget af aktindsigten.
Jeg har påklaget  

 de  

 trufne afgørelse i sin helhed.
Min opfattelse er den, at Told &  

 Skattestyrelsens  

 og Told & Skatteregion Vejles stilling i forhold til min klient bevirker,  

 at min klient har adgang til partindsigt.
Jeg har videre den opfattelse, at  

 offentlighedslovens § 12 i øvrigt ikke kan benyttes som begrundelse for ikke  

 at  

 udlevere oplysninger om det konkursramte selskabs forhold.
Det konkursramte  

 selskabs forhold er i det hele kontrolleret af Told & Skattestyrelsen, og  

 der er ingen enkelt persons interesse der ville blive krænket ved at udlevere  

 oplysning om konkursboets forhold.
Jeg bemærker i øvrigt, at  

 Københavns Skatteforvaltning, selskabsbeskatningen, i et brev af 10. februar  

 1997 har afvist min begæring om aktindsigt i den såkaldte erstatningsrapport.  

 Dette nævnes fordi Told & Skattestyrelsen i sin afgørelse henviste mig  

 til  

 at fremsætte begæring overfor Københavns Skatteforvaltning herom." I anledning af advokatens  

 klage indhentede jeg udtalelser fra Told- og Skatteregion Vejle og Told- og  

 Skattestyrelsen.
 Vedrørende aktindsigtssagen  

 henviste regionen i en udtalelse af 7. april 1997 til den tidligere  

 korrespondance  

 i sagen.
 Told- og Skattestyrelsen  

 redegjorde i sin udtalelse af 9. maj 1997 indledningsvis for de generelle  

 retningslinier for behandling af erstatningssager i forbindelse med  

 selskabstømning.  

 Af udtalelsen fremgik herefter følgende:
 "...
Det er told- og  

 skatteregionerne, der har forestået arbejdet med at indsamle oplysninger og  

 dokumenter.  

 Når en region, eventuelt i samarbejde med kurator, har indsamlet det  

 materiale,  

 der kan forventes indsamlet i den enkelte konkrete sag, udarbejder regionen  

 en  

 såkaldt erstatningsrapport.
Denne erstatningsrapport indeholder en  

 sagsfremstilling af de faktiske omstændigheder i forbindelse med  

 overdragelsen  

 af kapitalandelene samt de indsamlede dokumenter.
Erstatningsrapporten  

 indeholder  

 således oplysninger om de parter, der har været involveret i overdragelsen,  

 det  

 vil sige sælger, køber, det handlede og tømte selskab og de involverede  

 pengeinstitutters forhold og adfærd, samt oplysninger om købers og sælgers  

 økonomiske forhold, og det tømte selskabs skattemæssige og økonomiske  

 forhold.
 Når regionen har udarbejdet  

 erstatningsrapporten indsendes den til styrelsen.
Styrelsen foretager herefter  

 en vurdering af sagen.
Hvis det vurderes, at der er et tilstrækkeligt  

 grundlag  

 for et erstatningskrav oversendes sagen til Kammeradvokaten.
 Kammeradvokaten foretager  

 herefter en juridisk bedømmelse af sagen, og hvis han finder sagen egnet som  

 erstatningssag, rejser han herefter erstatningskravet overfor de  

 erstatningsansvarlige.  

 Ønsker de erstatningsansvarlige ikke frivilligt at anerkende et  

 erstatningsansvar,  

 vil Kammeradvokaten i medfør af konkurslovens § 137, anlægge civilretlig  

 erstatningssag mod sælger og/eller køberbank i konkursboets navn.
I visse sager har sælger og  

 køberbank haft mulighed for at underskrive en erklæring om suspension af  

 forældelse af passivitet.
Denne mulighed har foreligget i sager, hvor der  

 ikke  

 var et tilstrækkeligt grundlag for at vurdere erstatningsgrundlaget inden der  

 indtrådte forældelse af erstatningskravet.
4  

 Forvaltningslovens regler ctr.  

 offentlighedslovens regler Styrelsen har i forbindelse  

 med advokat (...)'s begæring om aktindsigt, men også i forbindelse med  

 behandlingen af de utallige andre begæringer vi har modtaget i  

 selskabstømningssagerne,  

 lagt til grund, at der ikke er tale om 'afgørelsessager' i forvaltningslovens  

 forstand.
I følge forvaltningslovens §  

 2, gælder loven for 'behandling af sager, hvori  

 der er eller vil blive truffet afgørelse af en forvaltningsmyndighed.' Med udtrykket 'truffet  

 afgørelse' i forvaltningslovens § 2 sigtes i følge lovforslagets bemærkninger  

 til udfærdigelsen af retsakter, det vil sige udtalelser, der går ud på at  

 fastsætte, hvad der er eller skal være ret i et foreliggende tilfælde.
Det  

 udtales udtrykkeligt i bemærkningerne, at bestemmelsen efter sin formulering  

 kun omfatter sagsbehandling i forbindelse med udfærdigelsen af  

 offentligretlige  

 retsakter i modsætning til indgåelse af kontraktsforhold eller andre  

 privatretlige dispositioner, jf.
Folketingstidende 1985/86, tillæg A, sp.  

 115f.
Erstatningskrav er ikke  

 udtrykkeligt omtalt i bemærkningerne, men der er i teorien enighed om, at  

 forvaltningslovens regler næppe finder direkte anvendelse i sager om  

 erstatning på grundlag af dansk rets almindelige erstatningsregler.
Sådanne  

 sager må 'afgøres' af domstolene, i det omfang sagen ikke kan afgøres  

 forligsmæssigt.
Der henvises i denne forbindelse til kommentar til  

 forvaltningsloven  

 (2. udgave), s.  

 49f,  

 og til Gammeltoft Hansen mfl., forvaltningsret (1994), s. 40. Der foreligger  

 ikke styrelsen bekendt trykte ombudsmandsafgørelser eller retspraksis om  

 spørgsmålet.
 Sager om erstatningskrav  

 rejst på grundlag af dansk rets almindelige regler eller reglerne i  

 selskabslovene  

 er således efter styrelsens opfattelse ikke omfattet af forvaltningslovens  

 regler.
 Advokat (...) anfører i sin  

 klage, at Told*Skat's stilling i forhold til hans klient bevirker, at hans  

 klient har adgang til partindsigt.
 Når styrelsen ikke finder, at  

 advokat (...)'s klient er part i henhold til forvaltningslovens § 9, beror  

 det  

 på, at allerede fordi der ikke foreligger en sag, hvori der er eller vil  

 blive  

 truffet afgørelse af en forvaltningsmyndighed, kan den pågældende ikke  

 påberåbe sig partsstatus i henhold til forvaltningsloven.
Det er derimod styrelsens  

 opfattelse, at begæringer om aktindsigt i erstatningssagerne i forbindelse  

 med  

 selskabstømning skal behandles efter reglerne i offentlighedslovens § 4 om  

 egenacces.
I henhold til offentlighedslovens § 4, stk. 1, kan enhver med de  

 undtagelser, der er nævnt i lovens §§ 7‑14, forlange at blive gjort  

 bekendt med dokumenter, der er indgået til eller oprettet af en  

 forvaltningsmyndighed  

 som led i administrativ sagsbehandling i forbindelse med dens virksomhed.
Det har på denne baggrund  

 efter styrelsens opfattelse mindre betydning om det er forvaltningslovens  

 eller offentlighedslovens bestemmelser der finder anvendelse i  

 erstatningssagerne i forbindelse med selskabstømning.
De mulige  

 erstatningsansvarlige  

 vil med offentlighedslovens regler om egenacces og aktindsigt reelt have  

 stort  

 set samme mulighed for at opnå aktindsigt.
 Da erstatningsrapporten som  

 ovenfor nævnt indeholder oplysninger og dokumenter om andre enkeltpersoners  

 (køber, sælger mfl.) forhold, kan der i henhold til offentlighedslovens § 12,  

 stk. 1, nr. 1, ikke meddeles aktindsigt i disse andre enkeltpersoners private  

 og økonomiske forhold.
 Styrelsen er i denne  

 forbindelse enig med advokat (...) i, at det konkursramte selskab, der er en  

 juridisk  

 person, ikke falder ind under offentlighedslovens § 12, stk. 1, nr. 1, der  

 taler om enkeltpersoners private, herunder økonomiske forhold.
Det følger imidlertid af  

 offentlighedslovens § 14, at pligten til at meddele oplysninger kan være  

 begrænset  

 af særlige bestemmelser om tavshedspligt.
Sådanne særlige  

 tavshedsbestemmelser  

 findes i statsskattelovens § 44, der siger, at skattemyndighederne er  

 forpligtet til overfor uvedkommende, at iagttage ubetinget tavshed med hensyn  

 til de oplysninger om skatteydernes indkomst‑ og formueforhold som  

 under  

 varetagelsen af deres hverv måtte komme til deres kundskab.
Styrelsen har som  

 følge af disse særlige tavshedsbestemmelser fundet, at der ikke kan meddeles  

 aktindsigt i oplysninger (der) vedrører det konkursramte selskab.
Det skal  

 tilføjes, at styrelsen i forbindelse med aktindsigtsbegæringer i en række  

 tilfælde  

 har indhentet samtykke fra kurator i konkursboet efter det tømte selskab til  

 udlevering af oplysninger om selskabets forhold.
Styrelsen kan selvfølgelig  

 ikke pålægge kurator at afgive et sådant samtykke.
B Herunder følger en gennemgang  

 af behandlingen af den påklagede aktindsigtsbegæring, samt en stillingtagen  

 til  

 det af advokat (...) anførte vedrørende partsindsigt.
 ...
2 Advokat (...)'s konkrete anbringender vedrørende hans klients status  

 som part Advokat (...) anfører i sin  

 klage til Dem, at styrelsens og Told‑ og Skatteregion Vejles stilling i  

 forhold til hans klient bevirker, at hans klient har adgang til partindsigt.
 Styrelsen skal i denne  

 anledning i det hele henvise til det under pkt. 4 anførte, og alene gentage  

 at  

 erstatningskrav på grundlag af dansk rets almindelige erstatningsregler  

 'afgøres' af domstolene og derfor ikke henhører under forvaltningslovens  

 regler.
 Advokat (...) anfører  

 endvidere til støtte for hans klients adgang til partsindsigt, at Told*Skat  

 har  

 udvist egen skyld.
 Styrelsen skal i denne  

 anledning oplyse, at det er karakteristisk for erstatningssagerne i  

 forbindelse  

 med selskabstømning, at disse egenskylds betragtninger fremsættes under de  

 verserende  

 erstatningssager, dog uden at Told*Skat dog er adciteret under sagerne.
 På samme måde som det  

 henhører under domstolenes kompetence at tage stilling til  

 erstatningsansvaret,  

 er det domstolene der har kompetence til, at tage stilling til, hvorvidt der  

 foreligger en sådan egen skyld fra skattemyndighedernes side at  

 erstatningskravet  

 skal nedsættes eller bortfalde.
 Det er styrelsens opfattelse,  

 at aktindsigt i sådanne oplysninger kan nægtes efter opsamlingsbestemmelsen i  

 offentlighedslovens § 13, stk. 1, nr. 6. Dette gælder efter vores opfattelse  

 både, hvor Told*Skat er part under retssagen, men også i tilfælde hvor  

 Told*Skat  

 ikke er part under retssagen.
Hvis aktindsigt ikke kan  

 nægtes i disse situationer vil det betyde en tilsidesættelse af  

 forhandlingsmaksimen  

 i retsplejelovens bestemmelser om bevisførelse under civile retssager.
Det  

 ville være urimeligt såfremt en part under en verserende retssag kunne  

 forlange aktindsigt i materiale, der i givet fald ville kunne inkriminere en  

 adciteret part.
Nægtelse af aktindsigt i  

 sådanne oplysninger vil endvidere efter styrelsens opfattelse ikke forringe  

 de  

 sagsøgte eller de adciteredes retsstilling under retssagen.
I henhold til  

 retsplejelovens § 298 har en part under en civil retssag editionspligt.  

 Ligeledes  

 kan en part, der vil påberåbe sig dokumenter, der er undergivet modpartens  

 rådighed, opfordre modparten til at fremlægge disse (provokation). Undlader  

 en  

 part at efterkomme editionspligten eller de fremsatte provokationer, vil  

 retten  

 i henhold til retsplejelovens § 344, stk. 2, kunne tillægge dette virkning  

 til  

 fordel for modparten.
 Styrelsen skal afslutningsvis  

 bemærke, at vi på det seneste har modtaget et stigende antal begæringer om  

 aktindsigt fra de sagsøgte sælgere og fra adciterede rådgivere og banker,  

 primært i erstatningssager der allerede verserer ved domstolene.  

 Aktindsigtsbegæringerne  

 vedrører oplysninger om det tømte selskabs forhold.
Styrelsen finder, at der er  

 en risiko for, såfremt disse begæringer mod forventning skal behandles efter  

 forvaltningsloven, at vil det forhale retssagernes behandling ved domstolene,  

 fordi ressoucerne i Told*Skat skal anvendes til at behandle  

 aktindsigtsbegæringer  

 fremfor at fremskaffe og fremlægge oplysningerne under de verserende  

 retssager.  

 Allerede det forhold, at begæringerne skal behandles efter  

 offentlighedslovens  

 bestemmelser kræver en større og større ressourceindsats i Told*Skat og  

 dermed  

 en fare for forsinkelse af retssagerne.
Dermed kan der opstå 'flaskehalse' i  

 hele domstolssystemet.
Sådanne flaskehalse vil være til gene ikke blot for  

 gennemførelse af selskabstømningssagerne, men også for alle andre sager, der  

 skal behandles ved domstolene." Advokaten kommenterede  

 myndighedernes udtalelser i et brev af 23. juni 1997 hvori han bl.a. anførte:
 "  

  

 Forvaltningsloven  

  

 :
 Styrelsen har i brev af 9.  

 maj 1997 anført, at der ikke er tale om en 'afgørelse' som omtalt i  

 forvaltningslovens  

 §§ 2 og 9.
 Styrelsens opfattelse er  

 forkert på dette punkt.
 Som det fremgår af Styrelsens  

 indlæg har Styrelsen udarbejdet en såkaldt nettoliste vedrørende  

 overskudsselskaber, der kan have været udsat for selskabstømning.
 Det fremgår forudsætningsvis  

 af Styrelsens indlæg, at der ikke i alle sager anlægges retssag ved  

 domstolene.
 Styrelsens beslutning om at  

 anlægge retssag i det enkelte tilfælde, må betragtes som en 'afgørelse' i  

 forvaltningslovens forstand.
 Det af Styrelsen på side 4  

 anførte vedrørende Kammeradvokatens rolle i vurderingen af om der skal  

 anlægges  

 sag fratager ikke beslutningen dens karakter af en 'afgørelse'. Dels er det  

 klart, at den endelige beslutningskompetence tilkommer Styrelsen, dels vil  

 Styrelsen ikke kunne overlade beslutningskompetencen til Kammeradvokaten, jf.  

 FOB 1985, s. 209.
 Til støtte for, at Styrelsens  

 beslutning er en 'afgørelse' i forvaltningslovens forstand skal jeg henvise  

 til  

  

 John Vogter  

  

 : Forvaltningsloven med  

 kommentarer, 2. udgave (1992), s. 46, samt FOB 1992, s. 296, og de generelle  

 bemærkninger, der er anført heri.
 Det fremgår af den pågældende  

 udtalelse, s. 300:
'Efter den fortolkningsmetode  

 bør det tilstræbes at lade forvaltningslovens regler finde anvendelse ved  

 myndighedsudøvelse af besluttende karakter, dersom beslutningen er af en  

 sådan  

 art, at der for de berørte parter normalt vil bestå et væsentligt behov for  

 at  

 få tillagt lovens beføjelser, og disse beføjelser iøvrigt vil være egnede til  

 at tilgodese borgerens interesser i henseende til at øve indflydelse på  

 myndighedens beslutningsprocesser.' I den pågældende sag udtalte  

 ombudsmanden, at forvaltningsloven fandt anvendelse i en sag, hvor  

 Patientklagenævnet havde anmodet politiet om at rejse tiltale mod en læge.
 Det er min opfattelse, at de  

 samme hensyn gør sig gældende i nærværende sag.
 Styrelsens beslutning om at  

 anlægge sag ved domstolene har en sådan indgribende betydning for min klient,  

 at denne har en væsentlig interesse i at få tillagt lovens beføjelser,  

 herunder  

 bestemmelserne om aktindsigt.
Det bemærkes endvidere, at  

 selve det forhold, at der ikke direkte bliver udtaget stævning mod min  

 klient,  

 ikke kan tillægges betydning, idet selskabstømmersagernes natur lægger op  

 til,  

 at Styrelsens sagsanlæg starter en kædereaktion af sagsanlæg.
Dette følger  

 bla.  

 af, at det er Styrelsens opfattelse, at sælgerne af selskaberne skal  

 identificeres med deres rådgivere.
 Sagsanlægget mod min klient  

 er således direkte affødt af Styrelsens indstilling i denne sag.
Det bemærkes endvidere, at  

 det fremgår af Styrelsens indlæg, at Styrelsen ikke er uenig i, at min klient  

 har partsstatus.
En gennemgang af de hos styrelsen beroende dokumenter ville  

 formentlig  

 også vise, at det er Styrelsens opfattelse, at min klient indtager en central  

 rolle i sagen.
 Til støtte for, at  

 forvaltningslovens bestemmelser finder anvendelse skal jeg endvidere henvise  

 til FOB 1989, s. 36, samt FO udtalelse, J.nr. 1986‑1537‑220,  

 kommenteret af  

  

 John Vogter  

  

 : Forvaltningsloven  

 med kommentarer, 2. udgave (1992), s. 47-48.
 Som nævnt i mit brev af 18.  

 februar 1997 er det min opfattelse, at Told‑ og Skatteregion Vejles  

 manglende indgriben i forbindelse med selskabstømningen har været direkte  

 årsag til det krav der er rejst mod min klient.
 Som følge heraf er det af  

 væsentlig interesse for min klient, at få indblik i Skatteregionens forhold.
 Retsplejelovens regler er  

 ikke i tilstrækkelig grad egnet til at beskytte min klients interesser,  

 hvorfor  

 min klient har en væsentlig interesse i at blive meddelt aktindsigt efter  

 forvaltningslovens § 9.
Dette understøttes da også  

 af, at Kammeradvokaten ikke har opfyldt mine processuelle opfordringer under  

 den verserende retssag.
Endvidere vil det i en sag som nærværende, der er af  

 en kompliceret natur, være en forudsætning for at fremsætte relevante  

 editionsbegæringer, at der i forvejen haves kendskab til de hos styrelsen  

 beroende akter.
Såfremt min klient ikke får aktindsigt vil der derfor være en  

 nærliggende fare for at min klient lider retstab.
Her kan jeg tilføje (om en  

 anden tilsvarende sag), at kun på grund af fuldstændig aktindsigt har den  

 sagsøgte i Told & Skats sag j.nr. (...) fået kendskab til oplysninger om,  

 at det 'tømte' selskab efter overdragelsen havde sædvanlig forretningsmæssig  

 virksomhed.
Det kunne ikke ‑ end ikke antydningsvis ‑ udledes af  

 de  

 med stævningen fremlagte oplysninger, at der slet ikke var tale om  

 selskabstømning.
Min klients adgang til  

 aktindsigt efter forvaltningsloven begrænses ikke af, at oplysningerne skal  

 anvendes til brug for en verserende retssag.
Dette fremgår da også  

 forudsætningsvis af FOB 1994, s. 414.
Selve det forhold, at en  

 oplysning er inkriminerende for den pågældende myndighed berettiger ikke  

 myndigheden til at tilbageholde oplysningen.
Dette fremgår forudsætningsvis  

 af  

 bemærkningerne til forvaltningsloven, Folketingstidende 1985/1986 tillæg A,  

 sp. 80:
'I overensstemmelse med dansk  

 forvaltningsretlig tradition bør forvaltningsprocessen udformes således, at  

 forvaltningsmyndighederne ikke fremtræder som parter i et modsætningsforhold  

 til de enkelte borgere.
Et grundlæggende princip bør efter  

 justitsministeriets  

 opfattelse forsat være, at borgeren under opfyldelse af færrest mulige  

 formkrav skal kunne henvende sig til den pågældende forvaltningsmyndighed om  

 en sag, hvorefter forvaltningsmyndigheden skal sørge for, at borgeren får  

 netop den retsstilling, som er forudsat i den lovgivning, der regulerer det  

 pågældende forvaltningsområde, eller den for borgeren bedst mulige  

 retsstilling, hvis lovgivningen åbner mulighed for flere løsninger.' Det bestrides iøvrigt, at der  

 skulle være grundlag for at begrænse omfanget af min klients aktindsigt efter  

 forvaltningsloven.
 Styrelsens begrundelse for at  

 meddele afslag om aktindsigt efter offentlighedsloven vedrører således  

 bestemmelsen om tavshedspligt i offentlighedslovens § 14. En tilsvarende  

 bestemmelse gælder ikke for aktindsigt efter forvaltningsloven.
 Endvidere vil hensynet til  

 private interesser, jf. forvaltningslovens § 15 ikke kunne begrunde en  

 begrænsning, idet Styrelsen må antages at være eneste implicerede i sagen,  

 som  

 har en interesse i at aktindsigt nægtes.
 Offentlighedsloven  

  

 :
 For så vidt angår spørgsmålet  

 om aktindsigt efter offentlighedsloven haves følgende bemærkninger:
 Det fremgår af  

 offentlighedslovens § 4, stk. 1, at min klient har en generel adgang til  

 aktindsigt.
 Endvidere fremgår det af  

 offentlighedslovens § 4, stk. 2, at min klient har ret til 'egenacces'. Dette  

 bestrides da heller ikke af Styrelsen.
Erstatningsrapporten Det fremgår af § 4, stk. 2,  

 forudsætningsvis, at retten til 'egenacces' ikke er begrænset af  

 offentlighedslovens  

 § 12. Dette medfører, at min klient som udgangspunkt har ret til alle  

 oplysninger, der direkte vedrører min klient.
Dette gælder uanset om min  

 klient derved måtte få oplysninger om andre personer, jf.  

  

 John Vogter  

  

 : Offentlighedsloven med kommentarer (1992), s. 91, og  

 FOB 1990.594.
Erstatningsrapporten rummer  

 oplysninger, der vedrører min klient.
Det følger af det ovenstående, at min  

 klient har krav på at blive gjort bekendt med disse oplysninger.
Idet  

 erstatningsrapporten udgør en kompleks helhed må det antages at være en  

 forudsætning for, at oplysningerne giver mening, at min klient får lejlighed  

 til at gøre sig bekendt med erstatningsrapporten i dens helhed.
 På baggrund heraf er det min  

 opfattelse, at aktindsigt i erstatningsrapporten ikke, som af Styrelsen  

 anført,  

 kan nægtes med henvisning til offentlighedslovens § 12.
 Det er min opfattelse, at  

 Styrelsen, inden aktindsigt i erstatningsrapporten blev nægtet, burde have  

 søgt  

 at indhente de øvrige impliceredes samtykke til, at der blev givet  

 aktindsigt,  

 jf.  

  

 John Vogter  

  

 : Offentlighedsloven  

 med kommentarer (1992), s. 182. Det bemærkes i den forbindelse, at sælger af  

 selskabet har anmodet om aktindsigt i samme omfang som min klient.
 Under alle omstændigheder har  

 min klient krav på aktindsigt i de dele af erstatningsrapporten der ikke  

 indeholder oplysninger om andre personer.
 Københavns Skatteforvaltning  

 har begrundet afslaget om aktindsigt med, at erstatningsrapporten er et  

 internt dokument.
 Dette bestrides allerede af  

 den grund, at erstatningsrapporten er udleveret til Styrelsen.
Oplysninger vedrørende det konkursramte selskab Styrelsen påberåber sig til  

 støtte for, at min klient ikke kan få aktindsigt i materiale vedrørende det  

 konkursramte selskab statsskattelovens § 44, jf. offentlighedslovens § 14.
En bestemmelse om  

 tavshedspligt må generelt forudsætte, at der findes et subjekt, som har en  

 interesse  

 i, at tavshedspligten opretholdes.
Dette må således også gælde i relation til  

 statsskattelovens § 44.
I nærværende sag har det  

 pågældende selskab været under konkursbehandling gennem flere år.
Endvidere  

 er  

 der tale om, at Styrelsen har kontrollen og rådigheden over selskabet.
Det må  

 således formodes, at den eneste grund til, at konkursboet holdes i 'live' er,  

 at Styrelsens erstatningskrav skal forfølges.
 Det pågældende skattesubjekt  

 som tavshedspligten skulle beskytte er således uden nogen form for interesse  

 i, at tavshedspligten opretholdes.
 Den eneste aktør, der har  

 interesse i, at tavshedspligten opretholdes, må antages at være Styrelsen.
 Det gøres på baggrund heraf  

 gældende, at statsskattelovens § 44, jf. offentlighedslovens § 14 ikke er til  

 hinder for, at Styrelsen giver aktindsigt i materiale vedrørende det  

 konkursramte  

 selskab.
 Dette finder tillige støtte  

 i, at statsskattelovens § 44 angiver, at tavshedspligt skal iagttages overfor  

 'uvedkommende'. I forhold til et subjekt, der ikke har interesse i, at  

 tavshedspligten  

 opretholdes kan der næppe tales om, at en person kan være 'uvedkommende'.
Såfremt aktindsigt nægtes med  

 henvisning til statsskattelovens § 44, jf. offentlighedslovens § 14, ville  

 der  

 iøvrigt være tale om ren formalisme, idet Styrelsen forudsætter, at der kan  

 gives aktindsigt med kurators samtykke.
Som ovenfor nævnt har Styrelsen  

 rådigheden og kontrollen over konkursboet.
Kurators samtykke må derfor  

 formodes at blive givet såfremt Styrelsen anmoder herom.
 Det må under alle  

 omstændigheder gælde, at Styrelsen kun kan nægte aktindsigt i oplysninger,  

 der  

 vedrører det konkursramte selskabs indkomst og formueforhold.
Egenskyldsproblematikken For så vidt angår min klients  

 adgang til aktindsigt i oplysninger vedrørende 'egenskyldsproblematikken'  

 henviser Styrelsen til offentlighedslovens § 13, stk. 1 nr. 6.
 Det er således Styrelsens  

 opfattelse, at det forhold, at der verserer en retssag skulle begrænse min  

 klients adgang til at få aktindsigt.
Styrelsens standpunkt er  

 forkert.
Jeg skal i den forbindelse henvise til FOB 1994.414.
§ 13, stk. 1 nr. 6 omhandler  

 'private eller offentlige interesser, hvor hemmeligholdelse efter forholdets  

 særlige natur er påkrævet.' Det er min opfattelse, at  

 hensynet til, at det offentlige vinder en verserende retssag ikke er en  

 interesse,  

 der er værnet af bestemmelsen (eller af andre bestemmelser i  

 offentlighedsloven).
 Dette understøttes af  

 bemærkningerne til forvaltningsloven, Folketingstidende 1985/1986, tillæg A,  

 sp. 80:
'I overensstemmelse med dansk  

 forvaltningsretlig tradition bør forvaltningsprocessen udformes således, at  

 forvaltningsmyndighederne ikke fremtræder som parter i et modsætningsforhold  

 til de enkelte borgere.
Et grundlæggende princip bør efter  

 justitsministeriets  

 opfattelse fortsat være, at borgeren under opfyldelse af færrest mulige  

 formkrav skal kunne henvende sig til den pågældende forvaltningsmyndighed om  

 en sag, hvorefter forvaltningsmyndigheden skal sørge for, at borgeren får  

 netop den retsstilling, som er forudsat i den lovgivning, der regulerer det  

 pågældende forvaltningsområde, eller den for borgeren bedst mulige  

 retsstilling, hvis lovgivningen åbner mulighed for flere løsninger.' Denne udtalelse rummer det  

 standpunkt, der naturligvis må gælde i en retsstat, nemlig, at forvaltningen  

 ikke eksisterer af hensyn til sig selv, men derimod af hensyn til borgerne.
 Det følger endvidere heraf,  

 at forvaltningens opgave er at give borgeren den bedst mulige retsstilling  

 uanset om dette betyder, at forvaltningen må fremkomme med oplysninger, der  

 inkriminerer forvaltningen.
 Det gøres som følge heraf  

 gældende, at min klient har krav på aktindsigt i de oplysninger der vedrører  

 'egenskyldsproblematikken'.
 Afslutningsvist bemærkes, at  

 Styrelsen ikke kan undlade at give aktindsigt med henvisning til  

 'ressourcemæssige'  

 hensyn.
Forvaltningens opgave er at  

 sikre borgerne den retsstilling der tilkommer disse.
Såfremt Styrelsen  

 finder,  

 at mængden af sager er til hinder for at give borgerne den retsstilling, der  

 tilkommer disse, er den eneste farbare vej, at Styrelsen opgiver at forfølge  

 sagerne.
Der kan således under ingen omstændigheder gives køb på borgernes  

 retsbeskyttelse.
Iøvrigt bemærkes, at  

 ressourcemæssige hensyn ikke er et hensyn, der begrunder begrænsning af  

 retten  

 til aktindsigt, hverken efter forvaltningsloven eller offentlighedsloven  

 (eller for den sags skyld Den Europæiske Menneskerettighedskonvention)." Told- og Skattestyrelsen  

 fremkom i brev af 17. november 1997 med bemærkninger til det advokaten havde  

 anført.
Styrelsen bad om at jeg i min udtalelse tog stilling til ikke blot  

 spørgsmålet om hvorvidt forvaltningslovens regler finder anvendelse på  

 aktindsigtsbegæringer fremsat af personer (juridiske såvel som fysiske) der  

 er  

 adciteret af en sagsøgt, men også om forvaltningslovens regler finder  

 anvendelse  

 på aktindsigtsbegæringer fremsat af personer der er direkte sagsøgt under en  

 erstatningssag.  

 Baggrunden herfor var et ønske om at sikre at udtalelsen fik vejledende  

 karakter for hele sagsområdet vedrørende selskabstømninger.
Styrelsen  

 fortsatte:
 "...
III Advokat (...)'s udtalelse af 23. juni 1997 Det af advokat (...) i brev  

 af 23. juni 1997 anførte kan efter styrelsens opfattelse opdeles i følgende  

 tre  

 hovedargumenter, hvoraf de to første er argumenter vedrører den generelle  

 problemstilling om, hvorvidt forvaltningslovens finder anvendelse på  

 selskabstømningssagerne, mens det tredje vedrører den konkrete sag:
 1  

 Styrelsens beslutning  

 om at anlægge retssag må betragtes som en afgørelse.
 2  

 De af sælger  

 adciterede rådgivere har et væsentligt behov for at få tillagt  

 forvaltningslovens beføjelser.
 3  

 Specielle forhold i  

 den konkrete sag, der medfører et konkret væsentlighedsbehov for aktindsigt.
 Styrelsen vil nedenfor  

 kommentere disse hovedsynspunkter.
1 Styrelsens beslutning om at anlægge retssag må betragtes som en  

 afgørelse Under dette punkt anfører  

 advokat (...), at styrelsens beslutning om, at anlægge retssag i det enkelte  

 tilfælde må betragtes som en 'afgørelse' i forvaltningslovens forstand.
 Advokat (...) henviser til  

 støtte for sin opfattelse blandt andet til John Vogter, Forvaltningsloven med  

 kommentarer, 2. udgave (1992), s. 46 og s. 47‑48.
Styrelsen skal bemærke, at  

 henvisningerne til ovennævnte lovkommentar ikke er fyldestgørende eller  

 udtømmende.
Der henvises i denne forbindelse til styrelsens brev af 9. maj  

 1997  

 punkt 4, hvor det anføres:
'Erstatningskrav er ikke  

 udtrykkeligt omtalt i bemærkningerne, men der er i teorien enighed om, at  

 forvaltningslovens regler næppe finder direkte anvendelse i sager om  

 erstatning på grundlag af dansk rets almindelige erstatningsregler.
Sådanne  

 sager må 'afgøres' af domstolene, i det omfang sagen ikke kan afgøres  

 forligsmæssigt.
Der henvises i denne forbindelse til kommentar til  

 forvaltningsloven  

 (2. udgave), s.  

 49f,  

 og til Gammeltoft Hansen mfl., forvaltningsret (1994), s. 40. Der foreligger  

 ikke styrelsen bekendt trykte ombudsmandsafgørelser eller retspraksis om  

 spørgsmålet.' Advokat (...) anfører, at det  

 er styrelsen, der kan beslutte at anlægge retssag.
Dette giver anledning til  

 følgende bemærkninger om, (1) hvem retssagerne anlægges overfor og (2) hvem  

 der  

 anlægger retssagerne.
(1) Styrelsen skal for det  

 første gentage, at kravet på erstatning rejses overfor sælgerne af de tømte  

 overskudsselskaber og eventuelt de pengeinstitutter, også kaldet køberbanker,  

 der har gennemført betalingstransaktionerne i henhold til selskabstømmernes  

 instrukser.
Ved sælgere forstås de oprindelige aktionærer eller anpartshavere  

 i overskudsselskabet, der har drevet den (lovlige) virksomhed i selskabet,  

 som  

 gav anledning til det skattekrav, til dækning af hvilket der var afsat midler  

 i  

 selskabet.
Der rejses ikke krav om  

 erstatning mod sælgernes rådgivere, idet det er vores opfattelse at sælgerne  

 hæfter for deres rådgivere.
Det overlades således til sælgerne at rejse  

 regressager  

 mod disse rådgivere.
Styrelsen skal endvidere  

 benytte lejligheden til at præcisere på, hvilket grundlag sælgerne ifalder et  

 civilretligt ansvar i forbindelse med selskabstømning.
Præciseringen er efter  

 styrelsens opfattelse nødvendig af hensyn til vurderingen af, hvorvidt  

 forvaltningslovens  

 regler, herunder reglerne om aktindsigt, finder anvendelse på  

 selskabstømningssagerne.
Det er i styrelsens brev af  

 9. maj 1997 nævnt, at ansvarssagerne overfor sælgerne rejses dels på grundlag  

 af dansk rets almindelige culparegel, dels efter de objektive bestemmelser i  

 anparts‑ og aktieselskabslovene.
Der er i september 1997 afsagt 3  

 landsretsdomme, hvorefter grundlaget for sælgers ansvar efter styrelsens  

 opfattelse kan fastlægges således:
En sælger pådrager  

 sig i almindelighed et erstatningsansvar efter dansk rets almindelige  

 erstatningsregel  

 over for skattevæsenet, når et selskab er solgt og tømt ved bruttoafregning.  

 Der  

 henvises TfS 1997.110 H Der påhviler altid en sælger et objektivt ansvar for  

 tilbageførsel, jf. tidligere anpartselskabslovs § 84, stk. 4, nu § 49, stk.  

 4,  

 (aktieselskabslovens § 115, stk. 4) af retsstridige udbetalinger fra et  

 selskab, når selskabet er tømt ved nettoafregning.
Der henvises til TfS  

 1997.725.
Der påhviler en sælger en objektiv hæftelse, jf.  

 tidligere anpartsselskabslovens § 84, stk. 5, nu § 49, stk. 5,  

 (aktieselskabslovens  

 § 115, stk. 5) for det tab, som det tømte selskab lider, når selskabet tømmes  

 efter en mellemform af brutto- og nettoafregning.
Der henvises til TfS  

 1997.711 og TfS 1997.754.
Selvom det måtte lægges til  

 grund, i overensstemmelse med Højesterets dom af 21. januar 1997 i  

 Satairsagen,  

 at erstatningskravet i bruttoafregningssager tilkommer skattevæsenet direkte,  

 så vil skattemyndighedernes beslutning om gøre et erstatningsansvar efter  

 dansk rets almindelige erstatningsregel gældende overfor sælger være at  

 sammenligne med en offentlig kreditors beslutning om, at inddrive et skyldigt  

 skattekrav.
Det fremgår da også af John Vogter, Forvaltningsloven med  

 kommentarer (1992-udgaven), s. 48, at handler det offentlige som kreditor i  

 anledning af offentretlige eller privatretlige krav, vil de fornødne skridt  

 som myndigheden må tage, ikke være afgørelser i forvaltningslovens forstand.
 Taler vi derimod om krav på  

 tilbageførsel af det tømte selskabs midler i henhold til den tidligere  

 anpartsselskabslovs § 84, stk. 4 og 5 (nu § 49, stk. 4 og 5), og  

 aktieselskabslovens § 115, stk. 4 og 5, må det lægges til grund, at  

 tilbageførselskravet tilkommer konkursboet efter det tømte selskab.
 (2) Styrelsen skal for det  

 andet tydeliggøre, hvem det er, der rejser  

 erstatningskravene/tilbageførselskravene  

 overfor sælgere og køberbanker.
Det er karakteristisk for  

 konkursboerne efter de tømte selskaber, at eneste kreditor er skattevæsenet,  

 og eneste aktiv er et erstatningskrav mod sælgere eller andre, der har  

 pådraget sig ansvar i forbindelse med tømningen af selskabet.
Da der således  

 ingen midler er i boet, har Told*Skat været nødt til, at påtage sig, at  

 afholde  

 omkostningerne ved bobehandlingen, herunder afholde omkostningerne ved  

 førelse  

 af de civilretlige sager på boets vegne efter principperne i konkurslovens §  

 137. I konsekvens heraf har Told*Skat den 3. juli 1995 og den 18. juli 1997  

 indgået aftaler (kuratoraftalen) med kuratorerne i konkursboerne efter de  

 tømte  

 selskaber.
Aftalen præciserer kurators rolle i oprydningen efter  

 selskabstømningerne.
Det skal fremhæves, at kuratoraftalen ikke indskrænker  

 kurators pligter og rettigheder i henhold til konkursloven.
 Det skal for god ordens skyld  

 nævnes, at ikke blot i de sager, hvor kravet mod sælger støttes på de  

 objektive  

 bestemmelser i selskabslovene, men også i de sager, hvor kravet støttes på  

 den  

 almindelige erstatningsregel rejses kravet mod sælger sædvanligvis af  

 konkursboet  

 og ikke direkte af Told*Skat.
 Det skal endvidere bemærkes,  

 at kuratorerne i konkursboerne efter de tømte selskaber i henhold til  

 retningslinjer af 18. juli 1997 for samarbejdet mellem Told*Skat,  

 Kammeradvokaten og kuratorerne om erstatnings‑ og straffesager har  

 overtaget behandlingen af erstatningssager, hvor selskabet er handlet efter  

 1. september 1992. Kuratorerne skal i henhold til retningslinjerne udsende  

 krævebreve og rentepåkrav til de erstatningsansvarlige og udtage stævning,  

 hvis  

 der ikke sker en frivillig indbetaling, samt sikre at der ikke indtræder  

 forældelse af krav.
Det er herefter fortsat  

 styrelsens opfattelse, at forvaltningslovens regler ikke finder anvendelse på  

 civilretlige sager i forbindelse med selskabstømning.
Kravene mod sælgerne  

 hviler enten på den almindelige erstatningsregel eller på de objektive  

 bestemmelser i selskabslovene.
Told*Skat forfølger kravene mod sælgerne som  

 et  

 led i inddrivelsen af skyldige skattekrav.
Inddrivelsen af kravene sker  

 sædvanligvis i konkursboets navn, men Told*Skat afholder omkostningerne  

 herved, idet konkursboet er uden midler.
2 De af sælger adciterede rådgivere har et væsentligt behov for at få  

 tillagt forvaltningslovens beføjelser Advokat (...) anfører  

 endvidere, at anlæggelse af retssag har en sådan indgribende betydning, at  

 der  

 for de berørte parter normalt vil bestå et væsentligt behov for at få tillagt  

 forvaltningslovens beføjelser.
 Advokat (...) anfører, at der  

 gør sig de samme hensyn gældende, som i den sag, hvor Ombudsmanden udtalte,  

 at  

 forvaltningsloven fandt anvendelse i en sag, hvor Patientklagenævnet havde  

 anmodet  

 politiet om at rejse tiltale mod en læge.
Advokat (...) glemmer her  

 efter styrelsens opfattelse, at sondre mellem sager af offentligretlig  

 karakter  

 og sager af civilretlig/privatretlig karakter.
Styrelsen kan ikke som  

 forvaltningsmyndighed  

 pålægge en sælger eller sælgers rådgiver et erstatningsansvar eller et  

 objektivt ansvar efter selskabslovene.
Told*Skat er endvidere uden faktisk og  

 retlig indflydelse på, hvorvidt sælger og/eller køberbank adciterer  

 rådgivere,  

 eller andre, såsom købere, konkursboer efter opkøberselskaber, sælgerbanker  

 mfl. under de verserende retssager.
 Styrelsen finder i øvrigt  

 ikke, at der i den foreliggende sag eller i selskabstømningssagerne som  

 helhed  

 foreligger hensyn af lignende karakter som i FOB 1992, s. 296.
 Det er skattevæsenet og/eller  

 konkursboet efter det tømte selskab, der er skadelidt i  

 selskabstømningssagerne.  

 Det er derfor skadelidte, der i civilretligt regi, nemlig ved de almindelige  

 domstole, anlægger søgsmål mod skadevolderne, nemlig sælgere og køberbanker  

 med henblik på, at få dækket det tab, som skattevæsenet og/eller konkursboet  

 lider ved at selskabet er blevet tømt.
 3 Specielle forhold i den konkrete sag, der medfører en konkret  

 væsentlighedsbehov for aktindsigt.
 Det skal indledningsvis  

 fastlægges, jf. ovenfor under punkt I, at nærværende sag drejer sig om,  

 hvorvidt forvaltningslovens regler finder anvendelse på en begæring om  

 aktindsigt, der er fremsat af en person, der er adciteret af sagsøgte under  

 en  

 civilretlig erstatningssag, der er anlagt af konkursboet efter et tømt  

 selskab, hvor skatteministeriet efter principperne i konkurslovens § 137,  

 afholder omkostningerne og fører sagen på konkursboet vegne.
 Der er begæret aktindsigt i  

 alle dokumenter, der vedrører det tømte selskabs forhold.
Den person, der har begæret  

 aktindsigt, har under den verserende civilretlige erstatningssag adciteret  

 Told‑  

 og Skatteregion Vejle og Vejle Kommune.
Det kan oplyses, at der ikke i andre  

 af  

 de ca. 400 verserende erstatningssager i forbindelse med selskabstømning er  

 sket adcitation af skatteministeriet, styrelsen, told‑ og  

 skatteregionerne  

 eller kommunerne.
Advokat (...) anfører som  

 konkrete væsentlighedsgrunde for, at hans klient i den konkrete sag får  

 tillagt forvaltningslovens beføjelser, at ·  

  

 	  

 Told‑ og Skatteregion Vejles  

 manglende indgriben i forbindelse med selskabstømningen har været direkte  

 årsag  

 til det krav, der er rejst imod hans klient.
 ·  

  

 	  

 Kammeradvokaten ikke har opfyldt  

 processuelle opfordringer, der er fremsat under retssagen.
 ·  

  

 	  

 selve det forhold, at en oplysning er  

 inkriminerende for den pågældende myndighed ikke berettiger til at  

 tilbageholde  

 oplysningen.
 Det er styrelsens opfattelse,  

 at det henhører under domstolenes kompetence, at tage stilling til disse  

 forhold.
Styrelsen finder endvidere,  

 at de af advokat (...) citerede bemærkninger i forarbejderne til  

 Forvaltningsloven  

 i Folketingstidende 1985/1986, tillæg A, sp. 80, vedrører sager af  

 offentretlig/forvaltningsmæssig  

 karakter.
Hverken den almindelige erstatningsregel, eller bestemmelserne i  

 anpartsselskabslovens § 84, stk. 4 og 5 (aktieselskabslovens § 15, stk. 4 og  

 5)  

 kan betragtes som lovgivning, 'der regulerer det pågældende  

 forvaltningsområde', ligesom Told*Skat i øvrigt ingen kompetence har til at  

 administrere på selskabslovenes område.
Forholdet mellem advokat (...)'s  

 klient  

 og de adciterede skattemyndigheder må derfor ganske ligestilles med et  

 normalt  

 partsforhold i en retssag.
Det ville derfor være urimeligt, hvis modparten i  

 sager som de omhandlede til skade for offentlige myndigheder kunne basere en  

 aktindsigt på de påberåbte bestemmelser i forvaltningsloven.
Nægtelse af aktindsigt i  

 sådanne oplysninger vil endvidere efter styrelsens opfattelse ikke forringe  

 de  

 sagsøgte eller de adciteredes retsstilling under retssagen.
I henhold til  

 retsplejelovens § 298 har en part under en civil retssag editionspligt.  

 Ligeledes  

 kan en part, der vil påberåbe sig dokumenter, der er undergivet modpartens  

 rådighed,  

 opfordre modparten til at fremlægge disse (provokation). Undlader en part at  

 efterkomme editionspligten eller de fremsatte provokationer, vil retten i  

 henhold  

 til retsplejelovens § 344, stk. 2, kunne tillægge dette virkning til fordel  

 for  

 modparten.
 Styrelsen opfatter også det  

 af advokat (...) under punktet om offentlighedsloven anførte, som vedrørende  

 den konkrete sag.
 Advokat (...) har påklaget  

 styrelsens afgørelse af 13. februar 1997, der var en afgørelse af advokat  

 (...)'s påklage at Told‑ og Skatteregion Vejles afgørelse af 7. januar  

 1997. Styrelsens afgørelse vedrørte spørgsmålet om, hvorvidt (A) kunne få  

 aktindsigt i alle dokumenter, der vedrørte selskabet (X) under konkurs.
 Aktindsigtsbegæringen  

 vedrørte ikke retten til egenacces i henhold til offentlighedslovens § 4,  

 stk.  

 2, hvorfor styrelsen ikke har taget stilling hertil.
 Styrelsen henviste i sin  

 afgørelse advokat (...) til, at rette henvendelse til Københavns  

 Skatteforvaltning  

 vedrørende aktindsigt.
Københavns Skatteforvaltning  

 har den 10. juli 1997 truffet afgørelse om aktindsigt.
Denne afgørelse er  

 styrelsen bekendt ikke påklaget til højere administrativ myndighed, som i det  

 foreliggende tilfælde er styrelsen.
Da advokat (...) således ikke  

 har udnyttet det administrative klagesystem, finder styrelsen ikke at denne  

 afgørelse kan indgå i Ombudsmandens behandling.
Advokat (...) må i stedet  

 henvises til, at indbringe Københavns Skatteforvaltnings afgørelse for  

 styrelsen.
Som det fremgår af styrelsens  

 afgørelse af 13. februar 1997, indeholdt advokat (...)'s påklage af 9. januar  

 1997 ikke en påklage af omfanget af den aktindsigt, som Told‑ og  

 Skatteregion Vejle har meddelt ham.
Styrelsen fandt dog, jf. den almindelige  

 forvaltningsretlige oplysningspligt, anledning til at oplyse om, at der alene  

 kunne meddeles aktindsigt i det materiale, der var indeholdt i  

 erstatningsrapporten  

 med de begrænsninger, der følger af offentlighedslovens bestemmelser.
Advokat (...) anfører i sin  

 klage til Ombudsmanden af 18. februar 1997, at det ikke er rigtigt, at han  

 ikke  

 har påklaget omfanget af aktindsigten.
Det kan imidlertid lægges til grund,  

 at  

 trods af styrelsens udtrykkelige tilkendegivelse herom, har advokat (...)  

 ikke  

 anmodet styrelsen om, at genoptage klagesagen med henblik på som klageinstans  

 også at træffe afgørelse om omfanget af aktindsigten.
På denne baggrund  

 finder  

 styrelsen, at advokat (...) skal henvises til, at begære styrelsens  

 klagesagsbehandling  

 på dette punkt genoptaget.
Herved sikres styrelsen lejlighed til, at træffe  

 en  

 konkret afgørelse på dette punkt i den foreliggende sag.
 Styrelsen skal afslutningsvis  

 meddele, at i henhold til punkt 17 i retningslinjerne af 18. juli 1997 for  

 samarbejdet mellem Told*Skat, Kammeradvokaten og kuratorerne om  

 erstatnings‑  

 og straffesager i forbindelse med selskabstømninger, meddeler kuratorerne  

 'Told‑ og Skattestyrelsen samtykke til at udlevere oplysninger  

 vedrørende  

 det tømte selskabs forhold, herunder økonomiske og skattemæssige forhold, til  

 de sælgere eller andre ansvarlige, der har behov for oplysningerne med  

 henblik  

 på gennemførelse af regres'. Kopi af retningslinjerne vedlægges til  

 orientering.
 Styrelsen har herved  

 medvirket til at sikre, at de erstatningsansvarlige og regresansvarlige i  

 erstatningssagerne  

 i forbindelse med selskabstømning, har mulighed for at få adgang til  

 oplysninger om det tømte selskabs forhold til brug for de verserende  

 erstatningssager og regressager.
..." Told- og Skattestyrelsens  

 udtalelse gav advokaten anledning til i brev af 24. november 1997 at gentage  

 at  

 det reelle forhold i sagerne var at Told- og Skattestyrelsen fremsatte  

 erstatningskrav på egne vegne.
Ombudsmandens udtalelse "Forvaltningslovens § 2, stk. 1, har denne ordlyd:
'Loven gælder for behandlingen af sager, hvori der er eller vil blive truffet  

 afgørelse af en forvaltningsmyndighed.' Om retten til aktindsigt fremgår følgende af forvaltningslovens § 9, stk. 1:
'Den, der er part i en sag, hvori der er eller vil blive truffet afgørelse af  

 en forvaltningsmyndighed, kan forlange at blive gjort bekendt med sagens  

 dokumenter.
Begæringen skal angive den sag, hvis dokumenter den pågældende  

 ønsker at blive gjort bekendt med.' I den foreliggende sag har De på vegne af Deres klient anmodet Told- og  

 Skatteregion Vejle om aktindsigt i alle dokumenter fra 1991 og frem  

 vedrørende selskabet (X) under konkurs.
Told- og Skatteregionen traf den 2.  

 december 1996 afgørelse efter offentlighedslovens regler og meddelte i øvrigt  

 efterfølgende at regionen ikke var i besiddelse af flere dokumenter end dem  

 De havde modtaget.
For så vidt angår den såkaldte erstatningsrapport oplyste  

 regionen samtidig at rapporten ikke beroede ved eller var udarbejdet af  

 regionen, og regionen henviste Dem vedrørende disse dokumenter til  

 Erstatningsgruppen ved Københavns Skatteforvaltning. (Jeg bemærker i den  

 forbindelse at jeg går ud fra at de dokumenter som Told- og Skatteregion  

 Vejle den 4. december 1997 fremsendte i anledning af mit brev af 25. juli  

 1997 - om udlån af de sagsakter der ikke var omfattet af aktindsigten -  

 hidrører fra erstatningsrapporten og i hvert fald ikke var i regionens  

 besiddelse da regionen traf afgørelse om aktindsigtsspørgsmålet.) Told- og  

 Skattestyrelsen tiltrådte den 13. februar 1997 regionens vurdering af at  

 Deres begæring om aktindsigt ikke kunne imødekommes efter forvaltningsloven,  

 men skulle behandles efter offentlighedslovens § 4. Det er spørgsmålet om  

 rigtigheden af denne vurdering jeg har undersøgt i anledning af Deres klage.
Det følger af forvaltningslovens § 2, stk. 1, og § 9, stk. 1, at loven alene  

 finder anvendelse på Deres anmodning om aktindsigt hvis skattemyndighederne i  

 øvrigt må antages at have truffet eller skulle træffe afgørelse i den sag som  

 aktindsigtsanmodningen vedrører.
Afgørelsen må i givet fald bestå i Told- og  

 Skattestyrelsens beslutning om at oversende sagen til Kammeradvokaten til  

 nærmere bedømmelse af  

 om sagen er egnet til at blive forelagt domstolene i form af civilretligt  

 erstatningssøgsmål.
 Ved vurderingen af  

 udstrækningen af forvaltningslovens afgørelsesbegreb bør der efter min  

 opfattelse  

 indgå flere kriterier.
Jeg mener således at det i en  

 sag som den foreliggende bl.a. bør tillægges en vis, omend ikke afgørende,  

 vægt  

 at sagen angår et eventuelt erstatningsansvar på grundlag af dansk rets  

 almindelige erstatningsregler.
Jeg henviser i den forbindelse også til  

 Gammeltoft-Hansen  

 mfl., Forvaltningsret (1994), s. 40, og John Vogter, Forvaltningsloven med  

 kommentarer (1992), s.  

 49f,  

 hvor det anføres at forvaltningslovens regler næppe finder direkte anvendelse  

 ved erstatningskrav der rejses på grundlag af dansk rets almindelige  

 erstatningsregler  

 uden for kontrakt.
Bemærkningerne i den anførte  

 litteratur tager sigte på den formentlig mere almindeligt forekommende  

 situation  

 hvor et erstatningskrav gøres gældende  

  

 mod  

 det offentlige  

  

 , men må dog også gælde i tilfælde hvor et eventuelt  

 erstatningskrav uden for kontrakt rejses (på foranledning) af en  

 forvaltningsmyndighed  

  

 mod en privat part.  

  

 Særligt i denne situation må det efter min opfattelse ved bedømmelsen af om  

 der er tale om en 'afgørelsessag' desuden være af betydning i hvor høj grad  

 erstatningskravet  

 kan siges at blive rejst i sammenhæng med myndighedens sædvanlige offentlige  

 virksomhed.
I den foreliggende sag vil det eventuelle erstatningskrav i givet  

 fald blive gjort gældende med baggrund i en ganske ekstraordinær situation,  

 nemlig et muligt kriminelt forhold i forbindelse med virksomhedshandelen; et  

 eventuelt krav vil således blive rejst uden tilknytning til  

 skattemyndighedernes  

 almindelige virksomhed (skatteligningen).
 Det kan til belysning af  

 dette synspunkt bemærkes at jeg tidligere - i en sag behandlet under j.nr.  

 1993-2092-689 - har fundet at Justitsministeriets afvisning af at imødekomme  

 et erstatningskrav rejst som følge af en fejl begået af en byret var en  

 afgørelse i forvaltningslovens forstand uagtet at ansvarsspørgsmålet måtte  

 bedømmes på grundlag af de almindelige regler om erstatning uden for  

 kontrakt.  

 I den sag udsprang erstatningskravet direkte af domstolens almindelige  

 virksomhed (dommerens embedsførelse), hvortil kommer at klageren må antages  

 at  

 have haft et væsentligt behov for at blive tillagt partsbeføjelser, jf.  

 straks  

 nedenfor, bl.a. fordi Justitsministeriet ved sin afvisning af kravet afgjorde  

 det endelige udfald af sagen.
Jeg har endvidere i en delvis  

 tilsvarende sag omtalt i Folketingets Ombudsmands beretning for 1992, s.  

 296ff, som De også har henvist til i forbindelse med den foreliggende sag,  

 haft anledning til at fremkomme med bemærkninger om forvaltningslovens  

 afgørelsesbegreb.
I denne sag havde Patientklagenævnet på baggrund af en  

 udtalelse fra Sundhedsstyrelsen anmodet politiet om at rejse tiltale mod en  

 læge for overtrædelse af bestemmelser i lægeloven.
Jeg anførte bl.a. følgende  

 (s.  

 300f  

 ):
 '...
I (forvaltnings)lovens § 2, stk.  

 1, er det fastlagt, at loven gælder for behandlingen af sager, hvori der er  

 eller vil blive truffet afgørelse af en forvaltningsmyndighed.
Efter  

 forarbejderne til bestemmelsen (Folketingstidende 1985/86, tillæg A, sp. 115)  

 sigtes der med udtrykket 'truffet afgørelse' til udfærdigelse af retsakter,  

 det  

 vil sige udtalelser, der går ud på at fastsætte, hvad der er eller skal være  

 ret i et foreliggende tilfælde, Det samme er anført i Justitsministeriets  

 vejledning om forvaltningsloven, pkt. 10. Det er på dette grundlag antaget i  

 praksis, at anklagemyndighedens beslutning om at rejse tiltale ikke er en  

 afgørelse i forvaltningslovens forstand, og at det samme gælder en myndigheds  

 indstilling til en anden myndighed til brug for en sags afgørelse, jf.
John  

 Vogter:  

 Forvaltningsloven med kommentarer (1992), s.  

 51f.
Som omtalt i det anførte  

 værk, s. 45, kan der imidlertid ved fastlæggelsen af afgørelsesbegrebet  

 vælges  

 to forskellige fortolkningsprincipper.
Ved siden af den traditionelle  

 afgrænsning af afgørelsesbegrebet peges der på den fortolkningsmetode, som  

 jeg  

 har fremhævet i Juridisk Grundbog, bind 4 (1989), s. 30ff (og nu i  

 Forvaltningsret (1994), s. 41; min tilføjelse). Efter den fortolkningsmetode  

 bør det tilstræbes at lade forvaltningslovens regler finde anvendelse ved  

 myndighedsudøvelse af besluttende karakter, dersom beslutningen er af en  

 sådan  

 art, at der for de berørte parter normalt vil bestå et væsentligt behov for  

 at  

 få tillagt lovens beføjelser, og disse beføjelser i øvrigt vil være egnede  

 til  

 at tilgodese borgernes interesser i henseende til at øve indflydelse på  

 myndighedens beslutningsprocesser.
I forbindelse med  

 patientklagesager må der efter min opfattelse lægges vægt på, at  

 Patientklagenævnet  

 kun anmoder politiet om at rejse tiltale i de sager, der efter nævnets  

 opfattelse er så alvorlige, at det ikke er tilstrækkeligt, at nævnet giver  

 udtryk  

 for kritik af patientbehandlingen.
Derfor vil selve beslutningen om at anmode  

 politiet om, at der rejses tiltale, være meget belastende for den pågældende  

 sundhedsperson, og det må i øvrigt også antages, at beslutningen i væsentlig  

 grad vil påvirke straffesagens forløb.
Behovet for at tillægge den pågældende  

 partsrettigheder er således efter min mening på sin vis større i disse sager  

 end i de sager hvor den pågældende utvivlsomt har partsrettigheder, der  

 afsluttes med, at Patientklagenævnet udtaler kritik af patientbehandlingen.  

 På  

 denne baggrund er det min opfattelse, at forvaltningsloven også finder  

 anvendelse i sager af denne karakter.' Som det fremgår lagde jeg ved  

 udtalelsen vægt på at der i den beskrevne situation måtte antages at være et  

 særligt behov for at lade forvaltningslovens regler finde anvendelse i  

 forhold  

 til forvaltningsmyndighedens beslutning om at anmode politiet om at rejse  

 tiltale (og på at partsbeføjelser i øvrigt måtte anses for at være egnede til  

 at tilgodese den pågældendes interesser i henseende til at øve indflydelse på  

 myndighedens beslutningsprocesser).
 Jeg bemærker i den  

 forbindelse at Deres klient - som også nævnt af Told- og Skattestyrelsen i  

 udtalelse  

 af 9. maj 1997 - efter offentlighedslovens bestemmelser formentlig havde  

 adgang til aktindsigt i samme dokumenter som det ville være tilfældet efter  

 forvaltningslovens regler.
 Det fremgår i øvrigt af Told-  

 og Skatteregion Vejles brev af 7. januar 1997 at De rent faktisk havde  

 modtaget de dokumenter vedrørende sagen som regionen var i besiddelse af.
 Hertil kommer at der  

 eventuelt under en retssag vil være yderligere muligheder for at få fremlagt  

 dokumenter under henvisning til retsplejelovens regler; Deres og klientens  

 adgang til øvrige dokumenter vedrørende sagen er således ikke udtømt med  

 skattemyndighedernes afgørelse.
 Jeg mener på den baggrund  

 ikke at der i den foreliggende sag er et så tungtvejende behov for at  

 tillægge  

 Deres klient partsstatus at dette kan være udslagsgivende for bedømmelsen af  

 om  

 der må antages at foreligge en 'afgørelsessag'.
 Efter en samlet vurdering er  

 det herefter min opfattelse at jeg ikke har fuldt tilstrækkeligt grundlag for  

 at kritisere Told- og Skatteregion Vejle og Told- og Skattestyrelsens  

 vurdering af at aktindsigtsanmodningen ikke skulle afgøres efter  

 forvaltningslovens  

 regler - allerede fordi der ikke forelå en 'afgørelsessag' i  

 forvaltningslovens  

 forstand.
 Det bemærkes at jeg herefter  

 ikke har haft anledning til nærmere at overveje om Deres klient i givet fald  

 måtte anses som part i sagen, jf. forvaltningslovens § 9, stk. 1.
Told- og Skatteregion Vejle  

 sendte som nævnt efter det oplyste samtlige de akter som regionen var i  

 besiddelse  

 af til Dem.
Vedrørende den af Dem (i brev af 20. december 1996) omtalte  

 indberetning  

 henviste regionen til Erstatningsgruppen ved Københavns Skatteforvaltning.
De  

 har i Deres klage til mig af 18. februar 1997 oplyst at Københavns  

 Skatteforvaltning, Selskabsbeskatningen, i et brev af 10. februar 1997  

 afviste  

 Deres begæring om aktindsigt i erstatningsrapporten.
Denne afgørelse var ikke  

 vedlagt klagen.
Told- og Skattestyrelsen har imidlertid i brev af 17.  

 november  

 1997 bemærket at Københavns Skatteforvaltning den 10. juli 1997 traf  

 afgørelse  

 om aktindsigt, og at den afgørelse ikke ses at være påklaget til styrelsen.
For så vidt angår spørgsmålet  

 om aktindsigt i erstatningsrapporten må jeg på den baggrund henvise Dem til i  

 givet fald at klage til Told- og Skattestyrelsen over Københavns  

 Skatteforvaltnings afgørelse.
Jeg henviser herved til at ombudsmanden ikke  

 kan  

 behandle en klage over et forhold der kan påklages til en anden  

 forvaltningsmyndighed  

 førend den anden forvaltningsmyndighed har truffet afgørelse (§ 14 i lov nr.  

 473 af 12. juni 1996 om Folketingets Ombudsmand). Told- og Skattestyrelsens  

 bemærkninger i afgørelsen af 13. februar 1997 om omfanget af eventuel  

 aktindsigt i erstatningsrapporten efter offentlighedslovens regler kan ikke  

 træde i stedet for en konkret afgørelse af spørgsmålet.
Jeg foretager mig herefter  

 ikke yderligere i sagen." NOTER (*1) Jf.
FOB 1985, s.  

 209,  

 FOB 1992, s. 296ff,  

 FOB 1989, s. 36,  

 FOB 1994, s. 414  

 og FOB 1990, s. 594.
