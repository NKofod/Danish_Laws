Bilag 1 Bilag 2 Bilag 3a Bilag 3b Bilag 4a Bilag 4b Bilag 5 Bilag 6 Vejledning om import af økologiske fødevarer m.v. fra tredjelande Indledning Fødevarestyrelsen har på sin hjemmeside www.fvst.dk1)gjort oplysninger tilgængelige vedrørende import af økologiske fødevarer fra tredjelande og oplysningerne opdateres løbende.
Økologireglerne Denne vejledning omhandler reglerne om import fra tredjelande af fødevarer, der skal markedsføres som økologiske i EU.
Import af økologiske fødevarer reguleres af økologiforordningens2)artikel 32 og 33 samt Kommissionen forordning (EF) nr. 889/2008 af 5. september 2008 om gennemførelsesbestemmelser til Rådets forordning (EF) nr. 834/2007 om økologisk produktion og mærkning af økologiske produkter, for så vidt angår økologisk produktion, mærkning og kontrol.
De specifikke importbestemmelser reguleres i importforordningen3). Import af økologiske non-food produkter; dvs. produkter med animalsk indhold som fx hunde- og kattemad, dækkes også af denne vejledning og reguleres i økologibekendtgørelsen4). Import af økologisk foder og såsæd henhører under Plantedirektoratet.
Fra EU-lande Indførsel af økologiske fødevarer fra andre EU-lande og EØS-lande betragtes ikke som import, og er derfor ikke omfattet af lovgivningen vedrørende import.
1. Generelle betingelser Anden lovgivning Reglerne for import af økologiske fødevarer ændrer ikke de krav, der i øvrigt stilles ved import af fødevarer.
Markedsføringen af importerede økologiske fødevarer skal altid ske i overensstemmelse med såvel den generelle lovgivning som økologiforordningens og økologibekendtgørelsens bestemmelser.
Frilager Tredjelandsprodukter, der opbevares på frilager, betragtes ikke som importeret i henhold til økologireglerne. Økologilovgivningen giver mulighed for at importere og markedsføreøkologiske fødevarer fra henholdsvis Kommissions-godkendte og ikke godkendte tredjelande efter forskellige importordninger, som beskrives i afsnit 2 og 3.
Kontrol af importøren Importøren skal være omfattet af økologikontrol inden import og markedsføring af økologiske fødevarer påbegyndes, jf. afsnit 1.1. Alle importører skal desuden følge de i afsnit 1.2 beskrevne procedurer.
Godkendte tredjelande Økologiske fødevarer fra tredjelande kan som hovedregel kun markedsføres som økologiske, når de er importeret fra lande, der er med på EU-kommissionens særlige liste over godkendtetredjelande.
Se afsnit 2 om import fra godkendte tredjelande.
Ikke godkendte tredjelande Som undtagelse fra ovennævnte hovedregel, kan der importeres økologiske fødevarer fra lande, der ikke er godkendt af EU, hvis de danske myndigheder eller andre EU-landes myndigheder forinden har givet en særlig tilladelse til det.
Dette uddybes i afsnit 3 om import fra ikke godkendte tredjelande.
Oversigt importtyper I bilag 1 er det gengivet på skematisk form, hvilken procedure og forholdsregler de forskellige typer af import skal følge.
1.1. Anmeldelse Økologikontrol Før import og markedsføring af økologiske fødevarer fra tredjelande kan begynde skal importøren og første modtager være omfattet af økologikontrol, jf. økologibekendtgørelsens bestemmelser.
Importøren skal henvende sig til den myndighed, der også foretager registrering, godkendelse eller autorisation af virksomheden, dvs. den stedlige fødevareregion, for at anmelde hvilke aktiviteter, der ønskes påbegyndt, f.eks. tredjelandsimport og evt. tilberedning, herunder fx mærkning.
Anmeldelsesskema Anmeldelsesskema findes på www.fvst.dk under blanketter eller fås ved henvendelse til fødevareregionen.
Vejledningen findes endvidere på Fødevarestyrelsens hjemmeside.
Flere afdelinger Hvis virksomheden har flere afdelinger, hvor der foregår aktiviteter af betydning for økologikontrollen, fx at sendingen modtages på andet sted end importørvirksomheden, skal aktiviteterne i hver af disse afdelinger anmeldes.
Import i økologirapport Fødevareregionen udarbejder en økologirapport, bl.a. på baggrund af virksomhedens beskrivelser af de anmeldte aktiviteter, herunder forslag til egenkontrolprocedurer og øvrige kontrolforanstaltninger.
Hvis der allerede eksisterer en økologirapport, skal denne tilpasses de nye aktiviteter.
Importen kan tidligst begynde, når økologirapporten foreligger.
Procedurerne og foranstaltninger ses af forordning nr. 889/2008 kapitel 5 og økologibekendtgørelsens kapitel 6.
1.2 Generelle importprocedurer Importforordningen5)regulerer bestemmelserne for kontrolattest i forbindelse med import til EU af økologiske produkter fra tredjelande.
Den skal bl.a. sikre, at der kun importeres produkter, der af EU-kommissionen eller EU-medlemslande er godkendt som produceret og kontrolleret på betingelser svarende til økologiforordningens bestemmelser.
Sendinger der ønskes importeret som økologiske skal omfattes af en kontrolattest, der skal verificeres og påtegnes af toldmyndighederne, før de kan frigives som økologiske i EU.
Forhåndsanmeldelse Ifølge økologibekendtgørelsen kapitel 6, skal ankomsten af hver importeret sending forhåndsanmeldes til den fødevareregion, hvor importøren henhører.
Forhåndsanmeldelsen skal sikre fødevareregionen en mulighed for stikprøvevist at foretage en fysisk kontrol af sendingen hos første modtager.
Der benyttes et særligt skema til forhåndsanmeldelse som fremgår af bilag 2. Skemaet er endvidere tilgængeligt på www.fvst.dk.
Forhåndsanmeldelsen skal være Fødevareregionen i hænde senest en fuld arbejdsdag før sendingen fremlægges for toldmyndighederne, og kan med fordel indsendes samtidigt med kopien af kontrolattesten.
Kopi af kontrolattest Forud for import skal en kopi af den originale kontrolattest tilsendes Fødevareregionen, enten pr. fax eller som elektronisk indscannet kopi pr. e-mail til en af følgende adresser afhængig af importørens tilhørsforhold.
 Region Nord (Århus) fax nr. 87 43 73 23 eller E-mail : region.nord@fvst.dk.
 Region Syd (Vejle) fax nr. 79 43 22 01 eller E-mail: kontr.vejle.syd@fvst.dk.
 Region Øst (Ringsted) fax nr. 57 68 20 01 eller E-mail: kontr.ringsted.oest@fvst.dk.
Kopien skal være Fødevareregionen i hænde senest en fuld arbejdsdag før sendingens fremlæggelse for toldmyndighederne.
Fx skal en sending der fremlægges en søndag være Fødevarestyrelsen i hænde senest fredag morgen inden kl. 8.30.
 Fødevarestyrelsens åbningstider er: mandag-torsdag kl. 8.30-16.00 og fredag kl. 8.30-15.00.
Det skal tydeligt fremgå af attesterne, når der er tale om en kopi.
Kopier af såvel kontrolattest som delkontrolattest skal være stemplet »KOPI« eller »DUPLIKAT«.
Kontrolattest Ovennævnte kontrolattest, der skal ledsage hvert importeret parti er gengivet i bilag 3. Importøren har ansvaret for, at den originale kontrolattest er til stede samtidig med, at sendingen fremlægges for toldmyndighederne.
Toldmyndighederne påtegner rubrik 17, såfremt verifikations-betingelserne er opfyldt, og de frigiver herefter sendingen.
Kontrolattesten skal være udfyldt tydeligt og uudsletteligt og være forsynet med en original underskrift og stempel fra den udstedende kontrolinstans.
Verifikation Verifikationen af attesterne er delt mellem Fødevareregionen og toldmyndighederne.
Fødevareregionen verificerer, at der findes en gyldig importtilladelse til den fremsendte kontrolattest samt at kontrolattestens indhold i øvrigt er korrekt.
Fødevareregionen videregiver elektronisk resultatet af denne delverifikation til toldmyndighederne.
Toldmyndighederne verificerer den originale kontrolattest ift. overensstemmelsen med sendingens andre følgedokumenter.
Som en del af den almindelige kontrol foretager toldmyndighederne stikprøvevis fysisk kontrol af, at sendinger mærket som økologisk også er omfattet af en kontrolattest.
Kontrolattesten kan kun påtegnes i rubrik 17 såfremt hele sendingen er til stede ved fremlæggelsen for toldmyndighederne.
Dette betyder, at hvis sendingen utilsigtet er blevet delt undervejs, må man afvente, at den resterende del ankommer før den samlede sending kan frigives.
 Foretages ikke-attesterede ændringer i kontrolattesten fx antal kilo nedskrives eller et produkt slettes, eller foretages andre rettelser, er kontrolattesten ugyldig, jf. importforordningens artikel 13, stk. 5.
Produkternes økologiske status står og falder med told-myndighedernes stempel på attesten i forbindelse med fortoldningen.
I den forbindelse er det vigtigt at være opmærksom på, at det alene er importørens ansvar, at kontrolattesten fremlægges ved fortoldningen, da det ikke er muligt for toldmyndighederne at se på toldpapirerne om en sending er økologisk.
Det er meget vigtigt at kontrolattesten fremlægges i forbindelse med fortoldningen, da toldmyndighederne ikke er forpligtet til at stemple kontrolattesten efterfølgende.
Ifølge økologibekendtgørelsen skal kontrolattesten i importforordningen præsenteres for toldmyndighederne for alle sendinger, der importeres og frigives til omsætning i Danmark.
Modtagekontrol Den originale kontrolattest skal følge partiet frem til den virksomhed, der modtager partiet første gang i Danmark.
Resultatet af modtagekontrollen skal anføres i virksomhedens økologiregnskab.
Første modtager af sendingen skal foretage modtagekontrol og udfylde boks 18 i kontrolattesten (iht. Økologiforordningens artikel 34) umiddelbart efter sendingens ankomst6).
Opbevaringspligt af originale kontrolattester Importøren er ansvarlig for, at den originale attest opbevares sådan, at den i mindst fem år kan stilles til rådighed for de kontrollerende myndigheder.
Ligeledes skal importøren af den oprindelige sending opbevare en kopi af de påtegnede delkontrolattester, jf. afsnit 1.3 opsplitning på toldoplag.
Toldsteder Alle toldsteder i Danmark kan benyttes.
Uregelmæssigheder »Artikel 15-situationen« I tilfælde, hvor en importeret sending ikke overholder bestemmelserne i økologiforordningen eller importforordningen, kan toldmyndighederne ikke frigive sendingen som økologisk.
Ifølge artikel 15 i importforordningen skal alle henvisninger til den økologiske produktionsmetode fjernes fra mærkning, reklamer og ledsagedokumenter førend sendingen kan frigives som konventionel.
Toldoplag Såfremt en kontrolattest er forsinket og sendingen deraf ikke kan frigives, kan sendingen fx henføres til toldoplag.
Bemærk, at for sendinger der henføres på toldoplag skal der forinden en eventuel tilberedning eller opsplitning finder sted fremlægges en original kontrolattest for toldmyndigheden til verifikation og påtegning på toldstedet, jf. artikel 13, stk. 1 i importforordningen.
Se nærmere herom i afsnit 1.3.
1.3 Særlige importprocedurer Tilberedning på toldoplag Der er mulighed for, i meget begrænset omfang, at foretage tilberedning af en sending før den frigives af toldmyndighederne.
Dette skal ske under overholdelse af Kommissionens forordning (EØF) nr. 2454/93 om visse gennemførelsesbestemmelserne til forordning (EØF) nr. 2913/92 (Toldkodeksen), dvs. de toldbestemmelser for tilberedninger, der må finde sted på toldoplag og lignende suspensionsprocedurer.
 Ifølge importforordningen skal en sending, der undergår tilberedning på toldoplag, følge bestemmelserne i importforordningens artikel 14. stk. 1. Det betyder, at kontrolattesten skal verificeres og påtegnes.
Påtegningen sker ikke mhp. at frigive partiet i henhold til artikel 13, stk. 1, men derimod mhp. at sendingen kan forblive på toldområdet og undergå tilberedning.
Toldmyndighederne vil her have mulighed for at kontrollere overensstemmelse mellem dokumenter og sending.
Ved fraførsel fra toldoplag anmærker toldmyndighederne på kontrolattestens bagside (udenfor rubrikkerne), at de har foretaget verifikation.
Det vil dermed fremgå af kontrolattesten om sendingen er importeret på normal vis eller har undergået tilberedning inden frigivelse.
I denne situation vil den, der foretager tilberedningen på toldoplaget være første modtager og vil dermed skulle foretage modtagekontrol og udfylde boks 18 i kontrolattesten (iht. importforordningens artikel 13).
 Tilberedning på toldområdet skal foregå på en økologikontrolleret virksomhed, jf. afsnit 1.1. Fødevareregionens tilsynsførende har adgang til den tilberedende virksomhed (første modtager).
Opsplitning på toldoplag Hvis en sending ønskes opsplittet inden frigivelse til fri omsætning, skal hver delsending følges af en original delkontrolattest7)www.fvst.dksvarende til den i bilag 4, og følge bestemmelserne i importforordningens artikel 14, stk. 2.
 Forudsætningen for at kunne opsplitte en sending er, at kontrolattesten for den oprindelige samlede sending er verificeret og påtegnet af toldmyndighederne, jf. procedurerne i artikel 13, stk. 1 (men ikke frigivet).
Delkontrolattesterne udfyldes efter de samme forskrifter som gælder for kontrolattesten jf. artikel 13, stk. 5 i importforordningen.
Importøren udfylder boks 1 til 13 i hver delkontrolattest som opsplitningen resulterer i og indsender originalen samt en kopi af den tilgrundliggende kontrolattest til den lokale fødevareregion.
Fødevareregionen ekspederer delkontrolattesten indenfor en fuld arbejdsdag og påtegner rubrik 14 såfremt verifikationsbetingelserne er opfyldt.
Delkontrol-attesten returneres pr. brev til importøren.
Fødevareregionen gør herefter en kopi af delkontrolattesten elektronisk tilgængelig for toldmyndighederne.
I forbindelse med fraførsel af delsendingen fra toldoplaget verificerer og påtegner toldmyndighederne delkontrolattesten på bagsiden.
 Første modtager af delsendingen skal foretage modtagekontrol og udfylde boks 15 i delkontrolattesten (iht. artikel 33 i forordning nr. 889/2008).
Opbevaringspligt af originale delkontrolattester De originale delkontrolattester skal følge partiet frem til den virksomhed, der modtager partiet første gang.
Første modtager er ansvarlig for, at den originale delkontrolattest opbevares sådan, at den i mindst fem år kan stilles til rådighed for de kontrollerende myndigheder.
Importøren af den oprindelige sending skal opbevare kopier af de påtegnede delkontrolattester.
2. Import fra tredjelande godkendt af EU-kommissionen Et godkendt tredjeland Artikel 7 import Ved et godkendt tredjeland forstås et land, hvor EU-kommissionen efter en evaluering har konkluderet, at betingelserne for økologisk produktion svarer til økologiforordningens betingelser jf. artikel 33 i økologiforordningen og artikel 7 i importforordningen.
»Tredjelandslisten« Listen over godkendte tredjelande er identisk med importforordningens bilag III, og man skal være opmærksom på, at forordningen regelmæssigt ændres.
Forordningen specificerer de nærmere betingelser for import fra det enkelte land på tredjelandslisten.
Kontrolinstanser Det fremgår af listen, hvilke kontrolinstanser, der er bemyndiget til at attestere, at et produkt er økologisk produceret.
Det er udelukkende disse kontrolinstanser, der må udstede de partispecifikke kontrolattester.
Hvad er godkendt? Det fremgår endvidere af tredjelandslisten, hvilke produkt-grupper, der er omfattet af godkendelsen, herunder eventuelt også de produktgrupper, der ikke må importeres.
Det vil f.eks. også fremgå, om produktet skal være dyrket i det pågældende tredjeland eller om produkter, der er importeret af tredjelandet, også er omfattet.
2. Import fra ikke godkendte tredjelande Artikel 19 import Som en overgangsordning, der udløber 1. januar 2013, kan der importeres økologiske fødevarer fra tredjelande, der ikke er optaget på EU-kommissionens liste over godkendte tredjelande8). Størstedelen af importen foregår dog ved 19 importproceduren.
3.1 Ansøgning Speciel tilladelse Markedsføring af økologiske produkter fra ikke godkendte tredjelande forudsætter, at der forinden er givet en speciel tilladelse hertil af de nationale myndigheder i EU-landene, dvs. i Danmark den lokale fødevareregion.
Ansøgning Tilladelsen gives på baggrund af en ansøgning, som dokumenterer, at de fødevarer, der ønskes importeret, er produceret og kontrolleret på betingelser, der svarer til økologiforordningens betingelser.
Dokumentation, produktionsregler Den dokumentation, der ledsager en ansøgning skal i princippet indeholde de produktionsregler, der anvendes af den aktuelle kontrolinstans.
Efter særlig aftale kan det dog accepteres, at kontrolinstansen sender reglerne direkte til Fødevarestyrelsen i Mørkhøj, der i samarbejde med Plantedirektoratet vurderer, om reglerne er ækvivalente med økologiforordningen.
Det er ansøgerens ansvar, at de danske myndigheder har den seneste version af kontrolinstansens produktionsregler, dvs. fødevareregionen eller Fødevarestyrelsen.
Ansøgeren kan derfor med fordel undersøge, om der er tale om en kontrolinstans, der er kendt eller ukendt for de danske myndigheder.
Er der tale om en kontrolinstans, der ikke tidligere har været vurderet af de danske myndigheder, skal den første ansøger forelægge al relevant dokumentation vedrørende primærproduktion og kontrol.
Dokumentation, kontrol I forbindelse med ansøgningen skal det på samme måde sikres, at de danske myndigheder har kontrolinstansens aktuelle regler for kontrol til rådighed.
Derudover skal det dokumenteres, at kontrollen rent faktisk gennemføres fx. ved et Master Certificate9)eller en inspektionsrapport.
Det skal sikres, at kontrollen er uafhængig og effektiv.
Det sidstnævnte krav betragtes opfyldt, hvis det eksempelvis dokumenteres, at der er tale om en offentlig myndighed, der arbejder efter offentlige regler for økologikontrol.
Det er imidlertid oftest private kontrolorganer, der udfører økologikontrol i udlandet.
 Som dokumentation for at disse har kontrolprocedurer, der er lige så effektive, som de der er fastlagt i økologiforordningen, skal det dokumenteres, at det aktuelle kontrolorgan opfylder betingelserne i den europæiske standard EN 45011 Generelle kriterier for certificeringsorganer, der udfører produktcertificering eller den tilsvarende internationale ISO Guide 65. Det er kun erklæringer fra officielle akkrediteringsorganer10)eller myndigheder, der kan accepteres som dokumentation for at et kontrolorgan opfylder de nævnte betingelser.
Oplysninger om produkt Ansøgningen skal indeholde oplysninger om det produkt, der ønskes importeret, herunder sammensætningen med tydelig angivelse af hvilke ingredienser, der er økologiske, og hvilke tilsætningsstoffer og hjælpestoffer, der er anvendt under en evt. forarbejdning.
Fødevareregionen vil vurdere om produktet umiddelbart er forarbejdet i overensstemmelse med økologiforordningen.
Det er dog til enhver tid alene importørens ansvar, at produktet opfylder kravene i fødevarelovgivningen generelt samt de særlige økologiregler for sammensætning og forarbejdning.
Oplysninger om eksportør Ansøgningen skal indeholde oplysninger om eksportøren og den virksomhed, der senest har tilberedt (dvs. forarbejdet, pakket eller mærket) produktet.
Såfremt eksportøren og producenten ikke er den samme skal der ligeledes indsendes dokumentation for, at de foranliggende led også er underlagt kontrol, dvs. eventuelle producenter og underleverandører.
Oplysninger om kontrolinstans Ansøgningen skal indeholde fyldestgørende og tydelige oplysninger om kontrolinstansens navn, adresse, telefon, fax, e-mail og kontaktperson.
Dokumenter modtages med fordel pr. e-mail eller fax.
Flere kontrolinstanser Hvis en eksportør eller tilberedningsvirksomhed kontrolleres af flere kontrolinstanser samtidigt, angives navn og adresse på disse instanser.
Andre oplysninger Ansøgningen skal desuden indeholde oplysninger om importøren og dennes lageradresser, samt modtagervirksomheden (første modtager). Hvis disse ligger i forskellige Fødevareregioners område, angives de aktuelle regioner.
Én tilladelse pr. importarrangement Hvis man ønsker at importere økologiske fødevarer fra flere eksportører i samme land, skal der indgives en ansøgning for hver eksportør. Ønskes flere produkter fra samme eksportør, eller er eksportøren kontrolleret af flere kontrolinstanser, er det tilstrækkeligt at redegøre for dette i én ansøgning.
Ansøgningsskemaet Til ovennævnte ansøgning anvendes skemaet som vist i bilag 6. Skemaet, vedlagt bilag udformet på dansk eller engelsk, indsendes til den lokale fødevareregion, dvs. den fødevareregion, der i forvejen økologikontrollerer importøren.
Varighed/gyldighed Tilladelsen gives af fødevareregionen for dét specifikke importarrangement, der er beskrevet i ansøgningen.
Tilladelsen gælder så længe der foreligger gyldig dokumentation for, at betingelserne for tilladelsen er opfyldt, dog højest indtil:
 Den tilladelsen angivne udløbsdato frist (pt. 1 år plus løbende måned efter udstedelsen),  Eksportlandet optages på EU-kommissionens liste over godkendte tredjelande, eller  Tilladelsen evt. trækkes tilbage (jf. nedenstående om revurdering af tilladelsen).
Notifikation i EU Når de danske myndigheder har givet en tilladelse, vil dette blive meddelt EU-kommissionen og de øvrige EU-lande.
De importerede fødevarer kan frit markedsføres som økologiske i EU.
Revurdering af tilladelsen De danske myndigheder kan til enhver tid tage tilladelsen op til fornyet overvejelse, såfremt forholdene kræver det, herunder stille krav om supplerende dokumentation eller fremsendelse af opdaterede regler.
Dette sker dog kun i sjældne tilfælde, fx hvis der konstateres uregelmæssigheder hos eksportøren eller i tredjelandet.
3.2 Ændring af betingelser Importørerne bedes være opmærksomme på, at betingelserne for import fra tredjelande løbende kan ændres.
Dette gælder ikke mindst import fra ikke godkendte tredjelande via den under afsnit 3.1 nævnte undtagelsesprocedure.
Hvis der opstår en sag vedrørende en given kontrolinstans, kan det få konsekvenser for alle, der importerer fødevarer kontrolleret af den pågældende instans.
3.3 Fremtidige importsystem Godkendte kontrolorganer - ækvivalens De nuværende importtilladelser vil blive udfaset og falder bort 1. januar 2013.
Importforordningens artikel 11 anfører, at EU-kommissionen fra oktober 2009 påbegynder en godkendelse af kontrolorganer i tredjelande, der kan certificere økologiske produkter efter standarder ækvivalent til økologireglerne i EU.
Kontrolorganerne ansøger om godkendelse hos EU-kommissionen og de evalueres og godkendes i samarbejde med medlemslandene.
Listen over de godkendte kontrolorganer under ækvivalens ordningen offentliggøres løbende som bilag IV i importforordningen.
Listen vil i praksis få samme funktion som listen over godkendte tredjelande.
Når den første liste offentliggøres, formentlig ultimo 2010, vil den blive tilgængelig på www.fvst.dk under økologi/import.
Godkendte kontrolorganer - tilsvarende garantier (identisk) Importforordningens artikel 4 anfører, at EU-kommissionen fra 31. oktober 2011 påbegynder en godkendelse af kontrolorganer i tredjelande, der kan certificere økologiske produkter efter standarder identisk til økologireglerne i EU.
Kontrolorganerne ansøger om godkendelse hos EU-kommissionen og de evalueres og godkendes i samarbejde med medlemslandene.
Listen over de godkendte kontrolorganer under identisk ordningen offentliggøres løbende som bilag I i importforordningen.
Til forskel for import fra de godkendte tredjelande og import under ækvivalensordningen fordres ikke krav om, at der ved import skal forelægges kontrolattest og de tilhørende toldprocedurer som anført i artikel 13 i importforordningen.
I stedet kan myndigheden til enhver tid kræve at se dokumentation for art partiet kan anses som værende økologisk jf. økologiforordningen artikel 32 c).
Listen vil i praksis få samme funktion som listen over godkendte tredjelande.
Når den første liste offentliggøres, formentlig i 2012, vil den blive tilgængelig på www.fvst.dk under økologi/import.
4. Import fra tredjelande direkte til eller via andre EU-lande Til et andet EU-land Hvis en dansk virksomhed ønsker at importere økologiske fødevarer direkte til et andet EU-land, skal det anmeldes til den relevante myndighed i det pågældende EU-land.
Hvis der er tale om import fra ikke godkendte tredjelande, skal der endvidere indhentes en importtilladelse, jf. afsnit 3.1, hos EU-landets myndighed.
Har man allerede en tilladelse til at importere fra et ikke-godkendt tredjeland til Danmark, kan denne også benyttes ved import til andre EU-lande såfremt produkterne er omfattet af økologiforordningen.
For andre økologiske produkter fx non-food, der kun er omfattet af danske regler, bør man forhøre sig om betingelserne hos det pågældende EU-lands myndighed.
Myndigheden har ret til at stille de krav, herunder krav om særlige importprocedurer, som de finder nødvendige for udførelsen af økologikontrollen.
Særligt bør nævnes, at frigivelsen i et andet EU-land forudsætter, at det kan dokumenteres overfor myndigheden, at der foreligger en gyldig dansk importtilladelse.
Den lokale fødevareregion kan efter anmodning fra importøren udstede et såkaldt »artikel 13, stk. 7. c). dokument«, jf. samme artikel i importforordningen.
Det er et originaldokument, der skal fremlægges for de relevante myndigheder ved fortoldningen i det EU-land, hvor sendingen frigives.
En skabelon for artikel 13, stk. 7.c, dokumentet fremgår af bilag 5.
Via et andet EU-land På samme måde godtager de danske myndigheder også import af produkter fra ikke-godkendte tredjelande, der rent fysisk modtages første gang i Danmark, men som er importeret af importører med en tilladelse udstedt i andre EU-lande.
Det er først og fremmest kontrolhensyn, der gør sig gældende.
Dvs. forholdene vedrørende dokumenter, forhåndsanmeldelse og modtagekontrol skal muliggøre tilstrækkelig kontrol.
I sådanne tilfælde vil det være den danske virksomhed som forhandler det økologiske parti, som er ansvarlig for at forhåndsanmelde partiet til fødevareregionen.
Fra et andet EU-land Det skal for en ordens skyld gentages, økologiske fødevarer, der er importeret efter reglerne, kan forhandles inden for EU i lighed med andre EU-varer.
5. Bilag Bilag 1: Import af økologiske fødevarer, skematisk Bilag 2: Skema til forhåndsanmeldelse af import Bilag 3a: Dansk kontrolattest Bilag 3b: Engelsk kontrolattest Bilag 4a: Dansk del-kontrolattest Bilag 5: Artikel 13, stk. 7. c). dokument Bilag 6: Ansøgningsskema om importtilladelse 6. Tilbagekaldelse Fødevarestyrelsens Vejledning nr. 9814 fra 2006 om import af økologiske fødevarer bortfalder.
www.fvst.dk Fødevarestyrelsen, den 23. april 2009 Marie Louise Flach de Neergaard / Robert Langberg Lind Bilag 1 Skematisk fremstilling af forholdsregler ved import af økologiske fødevarer Bilag 2 Skema til forhåndsanmeldelse af import af økologiske fødevarer fra tredjelande I henhold til artikel 84 i Kommissionens forordning nr. 889/2008 (gennemførelsesbestemmelserne til Økologiforordningen) skal alle sendinger fra tredjelande der ønskes importeret og markedsført som økologiske forhåndsanmeldes til myndighederne.
 Forhåndsanmeldelsen skal ved import til Danmark i henhold til bekendtgørelse nr. 1258 af 12. december 2008 om økologiske fødevarer m.v. ske direkte til Fødevarestyrelsen senest en fuld arbejdsdag før sendingen fremlægges af importøren for Toldmyndighederne.
 Forhåndsanmeldelsen skal ske på dette skema til den Fødevareregion hvor importøren henhører med henblik på at der kan udføres stikprøvevis modtagekontrol hos første modtager/importør af sendingen.
Fødevareregion  Region Nord (Århus) fax nr. 87 43 73 23 eller e-mail: region.nord@fvst.dk  Region Syd (Vejle) fax nr. 79 43 22 01 eller e-mail: kontr.vejle.syd@fvst.dk  Region Øst (Ringsted) fax nr. 57 68 20 01 eller e-mail: kontr.ringsted.oest@fvst.dk Med oplysninger om:
Bilag 3a Bilag 3b Bilag 4a Bilag 4b Bilag 5 Bilag 6 1) www.fvst.dk 2) Rådets forordning (EF) Nr. 834/2007 af 28. juni 2007 om økologisk produktion og mærkning af økologiske produkter og om ophævelse af forordning (EØF) nr. 2092/91 3) Kommissionens forordning (EF) Nr. 1235/2008 af 8. december 2008 om gennemførelsesbestemmelser til Rådets forordning (EF) nr. 834/2007 for så vidt angår ordninger for import af økologiske produkter fra tredjelande 4) Bekendtgørelse nr. 1258 af 12. december 2008 om økologiske fødevarer m.v.
