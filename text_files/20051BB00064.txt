Fremsat den 12. januar 2006 af  

 udenrigsministeren (Per Stig Møller) Forslag til folketingsbeslutning om  

 udvidelse af det danske bidrag til den internationale  

  

 sikkerhedsstyrke ISAF i Afghanistan Folketinget meddeler sit samtykke  

 til, at danske militære styrker til den internationale sikkerhedsstyrke ISAF  

 i  

 Afghanistan styrkes med et bidrag til det sydlige Afghanistan i 2006.
Bemærkninger til beslutningsforslaget I.
FNs Sikkerhedsråd bemyndigede efter anmodning fra den  

 daværende afghanske overgangsregering ved resolution 1386 af 20. december  

 2001  

 og resolution 1510 af 13. oktober 2003 oprettelsen af en international  

 sikkerhedsstyrke (ISAF) til at bistå den afghanske overgangsregering med  

 opretholdelse  

 af sikkerheden i Kabul og andre områder af Afghanistan.
Den internationale  

 sikkerhedsstyrkes mandat blev forlænget frem til d. 13. oktober 2006 ved  

 resolution 1623 af 13. september 2005.
Hovedformålet med ISAFs militære tilstedeværelse er at  

 bistå den afghanske regering med at udbrede sin myndighedsudøvelse til hele  

 Afghanistan.
Der er tale om en langsigtet indsats.
Ustabilitet i det sydlige  

 og  

 østlige Afghanistan er en af de væsentligste trusler mod genopbygnings- og  

 demokratiseringsprocessen  

 i Afghanistan.
Udstrækning af sikkerhed til hele Afghanistan er en  

 forudsætning  

 for, at de internationale styrker på sigt kan trække sig ud af Afghanistan,  

 og  

 ydermere en forudsætning for at Al-Qaida og Taliban ikke igen får mulighed  

 for  

 at få fodfæste og benytte området til etablering af træningslejre for  

 terrorister.
NATO overtog d. 11. august 2003 ansvaret for ISAF  

 missionen og har i forlængelse heraf udarbejdet en operationsplan, der i  

 revideret form blev vedtaget d. 8. december 2005. Planen bygger videre på den  

 tidligere operationsplan, som skabte grundlaget for en trinvis udvidelse af  

 den  

 internationale sikkerhedsstyrkes operationsområde, herunder gennem oprettelse  

 af Provincial Reconstruction Teams, som primært består af militære og i  

 mindre  

 omfang civile elementer, indsat i provinserne.
Der er først og fremmest tale  

 om  

 styrker, som skal sikre udbredelsen af den afghanske centralregerings  

 myndighed  

 til hele Afghanistan, understøtte sikkerhedssektorreformarbejdet herunder  

 afvæbning og demobilisering af tidligere kombattanter med henblik på at  

 reintegrere dem i det afghanske samfund og skabelsen af sikre omgivelser, som  

 kan bane vejen for en national og international genopbygningsindsats.  

 Indsatsen  

 gennemføres i samvirke med regionale og lokale politiske, militære og  

 religiøse  

 ledere samt ved samarbejde og koordination med internationale organisationer.  

 Indsatsen omfatter endvidere støtte til genopbygningen af de afghanske  

 sikkerhedsstyrker.
ISAFs indsats forudses gennemført i fire trin.
Trin 1 og 2  

 som vedrører henholdsvis det nordlige og vestlige Afghanistan er  

 implementeret,  

 mens trin 3 (syd) ventes iværksat mellem maj og juli 2006. Modaliteterne for  

 trin 4 (øst) er fortsat ikke besluttet.
Det er nødvendigt for en  

 gennemførelse  

 af udvidelsen, at NATOs medlemslande stiller bidrag til rådighed for  

 operationen.
Med indsatsen i det sydlige Afghanistan bevæger ISAF sig  

 ind i et område af Afghanistan, hvor sikkerhedssituationen er mere kompleks  

 og  

 uforudsigelig end i nord og vest.
Fra primært at skulle opretholde sikkerhed,  

 forudses ISAF sammen med de afghanske sikkerhedsstyrker at skulle bidrage til  

 at skabe sikkerhed, hvor den pt. ikke eksisterer.
Sandsynligheden for at  

 danske  

 styrker kan blive involveret i kamphandlinger er derfor som udgangspunkt  

 større.
Den afghanske hær og politistyrke er under genopbygning,  

 men kan trods betydelige fremskridt fortsat ikke selvstændigt varetage  

 sikkerhedsopgaverne.
I mellemtiden er det internationale samfunds bidrag  

 afgørende for at fremme sikkerheden i landet.
Derfor har FNs Sikkerhedsråd i  

 resolution 1623 (2005) eksplicit anmodet om international militær assistance  

 til den internationale sikkerhedsstyrke, ISAF, og opfordret til samarbejde  

 med  

 den amerikansk-ledede anti-terror operation, Operation Enduring Freedom.  

 Derudover har den afghanske udenrigsminister i et brev dateret 1. september  

 2005  

 til FNs generalsekretær takket de lande som bidrager til ISAF og udtrykt  

 ønske  

 om, at sikkerhedsstyrkens indsats forstærkes og udbredes til andre dele af  

 Afghanistan.
ISAF har pt. deltagelse af 35 lande.
ISAFs engagement i Afghanistan vil fortsat medvirke til  

 at understøtte bestræbelserne på at etablere et fredeligt og stabilt  

 Afghanistan til gavn for hele den afghanske befolkning, herunder også  

 tilbagevendende flygtninge og internt fordrevne.
En trepartsaftale om  

 tilbagetagelse af afviste asylansøgere fra Danmark blev underskrevet af  

 Afghanistan, Danmark og FNs flygtningehøjkommissariat UNHCR d. 18. oktober  

 2004. Samarbejdet med Afghanistan fungerer tilfredsstillende ikke mindst  

 efter  

 at der i februar 2005 er blevet udsendt en udlændingeattache til det danske  

 repræsentationskontor i Kabul.
II.
Bonn-aftalen af 5. december 2001 mellem de afghanske  

 parter om overgangen til demokrati efter Talibans fald blev formelt afsluttet  

 d. 18. september 2005 med afholdelsen af frie parlamentsvalg.
Parlamentet  

 blev  

 indsat d. 19. december 2005. Sammensætningen af det nye parlament viser et  

 broget billede af mulige alliancer, politiske og etniske tilhørsforhold.
Det  

 ventes dog, at præsident Karzai trods store udfordringer vil have mulighed  

 for  

 at samle flertal for en fortsat demokratisering af samfundet. Øvrige milepæle  

 i  

 aftalen, som blev opfyldt i 2004, er vedtagelsen af en ny forfatning, der som  

 udgangspunkt sikrer lige ret for alle borgere, kvinder som mænd, uanset  

 etnisk  

 tilhørsforhold, samt afholdelsen af præsidentvalget.
Med henblik på at fastlægge køreplanen for en fortsat  

 demokratisering af Afghanistan vil der blive afholdt en international  

 konference om Afghanistan d. 31. januar  1. februar 2006 som ventes at  

 resultere i en ny aftale  Afghanistan Compact  mellem det  

 internationale  

 samfund og Afghanistan.
Afghanistan Compact vil afløse Bonn-aftalen og ventes  

 at resultere i konkrete aftaler om politiske, sikkerhedsmæssige og  

 udviklingsmæssige mål.
Fra afghansk side ventes man at forpligte sig til at  

 fortsætte demokratiseringsprocessen, afvæbne ikke-statslige kombattanter,  

 etablere et velfungerende retssystem, fortsætte bestræbelserne på at opbygge  

 en  

 effektiv administration nationalt og i provinserne, videreudvikle den  

 nationale  

 udviklingsstrategi, der bl.a. vil fokusere på alternativer til  

 opiumsproduktion, gennemføre forfatningen i sin helhed herunder på  

 menneskerettighedsområdet og fokusere på korruptionsbekæmpelse.
Til gengæld  

 ventes det internationale samfund at ville forpligte sig til fortsat at  

 støtte  

 processen frem imod en stabilisering af det afghanske samfund, herunder  

 bidrage  

 politisk, militært og økonomisk.
Afghanistan Compact vil referere til mål i  

 Afghanistans nationale udviklingsstrategi, som ventes fremlagt i en endelig  

 version på konferencen.
Fortsatte forbedringer af sikkerheden er en  

 grundlæggende forudsætning for øget stabilitet, samt for at  

 genopbygningsindsatsen kan vise synlige resultater.
Genopbygningen er  

 derudover  

 afgørende for at vise den afghanske befolkning, at den afghanske regering  

 formår at skabe bedre levevilkår i landet.
Danmark deltager på flere områder aktivt i den  

 internationale indsats.
Foruden Danmarks militære bidrag har regeringen afsat  

 670 mio. kr. til den civile genopbygning og humanitære indsatser på  

 finansloven  

 2005-2009. Den langsigtede bistand bliver primært koncentreret om  

 menneskerettigheder og genopbygning af de sociale sektorer, herunder  

 uddannelse  

 med særlig vægt på pigers og kvinders adgang til undervisning, udvikling af  

 de  

 fattigste landområder, etablering af demokratiske institutioner samt  

 genetablering af det nationale administrative system i Afghanistan.
Den  

 humanitære  

 bistand omfatter bl.a. fremme af fødevaresikkerheden, minerydning samt hjælp  

 til flygtninge og internt fordrevne.
Af midler afsat til konfliktforebyggelse  

 støttes demobilisering af militssoldater.
Strategien for gennemførelsen af  

 bistanden påvirkes ikke af de foreslåede ændringer i den militære  

 tilstedeværelse.
III.
Danmarks aktuelle bidrag til den internationale  

 sikkerhedsstyrke i Afghanistan, som er udsendt på grundlag af Folketingets  

 samtykke i B 43 af 25. november 2004, omfatter i øjeblikket ca. 160 personer.
Primo 2006 nedlagde Danmark sit bidrag til den  

 multinationale brigade i Kabul, hvor de lande som opstiller hovedkvarteret  

 selv  

 har ønsket at stille de nødvendige forbindelsesofficerer.
Det aktuelle bidrag  

 omfatter stabsofficerer til hovedkvarteret for den internationale  

 sikkerhedsstyrke, et mindre antal personer til driften af Kabuls  

 Internationale  

 Lufthavn, samt et team, der bl.a. skal varetage oplysninger til  

 lokalbefolkningen om ISAFs virke.
Herudover omfatter det danske bidrag et  

 militært observatørhold på ca. seks personer, der er tilknyttet det  

 britisk-ledede Provincial Reconstruction Team i Mazar-e-Sharif, et bidrag på  

 ca. 40 personer til det tysk-ledede Provincial Reconstruction Team i Feyzabad  

 og et bidrag på ca. 10 personer til det litauisk-ledede Provincial  

 Reconstruction  

 Team i Chaghcharan.
Bidragene til de danske Provincial Reconstruction Team  

 indsatser er fleksibelt sammensat med henblik på at tilgodese muligheden for  

 samtænkning af den militære og den civile indsats.
Det midlertidige danske  

 bidrag med et C-130 transportfly vil som planlagt blive hjemtaget primo 2006.
Som led i styrkelsen af ISAFs opgavevaretagelse ønsker  

 regeringen at udvide og omprioritere det danske bidrag.
Det øgede bidrag i  

 2006  

 vil blive indsat i det sydlige Afghanistan  Helmand og Kandahar  

 provinserne   

 og vil bestå af et bidrag til det britisk-ledede Provincial Reconstruction  

 Team  

 i Lashkar Gah, et bidrag med bl.a. en spejdereskadron med tilhørende  

 nødvendig  

 støttestruktur, som skal indgå i en britisk kampgruppe, et mindre antal  

 stabsofficerer til det canadisk ledede sektorhovedkvarter i Kandahar, et  

 bidrag  

 på ca. 10 personer til ISAFs hovedkvarter, når det nuværende ISAF  

 hovedkvarter  

 udskiftes med det britisk-ledede hovedkvarter, Allied Rapid Reaction Corps, i  

 perioden medio 2006 til primo 2007 samt eventuelt et bidrag til Kandahar  

 lufthavn.
Det samlede danske bidrag til syd (trin 3) vil udgøre op til 290  

 personer.
 Selv om kernen i ISAFs indsats også i det sydlige  

 Afghanistan vil være indsættelse af Provincial Reconstruction Teams,  

 afspejles  

 den skærpede sikkerhedssituation i en mere robust sammensætning og udrustning  

 af de militære bidrag, herunder det danske.
Tidsmæssigt vil et dansk styrkebidrag tidligst blive  

 udsendt, når NATO vurderer, at de nødvendige militære kapaciteter for ISAFs  

 indsats i det sydlige Afghanistan er til stede.
Opbygningen af ISAFs militære  

 kapaciteter i det sydlige Afghanistan, herunder indsættelsen af det danske  

 bidrag, vil formentlig ske, mens Operation Enduring Freedom fortsat har  

 ansvaret for indsatsen i det sydlige Afghanistan.
Det danske bidrag, som er  

 underlagt det britiske bidrag, vil dog også i opbygningsfasen på linie med de  

 britiske styrker operere i henhold til ISAFs operationsplan og  

 magtanvendelsesregler.  

 Så snart opbygningsfasen er gennemført, hovedstyrkerne er på plads, kommando-  

 og kontrolarrangementerne er klar, og NATO generelt vurderer, at ISAF er i  

 stand til at overtage ansvaret, vil ISAF få overdraget kommandoen fra  

 Operation  

 Enduring Freedom.
ISAF forventer at overtage det samlede ansvar for indsatsen  

 i  

 det sydlige Afghanistan fra Operation Enduring Freedom mellem maj og juli  

 2006.
Ved udvidelsen af det danske bidrag til ISAF forventes  

 det samlede styrkebidrag i 2006 at kunne udgøre op til 360 personer.
Bidraget  

 til det sydlige Afghanistan vil i lighed med den øvrige danske indsats være  

 fleksibelt sammensat og tilgodese muligheden for samtænkning af den militære  

 og  

 den civile indsats ved bidraget til Provincial Reconstruction Teamet i  

 Lashkar  

 Gah.
Herudover er det regeringens hensigt at stille et bidrag til ISAFs  

 hovedkvarter på op til 100 personer ved indsættelsen af det dansk-tysk-polske  

 Multinational Corps North East som ISAF hovedkvarter i perioden medio 2007  

 til  

 primo 2008.
IV.
Som led i samtænkningsperspektivet vil der inden for  

 en international koordineret ramme i videst muligt omfang blive gennemført en  

 dansk civil indsats i de områder, hvor der er udstationeret danske soldater.  

 Som ved de danske bidrag i Feyzabad og Mazar-e-Sharif vil der hurtigst muligt  

 blive tilknyttet en civil udviklingsrådgiver til det danske styrkebidrag i  

 Helmand provinsen.
Formålet hermed er at støtte den afghanske regering i at  

 gennemføre nationale og lokale udviklingsprogrammer.
Den civile rådgiver  

 samarbejder med den militære del af Provincial Reconstruction Teamet med  

 henblik på at sikre, at militære og civile indsatser supplerer hinanden og er  

 bæredygtige samt med at tiltrække andre udviklingsindsatser til de respektive  

 provinser.
Rådgiveren fungerer endvidere som bindeled mellem det danske  

 styrkebidrag og ikke-statslige organisationer.
Rådgiverne råder over en  

 mindre  

 pulje danske bistandsmidler og vil endvidere kunne videreformidle større  

 civile  

 projekter.
Rådgiveren vil i det omfang, der er behov herfor, blive beskyttet  

 af  

 det militære bidrag.
Centralt for den dansk finansierede civile indsats i  

 Afghanistan er, at det er civile danske og internationale organisationer, der  

 bør forestå gennemførelsen.
Grundet sikkerhedssituationen i Afghanistan kan  

 der  

 være situationer, hvor organisationerne ikke kan eller vil operere i nogle  

 områder.  

 I sådanne situationer vil danske soldater kunne blive nødsaget til at yde  

 mindre og konkrete humanitære og andre civile indsatser med henblik på at  

 bidrage til en normalisering af forholdene for civilbefolkningen.
Den danske  

 regering ønsker herved at bidrage til, at der fortsat sker konkrete  

 fremskridt  

 i det afghanske samfund, idet der efter regeringens opfattelse er en direkte  

 sammenhæng mellem forbedring af den sociale og økonomiske situation og  

 forbedring af sikkerhedssituationen.
V.
Det supplerende danske bidrag til den internationale  

 sikkerhedsstyrke vil blive indsat i Helmand og Kandahar provinserne i det  

 sydlige Afghanistan, mens de nuværende danske bidrag, der dækker Kabul, nord  

 (Feyzabad i Badakhshan provinsen og Mazar-e-Sharif i Samangan provinsen) og  

 vest (Chaghcharan i Ghowr provinsen) vil blive opretholdt.
Der kan imidlertid  

 også blive tale om opgaver i andre dele af Afghanistan inden for ISAFs  

 missionsområde.
 Den afghanske overgangsadministration underskrev d. 31.  

 december 2001 en militærteknisk aftale, der bl.a. vedrører den retlige status  

 for personel udsendt som en del af den internationale sikkerhedsstyrke.
Deltagelsen i den internationale sikkerhedsstyrke i  

 Afghanistan er forbundet med risiko.
Forsvarets Efterretningstjeneste har  

 afgivet følgende trusselsvurdering for Afghanistan:
»Truslen for angreb og terrorhandlinger fra  

 oprørsstyrker vurderes høj i hele Afghanistan, idet antallet af angreb er  

 størst i de sydlige og sydøstlige områder.
Antallet af miner og mængden af  

 ueksploderet ammunition i Afghanistan er betragtelig.
Placering af disse er  

 dog  

 som oftest kendt.
Truslen fra miner og ueksploderet ammunition varierer  

 lokalt  

 fra lav til høj.
Truslen mod danske transportfly i afghansk luftrum er lav,  

 undtagen for flyvning ved Kabul, det sydlige og sydøstlige Afghanistan, hvor  

 den er middel under 4000 m.
Der er indikationer på efterretningsindhentning  

 mod  

 de internationale styrker, idet de mest aktive tjenester vurderes at tilhøre  

 de  

 omkringliggende lande.
Oprørs- og terrorgrupper gennemfører indhentning mod  

 mål  

 de ønsker at ramme.
Truslen fra spionage vurderes som høj.
Forsvarets  

 Efterretningstjeneste vurderer, at truslen fra organiseret kriminalitet er  

 lav.  

 Hvis de danske styrker bliver mere involveret i narkotikabekæmpelsen, vil  

 truslen stige markant.« VI.
Det samlede danske styrkebidrag består dels af  

 fastansat personel, dels af kontraktansat personel, herunder personel på  

 reaktionsstyrkekontrakt.
Med personellets uddannelse og træning, materiellets  

 beskaffenhed, bidragets organisatoriske sammensætning samt iagttagelsen af  

 nødvendige procedurer vil der blive taget de bedst mulige forholdsregler over  

 for mulige faremomenter.
Forsvarets personel vil under udsendelsen være  

 omfattet af forsvarets særlige erstatnings- og godtgørelsesordning.
VII.
De danske styrker udsendes på grundlag af FNs  

 sikkerhedsrådsresolution 1386 af 20. december 2001, resolution 1510 af 13.  

 oktober 2003 og resolution 1623 af 13. september 2005.
FNs Sikkerhedsråd har i henhold til FN-pagtens kapitel  

 VII bemyndiget den internationale sikkerhedsstyrke i Afghanistan til at  

 anvende  

 alle nødvendige midler med henblik på at opfylde sine opgaver.
FNs  

 Sikkerhedsråd har herved bemyndiget den internationale sikkerhedsstyrke,  

 herunder det danske bidrag, til i fornødent omfang at anvende militær magt i  

 selvforsvar og til at gennemføre de af Sikkerhedsrådet pålagte opgaver.
VIII.
Regeringen har fundet det hensigtsmæssigt at  

 anmode Folketinget om at meddele sit samtykke til, at et forøget antal danske  

 militære styrker stilles til rådighed for den FN-bemyndigede internationale  

 sikkerhedsstyrke i Afghanistan, jfr.
Grundlovens § 19, stk. 2.
IX.
Regeringen vil løbende vurdere det danske bidrags  

 sammensætning med henblik på at sikre en effektiv opgaveløsning.
Såfremt det  

 i  

 øvrigt skulle vise sig hensigtsmæssigt at justere bidraget, herunder  

 ansvarsområdet, væsentligt, eller såfremt der i øvrigt skulle ske en  

 væsentlig  

 ændring i opgavernes karakter eller det folkeretlige grundlag for  

 sikkerhedsstyrkens tilstedeværelse, vil regeringen rådføre sig med Det  

 Udenrigspolitiske Nævn herom eller om nødvendigt på ny forelægge sagen for  

 Folketinget.
X.
De samlede merudgifter i 2006 forbundet med det  

 udvidede og omprioriterede danske engagement i ISAF beløber sig til ca. 180  

 mio. kr., der afholdes inden for den ramme, der er afsat til forsvarets  

 internationale aktiviteter på finanslovens § 35.11.26. reserve til  

 merudgifter  

 forbundet med forsvarets og politiets internationale operationer.
