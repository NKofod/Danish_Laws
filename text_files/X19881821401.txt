 Stuehusets lejeværdi indgår ikke i beregningsgrundlaget for  

 henholdsvis henlæggelse til investeringsfonds og overførsel af overskud til  

 den medarbejdende ægtefælle.
 Kontingenter til arbejdsgiverforeninger skal ikke fragå i  

 beregningsgrundlaget for henholdsvis henlæggelse til investeringsfonds og  

 overførsel til medarbejdendende ægtefælle.
 Der har været rejst spørgsmål om den skattemæssige behandling af  

 stuehusets lejeværdi samt af kontingenter til arbejdsgiverforeninger i  

 relation til opgørelsen af beregningsgrundlaget for henlæggelse til  

 investeringsfonds og overførsel til medarbejdende ægtefælle.
 Beregningsgrundlaget for henlæggelse til investeringsfonds fremgår af  

 investeringsfondsloven § 4, stk. 1. Beregningsgrundlaget for overførsel af  

 overskud til den medarbejdende ægtefælle fremgår af kildeskattelovens § 25 A,  

 stk. 4.
 Overskud eller underskud af en- eller tofamilieshuse m.v. er  

 kapitalindkomst, jfr. personskattelovens § 4, stk. 1, nr. 6.  

 Personskattelovens § 4, stk. 1, nr. 6. omfatter stuehuse, jf. ligningslovens  

 § 15 E.
 I cirkulære af 9. december 1986 til personskatteloven, punkt 16 h, er  

 anført, at lejeværdi af bolig i egen ejendom, hvoraf en del anvendes i  

 virksomheden, ikke indgår i virksomhedens overskud, da lejeværdi af bolig i  

 egen ejendom ikke kan anses for at være indkomst, der vedrører  

 erhvervsvirksomheden.
 Det er således departementets opfattelse, at stuehusets lejeværdi ikke  

 indgår i de nævnte beregningsgrundlag.
Med skattereformen er der sket en begrænsning af fradragsretten for  

 kontingenter omfattet af ligningslovens § 13. Regnskabsmæssigt har  

 fradragsbegrænsningen den konsekvens, at kontingenter til  

 arbejdsgiverforeninger m.v. ikke kan fratrækkes ved opgørelsen af  

 virksomhedens indkomst.
Kontingentet skal derimod fratrækkes i indehaverens  

 skattepligtige indkomst.
Det gælder både for erhvervsdrivende, der anvender  

 virksomhedsordningen og erhvervsdrivende, der beskattes efter  

 personskatteloven af virksomhedens resultat.
 Det er på denne baggrund departementets opfattelse at kontingenter til  

 arbejdsgiverforeninger ikke skal fragå i beregningsgrundlaget for overførsel  

 til medarbejdende ægtefælle og henlæggelse til investeringsfonds.
 (* 1) Afgørelsen er offentliggjort i SKAT 1988, nr. 3, side 156.
