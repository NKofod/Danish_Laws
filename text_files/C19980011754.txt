(Til samtlige kommuner,  

 sygedagpengekontorer, arbejdsgiverorganisationer m. fl) Til orientering vedlægges bekendtgørelse nr. 442 af 23. juni 1998 om  

 dagpenge ved sygdom eller fødsel, som pr. 1. august 1998 afløser  

 Socialministeriets tilsvarende bekendtgørelse nr. 701 af 22. juli 1994. (* 1) I forhold til bekendtgørelse nr. 701 af 22. juli 1994 indeholder den nye  

 bekendtgørelse følgende ændringer:
 1. Ydelser efter lov om orlov anses for lønindtægt,  

 jf. bekendtgrrelsens § 1, stk. 1, nr. 4. Dette betyder, at dagpengene i  

 forbindelse med fravær i orlovsperioden skal beregnes på grundlag af den  

 ydelse, man modtager efter lov om orlov.
 2. Opholdskommuneregel.
 Som frlge af opholdskommunereglerne i lov om retssikkerhed og  

 administration er der indført regler om, hvilken kommune der skal behandle en  

 dagpengesag, når der ikke umiddelbart kan udpeges en opholdskommune, jf.  

 bekendtgørelsens § 3, stk. 3.
 I et sådant tilfælde er handlekommunen, når personen eller arbejdsgivere  

 ikke har ophold i Danmark, den kommune, som dagpengemodtageren ud fra en  

 samlet vurdering af de geografiske/økonomiske forhold har stærkest  

 tilknytning til.
 Tvivlsfælde med hensyn til, hvilken kommune der skal behandle en sag,  

 behandles af det sociale nævn, som den kommune, forpligtelsen gøres gældende  

 mod, hører under.
 3. Ny anmeldelsesregel for lønmodtagere, når  

 arbejdsgiveren ikke har anmeldt sygefraværet til kommunen.
Efter § 15, stk. 2, kan kommunen udbetale dagpenge til en lønmodtager, når  

 arbejdsgiveren har udbetalt løn eller dagpenge i mere end 6 måneder uden at  

 anmelde lønmodtagerens sygefravær til kommunen.
Det er en betingelse for, at  

 kommunen kan udbetale dagpenge i dette tilfælde, at lønmodtageren anmoder om  

 dagpenge fra kommunen inden 4 uger efter, at arbejdsgiveren er ophrrt med at  

 udbetale løn/dagpenge.
 4. Forkortet frist for arbejdsgiveren til at anmode om  

 refusion overfor kommunen.
Efter bekendtgørelsens § 18, stk.1, skal en arbejdsgiver nu anmode om  

 refusion fra kommunen inden 6 uger efter første fraværsdag, når der er  

 udbetalt løn eller dagpenge i forbindelse med en ansats sygefravær.
Har  

 arbejdsgiveren anmeldt den ansattes sygefravær til kommunen senest 4 uger  

 efter 1. fraværsdag, har arbejdsgiveren en længere frist til at anmode om  

 refusion i - i dette tilfælde er fristen 3 måneder.
5. Dagpenge i forbindelse med  

 graviditetsundersrgelser.
Der kan efter bekendtgrrelsens § 18, stk. 5, ikke  

 ydes refusion fra kommunen for de dagpenge, som en arbejdsgiver skal udbetale  

 i forbindelse med almindelige graviditetsundersøgelser.
6. Turnus Ved beregning af dagpenge i forbindelse med turnus kan kommunen i enkelte  

 uger godt udbetale mere end det højeste dagpengebeløb under den forudsætning,  

 at kommunens samlede dagpengeudbetaling set over hele turnusperioden ikke  

 overstiger det maksimale dagpengebeløb jf. bekendtgørelsens § 21, stk. 2.
 7. Dagpenge til søfarende beskæftiget på skibe  

 indregistreret i Dansk Internationalt Skibsregister.
I § 26 er der sket en tydeliggrrelse af gældende praksis.
Dagpenge til  

 søfarende, der har været beskæftiget på skibe indregistreret i Dansk  

 Internationalt Skibsregister beregnes på samme måde som  

 arbejdsløshedsdagpengene, d.v.s. på grundlag af en omregningsfaktor, som  

 fastsættes af Direktoratet for Arbejdsløshedsforsikringen.
 8. Moderens mulighed for at overtage faderens ret til  

 dagpenge i ugerne 25 og 26.
Moderen kan ifølge bekendtgørelsen § 36, stk.3, overtage faderens ret til  

 dagpenge i ugerne 25 og 26, når faderen på grund af sygdom eller dødsfald  

 ikke kan varetage pasningen af barnet.
Det er naturligvis en betingelse, at  

 moderen opfylder de almindelige betingelser for at kunne modtage dagpenge.
 9. Dagpenge til forældre med alvorligt syge børn.
Efter loven om dagpenge ved sygdom eller fødsel § 19 a kan der udbetales  

 dagpenge til forældre med alvorligt syge børn.
Disse regler fandtes i den  

 tidligere bistandslovs § 48 a, men er nu uændret overført til  

 sygedagpengeloven.
Som følger heraf er der i bekendtgørelsen §§ 49 - 51  

 fastsat nærmere regler om udbetalingen herunder om dagpengenes fordeling  

 mellem forældrene 10. Forsikringsordningen for mindre private  

 arbejdsgivere.
 Reglerne om forsikring for mindre private arbejdsgivere er indarbejdet som  

 kapitel 14 i den nye bekendtgørelse.
