 Denne vejledning kan anvendes i stedet for bestemmelserne i Meddelelser  

 fra Søfartsstyrelsen B, kapitel II-2, regel 18, stk. 10.
 Elektrisk udstyr til kogning, stegning mv., som installeres i rum, der  

 ikke i brandsikkerhedsmæssig henseende opfylder bestemmelserne for kabysser,  

 skal opfylde følgende retningslinier:
1.0 Brandsikring 1.1 Rum, som indeholder cafeterier, skal i konstruktionsmæssigt henseende  

 være brandisoleret som et pantry.
 1.2 Selve cafeterieområdet, området hvor koge-og stegeudstyret mv. er  

 anbragt, skal være overvåget af røgmeldere og beskyttet af et manuelt betjent  

 sprinkleranlæg, som skal kunne betjenes uden for området.
1.3 Cafeterieområdet skal være forsynet med egne aftrækskanaler, som skal  

 være udstyret med inspektions- og rengøringslemme.
Kanaler, som føres igennem  

 andre rum, skal endvidere opfylde bestemmelserne i Meddelelser fra  

 Søfartsstyrelsen B, kapitel II-2, regel 16, stk.7.
2.0 Elektrisk udstyr 2.1 Apparaterne skal være udført i henhold til IEC standard nr. 92-307  

 eller tilsvarende standard.
Kaffemaskiner, vandvarmere og lignende udstyr  

 skal være forsynet med termosikringer for høj vandtemperatur og for  

 tørkogning.
 2.2 Alle apparater i et cafeterieområde skal forsynes fra en særskilt  

 undertavle, som skal kunne adskilles fra hovedfordelingssystemet ved en  

 afbryder, som skal være anbragt uden for området.
 2.3 Apparaterne skal i elektrisk henseende via en afbryder være fast  

 forbundet til undertavlens fordelingssystem.
 2.4 Apparaterne må ikke kunne antænde brændbare materialer ved strålevarme  

 eller ved direkte kontakt med de varmeafgivende overflader eller elementer.  

 Uafskærmede varmeflader må ikke overstige 100 grader C.
 2.5 Apparaterne skal være anbragt på ubrandbare materialer ligesom  

 materialerne i umiddelbart nærhed af apparaterne skal være ubrandbare.
3.0 Friturekogere, komfurarrangementer og lignende kabysudstyr 3.1 Friturekogere, komfurarrangementer og lignende kabysudstyr må ikke  

 installeres i cafeterieområder.
