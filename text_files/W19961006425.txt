Patentankenævnet omstødte Patentdirektoratets afgørelse, hvorefter den  

 nedlagte indsigelse ikke blev taget til følge.
Direktoratet fandt ikke, at  

 RANITISTAD kunne tjene til at angive stofbetegnelsen RANITIDINE.
 Ankenævnet udtalte imidlertid bl.a., at stavelsen RANITI efter sin  

 egenart og placering i mærket af dominerende karakter at ligge så tæt op ad  

 den generiske stofbetegnelse, at varemærkeregistrering ikke bør ske.
År 1996, den 25. juli afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 4. februar 1993 indleverede STADA - ARZNEIMITTEL, Tyskland, v/Chas.  

 Hude, en ansøgning om registrering af varemærket RANITISTAD for klasse 5:  

 Farmaceutiske præparater og præparater til sundhedspleje.
 Varemærket blev registreret den 28. maj 1993.
 Den 30. juni 1993 blev registreringen offentliggjort i Dansk  

 Varemærketidende.
Ved skrivelse af 25. august 1993 nedlagde klageren, Internationalt  

 Patent-Bureau, indsigelse mod registreringens gyldighed.
Som begrundelse for  

 indsigelsen anførtes:
»I Dansk Varemærketidende nr. 26 fra den 30. juni 1993 er side 926  

 bekendtgjort en varemærkeregistrering nr.
VR 03.970 1993 bestående af  

 betegnelsen RANITISTAD tilhørende STADA - ARZNEIMITTEL Aktiengesellschaft,  

 Tyskland, og omfattende »farmaceutiske præparater og præparater til  

 sundhedspleje« i klasse 5.
 I anledning heraf skal vi herved henlede direktoratets opmærksomhed på, at  

 betegnelsen RANITIDINE er et af WHO Recommended International Non-Proprietary  

 Name.
En sammenligning mellem betegnelserne RANITIDINE RANITISTAD udviser, at de begge består af ialt 10 bogstaver, hvilke de 6 første,  

 nemlig RANITI, er helt identiske.
Efter vor opfattelse kommer det registrerede mærke RANITISTAD derved så  

 tæt på den almindelige betegnelse RANITIDINE (på dansk RANITIDIN, på latin  

 RANITIDINUM), at registreringen bør ophæves.
Vi henviser herved til, at  

 direktoratet normalt nægter registrering af et mærke, når dette har de 5-6  

 første bogstaver tilfælles med et tidligere registreret mærke, hvilket også  

 må gælde, når den tidligere betegnelse er en almindelig benævnelse.
I  

 nærværende tilfælde lyder varefortegnelsen på det registrerede mærke på  

 »farmaceutiske præparater og præparater til sundhedspleje«, hvilket  

 må opfattes som vildledende, hvis det er den tyske mærkeindehavers mening at  

 opnå en registrering for et præparat, hvis virksomme bestanddel er  

 RANITIDINE.' I anledning af indsigelsen udtalte mærkeindehaver i skrivelse af 13.  

 oktober 1993 følgende:
»Efter ansøgers og min opfattelse bør stofbetegnelsen RANITIDINE ikke  

 være til hinder for registrering af mærket RANITISTAD.
De mærker, der nægtes  

 registrering på grund af stofbetegnelser, indeholder en uvæsentlig ændring i  

 selve stofbetegnelsen, eksempelvis ved fjernelse af en eller to ekstra  

 stavelser: Mærket AMPILIN nægtet registrering på grund af AMPI CILLIN  

 stoffet.
Mærket OXYCYCLIN nægtet registrering på grund af OXY TETRACYCLIN  

 stoffet.
I disse tilfælde var ændringen ikke tilstrækkelig.
Det var den til gengæld  

 i følgende sager: Mærket AM YCILLIN registreret uanset AM PICILLIN stoffet.  

 Mærket PROTO CHOL registreret uanset PROTO KYLOL stoffet.
 I nærværende sag er en del af stofbetegnelsen skiftet ud med ordet STAD,  

 det vil sige en ændring, der svarer til de to sidstnævnte eksempler, og som  

 er medvirkende til at give mærket det fornødne særpræg i medfør af  

 Varemærkelovens § 13.
 Indsigers påstand om at Direktoratets praksis vedrørende  

 forvekslingsrisiko mellem to varemærker også må gælde mellem et varemærke og  

 en stofbetegnelse afvises, idet påstanden savner lovhjemmel.
På grundlag af det ovenfor anførte henstilles det, at indsigelsen ikke  

 tages til følge.« Hertil anførte klageren i skrivelse af 16. december 1993 bl.a. som følger:
»Vor kollega anfører, at de mærker, der nægtes registrering på grund  

 af stofbetegnelser, indeholder en uvæsentlig ændring af selve  

 stofbetegnelsen, f.eks. ved fjernelse af en eller to stavelser.
Det er  

 rigtigt, at sådanne eksempler findes, således som vor kollega også har  

 godtgjort det.
Det betyder jo imidlertid ikke, at de to betegnelser, der skal  

 bedømmes, ikke kan ligne hinanden på andre måder.
I nærværende tilfælde fremkommer ligheden derved, at varenavnet har de 6  

 første bogstaver fælles med stofnavnet, og at bogstavet D forekommer i  

 slutstavelsen til begge betegnelser.
Nærværende tilfælde kan derfor ikke  

 sammenlignes med tilfældet AMYCILLIN -AMPICILLIN, der er anført i svaret side  

 1, nederst.
Det tilfælde, som vor kollega anfører side 2, øverst, bevæger sig  

 snarere i samme retning, men her er den første del PROTO lidet særpræget,  

 hvilket ikke kan hævdes at være tilfældet med RANITI.
 Vi må derfor fastholde den opfattelse, vi har givet udtryk for, at  

 RANITISTAD, hvor bogstavet D i endelsen udtales skarpt (ikke blødt som i  

 ordet STAD på dansk), ligger for tæt på den generiske betegnelse RANITIDIN  

 (som stoffet hedder på dansk).
Vi imødeser herefter direktoratets afgørelse.« Mærkeindehaver skrev den 14. februar 1994 følgende til Patentdirektoratet:
»VR 3970/1993 RANITISTAD fastholdes.
Indsigers påstand om, at det  

 ansøgte mærke er forveksleligt med stofbetegnelsen ranitidin  savner  

 som tidligere nævnt lovhjemmel.
Varemærker, der derimod ligger for tæt på  

 stofbetegnelser, kan imidlertid nægtes registrering, idet de således ikke  

 opfylder særprægskravet i varemærkelovens §13. Patentdirektoratets praksis på  

 dette område viser, at registrering nægtes, når der kun er tale om en  

 uvæsentlig ændring, eller når der indskydes eller fjernes stavelser fra selve  

 stofbetegnelsen.
Hvis der er tale om en egentlig udskiftning af en stavelse i  

 en stofbetegnelse, nægtes registrering ikke.
Udskiftning af et enkelt bogstav  

 synes derimod ikke at være tilstrækkeligt.
 Efter min opfattelse foretages Patentdirektoratets lighedsbedømmelse i  

 forhold til stofbetegnelser således alene på grundlag af varemærkelovens §13.  

 Bestemmelserne, hvorefter forvekslingsrisikoen bedømmes, og de af indsiger  

 anførte andre måder, hvorpå to betegnelser kan ligne hinanden, synes ikke at  

 være bragt i anvendelse i sager, hvor et varemærke bedømmes i forhold til en  

 stofbetegnelse.
 Det her omhandlede mærke RANITISTAD må høre til den gruppe mærker, der  

 ikke nægtes registrering, idet der er tale om dskiftning af en stavelse, og  

 ikke indskud eller fjernelse heraf.
 Det bemærkes, at Patentdirektoratet under prøvning af RANITISTAD ikke har  

 henvist til stofbetegnelsen ranitidin .
Til det af indsiger i sidste afsnit anførte vedrørende udtalen af  

 bogstavet D bemærkes, at dette bogstav efter dansk sprogbrug udtales som et  

 blødt (53). Der ses ikke at være belæg for at D udtales skarpt, når det står  

 efter en vokal, tværtimod, jfr. ord som »bad«, »bed«,  

 »bid«, »bod«, »byd«, »båd«,  

 »dyd«, »død«, »dåd«, »fad«,  

 »fed«, etc., eller som ordet/bestanddelen »stad«.
Ellers  

 udtales D'et på førstepladsen i et ord (»dansk«,  

 »derfor«, »direktorat«, »duplo«) eller som  

 første bogstav i en stavelse (»be-dømmelse«, »æn-dring«,  

 »bestand-del«) ustemt.
På grundlag af det ovenfor anførte henstiller jeg, at indsigelsen afslås,  

 og at mærket RANITISTAD accepteres til endelig registrering.' Indsiger udtalte i sit indlæg af 15. marts 1994 bl.a.:
»I anledning af det nævnte seneste indlæg må vi fastholde, at  

 endelsen STAD i RANITISTAD må udtales med et skarpt D, da der er tale om et  

 tysk mærke.
Vi er iøvrigt blevet opmærksom på, at ordet STAD kan betyde  

 stille, rolig, hvorfor der eventuelt kan ligge en særlig betydning i  

 betegnelsen.« Mærkeindehaver oplyste i skrivelse af 15. april 1994, at man ikke ønskede  

 at fremkomme med yderligere indlæg.
 Patentdirektoratet traf afgørelse i sagen den 3. juni 1994 og afviste  

 indsigelsen med følgende begrundelse:
 »Ifølge varemærkelovens § 13, stk. 2 er et varemærke udelukket fra  

 registrering, såfremt det er egnet til at vildlede f.eks. med hensyn til  

 varens eller tjenesteydelsens art eller beskaffenhed.
Spørgsmålet i nærværende sag er, om varemærket RANITISTAD kan tjene til at  

 angive stofbetegnelsen RANITIDINE.
Direktoratet mener ikke, at dette er  

 tilfældet.
Det er direktoratets praksis i henhold til varemærkelovens § 13 at anse  

 varemærker, der med uvæsentlige ændringer kan angive et navn optaget på  

 listen over International Nonproprietary Names for Pharmaceutical Substance  

 for udelukket fra registrering.
Direktoratet har i visse tilfælde fundet, at  

 et varemærke med en uvæsentlig ændring angiver en stofbetegnelse, når  

 varemærket afgiver fra stofbetegnelsen på grund af en eller to indskudte  

 stavelser.
Derimod har direktoratet i nogle tilfælde ikke anset varemærker  

 for at angive en stofbetegnelse, hvis en eller flere af stavelserne er ændret  

 helt i forhold til stofbetegnelsen.
 Patentankenævnet har fastslået, at varemærket ATENDOL på grund af  

 stofbetegnelsen ATENOLOL var uegnet til registrering i medfør af  

 varemærkelovens § 14, nr. 2 under henvisning til, at et varemærke omfatter  

 alle almindelige skriftformer, herunder også minuskler, og til at der på  

 lægemiddelområdet er særlige risici ved forveksling.
I nærværende sag har varemærket RANITISTAD og stofbetegnelsen RANITIDINE  

 begge ti bogstaver, hvoraf de fem første er identiske.
Ordene består af fire  

 henholdsvis frem stavelser, hvoraf de tre første er identiske.
Imidlertid er  

 efterstavelserne »STAD« henholdsvis »DINE« meget  

 forskellige.
Direktoratet finder derfor ikke, at varemærket RANITISTAD med  

 uvæsentlige ændringer kan angive stofbetegnelsen RANITIDINE.
Varemærket kan  

 således ikke i medfør af varemærkelovens § 13 tjene til at angive varens art.  

 Det findes endvidere ikke egnet til at vildlede i medfør af varemærkelovens §  

 14, nr. 2.' Denne afgørelse har Glaxo Wellcome plc, v/Internationalt Patent-Bureau,  

 ved skrivelse af 28. juli 1994 indbragt for Patentankenævnet med påstand om,  

 at varemærkeregistreringen RANITISTAD erklæres for ugyldig som liggende for  

 nær ved den generiske betegnelse RANITIDINE og som vildledende for et  

 præparat, hvis virksomme bestanddel er stoffet RANITIDINE.
 Klageren har den 17. november 1994 indleveret en ankebegrundelse, hvor der  

 anføres følgende:
»Spørgsmålet om, hvorvidt et varemærke for et lægemiddel kan  

 registreres uanset et eksisterende stofnavn for et lægemiddel, kan til en vis  

 grad anses som et spørgsmål, om der foreligger det fornødne særpræg.
Ligger  

 mærket tæt på den almindelige benævnelse, har mærket ikke det fornødne  

 særpræg til at kunne registreres, idet det da er egnet til at kunne angive  

 varens art.
 Forholdet mellem varemærker og almindelige benævnelser indenfor  

 lægemiddelområdet kompliceres imidlertid af, at der er et stort behov ikke  

 blot for nye varemærker men også for nye almene betegnelser.
I »Betænkning vedrørende En Ny Dansk Lov om Varemærker« er der  

 side 89-91 under punkt 3 gjort rede for det arbejde, der udføres med  

 vedtagelse eller anbefaling af en almindelig nomenklatur på  

 lægemiddelområdet, et arbejde som anses for ønskeligt også fra et  

 varemærkeretligt synspunkt.
Det anføres således, at det på den ene side er  

 vigtigt at påse, at almindelige benævnelser for nye lægemidler hurtigst  

 muligt bliver internationalt anerkendt, således at faren for, at en sådan  

 betegnelse skal blive registreret for en enkelt virksomhed formindskes.
På  

 den anden side må det også påses, at ord, der er registreret som varemærke  

 eller et ord, der er meget nærliggende, ikke vedtages som almen benævnelse på  

 et nyt lægemiddel, idet dette ville indebære en varemærkekrænkelse, da  

 mærkeindehaveren derved risikerer at miste sin eneret.
 Når WHO har fundet frem til et navn, der er egnet til at være en  

 almindelig benævnelse for et lægemiddel, bliver dette bekendtgjort, og  

 direktoratet får lejlighed til at undersøge det, førend det bliver vedtaget.
 I Betænkningen siges det herefter side 90, venstre spalte, 2. afsnit:
»Ord, som således er vedtaget eller anbefalet som almindelige  

 benævnelser, anses efter gældende dansk praksis for uregistrerbare som  

 varemærker, selv om det ikke kan påvises, at de faktisk er taget i brug som  

 almindelige benævnelser.
Det samme gælder ord, som kun i ringe grad adskiller  

 sig fra sådanne almindelige benævnelser.« Ifølge det her citerede var ord, som kun »i ringe grad« adskilte  

 sig fra almindelige benævnelser, udelukket fra registrering som varemærker.  

 Dette var således tilstanden førend varemærkeloven af 1959 trådte i kraft.  

 Som lovgrundlag herfor forelå bestemmelsen i 1936-lovens §4, nr. 1, hvorefter  

 mærker ikke måtte registreres, bl.a. når de udelukkende bestod af ord, der  

 var egnet til at angive varens art.
Det vil ses, at direktoratet uanset ordet  

 »udelukkende« udvidede registreringsforbudet til også at omfatte  

 mærker, som kun »i ringe grad« adskilte sig fra vareangivelsen.
I 1959-loven blev kravet til særpræg skærpet, idet registrering ifølge §  

 13 skulle nægtes ikke blot af ord, der »udelukkende« angiver varens  

 art m.v., men også af mærker, der »med uvæsentlige ændringer eller  

 tilføjelser« angiver varens art m.v.
At der var tale om en skærpelse er  

 anført i bogen »Varemærker-Registreringspraksis« af Rigmor Carlsen  

 side 28, højre spalte, 3. afsnit.
I den nugældende lov af 6. juni 1991 siges det i § 13, stk. 2, nr. 1, at  

 varemærker, der »udelukkende« består af tegn eller angivelser, der  

 i omsætningen kan tjene til at betegne varens art m.v., er udelukket fra  

 registrering.
Lovteksten er således ændret fra 1959-loven, idet henvisningen  

 til mærker, der »med uvæsentlige ændringer eller tilføjelser«  

 angiver varens art m.v., er udgået, men det siges i motiverne til  

 bestemmelsen, at der ikke hermed er tilsigtet nogen praksisændring.
 Efter at direktoratet i dets afgørelse side 2, midt, har citeret  

 bestemmelsen i varemærkelovens § 13, stk. 2 om mærker, der kan tjene til at  

 angive en vares art m.v. og lovens § 14, nr. 2, der angår mærker, der er  

 egnet til at vildlede bl.a. om varens art m.v., udtaler direktoratet, at  

 spørgsmålet i nærværende sag er, om varemærket RANITISTAD kan tjene til at  

 angive stofbetegnelsen RANITIDINE.
 Direktoratet mener, at dette ikke er tilfældet og giver derpå, på side 3 i  

 1. afsnit, oplysning om den praksis, som det følger på dette område.
 Som en almindelig regel udtales det, at det i henhold til varemærkelovens  

 §13 anses for udelukket at registrere varemærker, der med uvæsentlige  

 ændringer kan angive et navn optaget på listen over International  

 Nonproprietary Names for Pharmaceutical Substances.
En uvæsentlig ændring er anset at foreligge, når varemærket afviger fra  

 stofbetegnelsen på grund af en eller to indskudte stavelser.
Herved må  

 direktoratet f.eks. have tænkt på de tidligere tilfælde, hvor mærket AMPILIN  

 er nægtet af hensyn til stofbetegnelsen »ampicillin« og OXYCYCLIN  

 på grund af »oxytetracyclin«.
Derimod har direktoratet i nogle tilfælde ikke anset varemærker for at  

 angive en stofbetegnelse, hvis en eller flere af stavelserne er ændret helt i  

 forhold til stofbetegnelsen.
Herved må direktoratet have tænkt på de  

 tidligere tilfælde, hvor mærket AMYCILLIN blev registreret uanset  

 stofbetegnelsen »ampicillin« og mærket PROTOCHOL uanset  

 stofbetegnelsen »protokylol«.
 I tilslutning til henvisningen til direktoratets praksis udtaler  

 direktoratet side 3, 2. afsnit, at Patentankenævnet har fastslået, at mærket  

 ATENDOL på grund af stofbetegnelsen ATENOLOL var uegnet til registrering i  

 medfør af varemærkelovens §14, stk. 1, nr. 2, da et varemærke omfatter alle  

 almindelige skriftformer, herunder minuskler, og da der på lægemiddelområdet  

 er særlige risici ved forveksling.
 Ved den sammenligning, der herefter foretages mellem mærket RANITISTAD og  

 stofbetegnelsen RANITIDINE, kommer direktoratet til den konklusion, at  

 efterstavelserne STAD og DINE er meget forskellige, hvorfor det, trods den  

 identitet der foreligger i betegnelsernes første stavelser, ikke findes, at  

 mærket RANITISTAD med uvæsentlige ændringer kan angive stofbetegnelsen  

 RANITIDINE.
 Forinden vi kommenterer direktoratets afgørelse, skal vi anføre følgende.
Det stof, der af WHO har fået navnet RANITIDINE, og som på dansk hedder  

 RANITIDIN, er et meget værdifuldt og kendt stof.
Det er et  

 syresekretionshæmmende middel til behandling af mavesår.
Stoffet er nær  

 beslægtet med cimetidin med principielt samme virkning, men er kraftigere og  

 kan derfor doseres i mindre mængder.
Stoffet har tildels overflødiggjort  

 kirurgisk behandling.
Det engelske medicinalfirma Glaxo eller med dette forbundne selskaber har  

 i en lang række lande opnået patenter på fremstilling af stoffet.
Heri landet  

 er Allen & Hanburys Ltd., der tilhører Glaxo, indehaver af dansk patent  

 nr. 148258 med løbetid fra 1977 til den 26. juli 1997, der angår en  

 analogifremgangsmåde til fremstilling af RANITIDIN.
Stoffet sælges af Glaxo  

 her i landet under varemærket ZANTAC.
Vi kan iøvrigt om Glaxo's patent her i  

 landet henvise til Højesterets dom af 27. august 1993 i U.F.R. 1993-849 flg.
Glaxo blev i sin tid opmærksom på bekendtgørelsen af registreringen af  

 mærket RANITISTAD, men ønskede ikke på dette tidspunkt i eget navn at  

 nedlægge indsigelse mod registreringen.
Vi påtog os derfor at nedlægge  

 indsigelse i vort eget navn.
Vi kan til Patentankenævnets orientering oplyse, at Glaxo har en meget  

 stor kommerciel interesse i stoffet RANITIDIN.
Vi henviser herved til, at  

 Glaxo's præparat ZANTAC er det størst solgte farmaceutiske produkt i verden.  

 Ifølge Glaxo's seneste årsberetning, der vedlægges, er Glaxo's andel af  

 verdensmarkedet inden for mavesårsmidler 35%, jfr. årsberetningen side 10,  

 nederst.
Glaxo's omsætning på dette område andrager, jfr. oversigten side 11,  

 2,442 milliarder pund sterling, hvilket i danske penge er over 24 milliarder  

 kroner.
Når Glaxo's patenter udløber i de enkelte lande, vil der utvivlsomt komme  

 en del RANITIDIN præparater på markedet fra forskellige virksomheder.
Det  

 synes ikke rimeligt, at disse præparater kommer til salg under varemærker,  

 der, som RANITISTAD eller lignende betegnelser, ligger altfor nær ved den  

 almene betegnelse og derved forsøger at drage fordel af bekendtheden af denne  

 betegnelse, der er stor, også blandt forbrugerne.
Dette kan føre til  

 fejltagelser, og vil - som vi senere vil gøre rede for - være i strid med  

 WHO's bestræbelser for at skabe den fornødne afstand mellem almene  

 betegnelser og varemærker.
 Vore kommentarer til direktoratets afgørelse er herefter følgende.
 Efter vor opfattelse har mærket RANITISTAD ikke fornødent særpræg i  

 forhold til stofnavnet RANITIDIN til at kunne registreres for farmaceutiske  

 præparater, ligesom mærket for præparater til sundhedspleje må anses for  

 vildledende, hvorfor den foretagne registrering må ophæves.
Stofnavnet er her i Danmark RANITIDIN.
Det er den betegnelse, der bruges,  

 jfr. ovennævnte dom, og det er derfor den, som mærket RANITISTAD skal  

 sammenlignes med.
En sammenligning mellem de to betegnelser RANITIDIN RANITISTAD udviser, at det danske stofnavn har 9 bogstaver, medens varemærket har 10.  

 De 6 første bogstaver RANITI er identiske.
Begge ord har 4 stavelser, hvoraf  

 de 3 første er identiske.
Den sidste stavelse DIN og STAD er ikke umiddelbart  

 forvekslelige, men de udviser den lighed, at de begge indeholder et D.
Visuelt udviser betegnelserne derfor en overordentlig stor lighed, og det  

 samme er tilfældet fonetisk.
Med hensyn til udtalen forholder det sig iøvrigt  

 således, at endelsen STAD i varemærket RANITISTAD udtales med et skarpt D.  

 Dette skyldes, at mærket er et tysk mærke, hvorfor det må være nærliggende at  

 udtale STAD på tysk og ikke på dansk med et blødt D.
En udtale med skarpt D  

 udviser på dette punkt en større lighed med udtalen af bogstavet D i endelsen  

 DIN end et blødt D.
Fonetisk er udtalerytmen i de to betegnelser ens.
 Da de to forskellige endelser DIN og STAD ikke har nogen betydning eller  

 bringer tanken hen på noget bestemt, kan begge betegnelser siges at være  

 neutrale, hvilket bevirker, at betegnelserne så at sige flyder ud i hinanden.
Vi må derfor i det hele være af den opfattelse, at ordet RANITISTAD ikke  

 adskiller sig så markant fra stofnavnet RANITIDIN, at det har det fornødne  

 særpræg i forhold til stofnavnet.
Såvidt vi kan se, må det herved spille en  

 rolle, at der i varemærkeregisteret, førend RANITISTAD blev registreret, ikke  

 fandtes et eneste mærke med de indledende stavelser RANITI.
En registrering  

 af betegnelsen RANITISTAD som varemærke vil således, når der ved siden af  

 denne betegnelse kun findes den generiske betegnelse RANITIDIN, uden videre  

 blive opfattet som en direkte henvisning til stoffet RANITIDIN eller i hvert  

 fald føre til den antagelse, at der består en eller anden forbindelse mellem  

 RANITIDIN og RANITISTAD, f.eks. den, at RANITISTAD er et særlig derivat.
Hvis RANITIDIN havde været et registreret varemærke, så ville mærket  

 RANITISTAD utvivlsomt være blevet afslået, fordi de to betegnelser er typisk  

 forvekslelige.
Som et helt parallelt eksempel kan vi henvise til  

 Patentankenævnets sag V 69/91, der stadfæstede Patentdirektoratets afgørelse,  

 hvorefter SOMATOBISS var forvekslelig med SOMATONORM.
Her var der, ligesom i  

 nærværende sag, tale om 2 betegnelser med 4 stavelser på 9-10 bogstaver, hvor  

 de 3 første stavelser var identiske, medens endelserne BISS og NORM ikke  

 udviste nogen lighed.
Forvekslelighed blev antaget endog uanset, at  

 indledningen SOMATO har en særlig betydning, idet SOMATONORM sammen med et  

 andet SOMATO-mærke var de eneste mærker af den art i registeret.
I nærværende  

 sag findes der ikke andre RANITI-mærker, og RANITI har ingen særlig  

 betydning.
 Der kan derfor ikke være nogen tvivl om, at RANITIDIN og RANITISTAD er  

 forvekslelige.
 I indledningen til nærværende skrivelse, hvor vi omtalte de særlige  

 forhold, der foreligger, når der skal vedtages nye stofbetegnelser, nævnte  

 vi, at det i Betænkningen er anført, at det må påses, at ord, der er  

 registreret som varemærke eller et ord, der er meget nærliggende, ikke  

 vedtages som almen benævnelse på et nyt lægemiddel, idet dette vil indebære  

 en varemærkekrænkelse, da mærkeindehaveren derved risikerer at miste sin  

 eneret.
I denne sag foreligger den modsatte situation, idet den vedtagne almene  

 betegnelse RANITIDIN nu trues af et senere tilkommet varemærke.
I denne  

 situation synes der at være ligeså stor grund til at beskytte den almene  

 betegnelse mod efterligning og »udvanding«.
Det, der foreligger i  

 nærværende sag, er simpelthen, at ansøgeren af varemærket fra den vedtagne  

 almene betegnelse RANITIDIN tager de 3 første stavelser, bortkaster endelsen  

 DIN og i stedet indsætter endelsen STAD, der er den væsentligste del af  

 firmanavnet STADA-ARZNEIMITTEL.
På denne måde vil ansøgeren, hvis  

 registreringen bliver endelig, reelt have ødelagt WHO's fremtidige muligheder  

 for at bygge videre på navnet RANITIDIN.
Det her anførte er ikke noget, som vi selv har fundet på til brug for  

 lejligheden, men er en gengivelse af de bekymringer, der til stadighed  

 fremkommer fra WHO på dette område.
Vi henviser herved til vedlagte kopi af  

 en resolution om Nonproprietary names for Pharmaceutical Substances, der den  

 12. maj 1993 blev vedtaget på verdenssundhedsorganisationens  

 generalforsamling.
 Som Patentankenævnet vil se, henstilles det under punkt (3) på side 2 til  

 medlemsstaterne, herunder Danmark, at udvikle politiske retningslinier  

 vedrørende brugen og beskyttelsen af internationale almene navne og at søge  

 at hindre brugen af navne afledt (eller stammende) fra INN's (almene  

 betegnelser) og især navne, der indeholder veletablerede INN (ord)-stammer  

 som varemærke.
 Det er således en resolution, der angår nøjagtig det tilfælde, der  

 foreligger i denne sag.
 Vi må derfor gentage, at den forvekslelighed, der vitterligt foreligger  

 mellem RANITIDIN og RANITISTAD, indebærer, at RANITISTAD ikke har det  

 fornødne særpræg i forhold til RANITIDIN, hvorfor RANITISTAD må afslås.
Det kan ikke være noget argument herimod, at det foreliggende tilfælde  

 ikke lige svarer til de gængse tilfælde med indsættelse eller udeladelse af  

 en stavelse, hvor direktoratet tidligere har fundet, at der forelå for stor  

 lighed.
Ligeledes kan det heller ikke være noget argument herimod, at  

 direktoratet tidligere har registreret AMYCILLIN trods »ampicillin«  

 og PROTOCHOL uanset »protokylol«.
I førstnævnte tilfælde var der  

 ingen identitet mellem de 3 første stavelser, således som det er tilfældet i  

 nærværende sag.
I sidstnævnte tilfælde er PROTO ikke nogen usædvanlig  

 indledning, således som det er tilfældet med RANITI.
Ren bortset herfra viser Patentankenævnets afgørelse i sagen  

 ATENDOL-ATENOLOL, ankenævnets j.nr.
V 26/92, hvor der henvises til de særlige  

 risici ved forveksling, der findes på lægemiddelområdet, at der ved  

 afgørelsen af disse sager kan lægges andre synspunkter til grund end de  

 gængse.
I kendelsen refereres det iøvrigt, at der fra klagerens side henvises  

 til en engelsk afgørelse, hvorefter varemærket SULPITIL blev afslået på grund  

 af stofbetegnelsen SULPIRIDE, en afgørelse, der er parallel med den, som vi  

 går ind for i nærværende sag.
Vi anmoder derfor Patentankenævnet om at ophæve varemærkeregisteringen VR  

 03.970 1993.' Mærkeindehaver har i skrivelse af 24. februar 1995 udtalt følgende:
 »Jeg henviser til det af klager indleverede indlæg dateret 17.  

 november 1994 og skal på mine klienters vegne begrænse varefortegnelsen for  

 reg. nr. 3970/1993 RANITISTAD til:
 Klasse 5: Ranitidinholdige lægemidler.
Jeg kan i den forbindelse oplyse, at jeg har kendskab til, at  

 ankenævnssagen j.nr.
V 26/92 vedrørende varemærkeansøgning nr. 5291/1989  

 ATENDOL overfor stofbetegnelsen ATENOLOL blev løst, ved at ansøgningen for  

 ATENDOL senere hen er blevet begrænset til »receptpligtige farmaceutiske  

 præparater indeholdende stoffet atenolol«.
 Endvidere skal jeg gøre opmærksom på, at slutstavelsen i mine klienters  

 mærke RANITISTAD henviser til deres selskabsnavn Stada.
Jeg skal på dette grundlag henstille, at sagen hjemvises til  

 Patentdirektoratet til videre behandling.' Klageren har i skrivelse af 15. juni 1995 fremsat følgende kommentarer til  

 mærkeindehavers ovennævnte skrivelse:
»Vi henviser til Ankenævnets skrivelse af 22. marts 1995 vedlagt kopi  

 af skrivelse af 24. februar 1995 fra Patentbureau Chas.
Hude.
I nævnte skrivelse begrænser vor kollega varefortegnelsen for  

 registreringen VR 03.970 1993 RANITISTAD til Klasse 5: Ranitidinholdige lægemidler og vor kollega henstiller, at sagen på dette grundlag hjemvises til  

 Patentdirektoratet til videre behandling.
 I Ankenævnets skrivelse til os anfører nævnet, at skriftvekslingen i sagen  

 herefter anses for afsluttet.
Vi skal i den anledning bemærke, at vi bestemt ikke kan tiltræde, at sagen  

 hjemvises til Patentdirektoratet til videre behandling.
En begrænsning som  

 den foretagne kan alene bevirke, at mærket RANITISTAD ikke længere indebærer  

 den mulighed, at varefortegnelsen kan være vildledende. Ændringen har derimod  

 ingen indvirkning på spørgsmålet om, hvorvidt betegnelserne RANITIDIN og  

 RANITISTAD ligger for tæt på hinanden.
Hvis det var tilfældet så var der jo  

 ikke nogen grænse for, hvor tæt en varemærkeindehaver kunne nærme sig en  

 generisk betegnelse.
I så fald kunne mærkeindehaveren altid klare frisag ved  

 at affatte varefortegnelsen således at den - således som det nu ønskes - blev  

 begrænset til lægemidler indeholdende det generiske stof.
Vi må derfor fastholde vor påstand om, at RANITIDIN og RANITISTAD ligger  

 for tæt på hinanden, hvorfor den foretagne registrering af mærket RANITISTAD  

 må ophæves.
Vi formår ikke at se af hvilken grund den foretagne begrænsning  

 af varefortegnelsen skulle nødvendiggøre endsige berettige til »at sagen  

 hjemvises til Patentdirektoratet til videre behandling«.
Når vor kollega i sin skrivelse til Ankenævnet henviser til sagen j. nr.  

 V26/92 vedrørende betegnelsen ATENDOL og ATENOLOL, er denne henvisning ikke  

 relevant.
I nævnte sag er parterne enige om, at den foretagne begrænsning af  

 varefortegnelsen løser kollisionen, medens vi som ovenfor nævnt i nærværende  

 sag på indsigernes vegne gør gældende, at den foretagne begrænsning af  

 varefortegnelsen bestemt ikke har nogen som helst indflydelse på spørgsmålet  

 om, hvorvidt betegnelserne RANITIDIN og RANITISTAD ligger for tæt på  

 hinanden.
Sagen ATENDOL og ATENOLOL ligger for tæt på hinanden.
Sagen ATENDOL  

 og ATENOLOL verserer iøvrigt for Sø- og Handelsretten, hvorfor der ikke kan  

 siges noget om udfaldet af sagen.' Ankenævnet har behandlet sagen på sit møde den 23. april 1996.
 For klageren mødte advokat Finn Nielsen.
 For mærkeindehaver (ansøger) mødte advokat Peter Larsen.
 Klageren har henvist til de skriftlige indlæg og navnlig anført, at der i  

 nærværende sag er tale om, at ansøgermærket er gået den generiske  

 stofbetegnelse for nær, men at der i øvrigt også ville være forvekslelighed  

 mellem de to ord som varemærker.
 Mærkeindehaveren har anført, at vildledningsrisikoen er bortfaldet efter  

 begrænsningen til RANITIDIN-produkter, og at mærket i øvrigt med  

 udskiftningen af slutstavelsen har særpræg over for stofbetegnelsen.
 Ankenævnet skal udtale:
Det tiltrædes, at der efter begrænsningen af varefortegnelsen ikke længere  

 foreligger lægemiddelmæssig forvekslingsrisiko.
Stavelsen RANITI - findes  

 imidlertid efter sin egenart og placering i mærket af dominerende karakter at  

 ligge så tæt op ad den generiske stofbetegnelse, at varemærkeregistrering  

 ikke bør ske.
Herefter bestemmes: Varemærkeregistrering nr. 3970/93 ophæves.
Grønning-Nielsen Hans Chr.
Thomsen S.
Gulmann Indsigelsessag.
