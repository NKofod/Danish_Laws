 Provision udbetalt af en møbelfabrik til en handelsagent er anset for  

 at være B-indkomst.
 Skattedepartementet har taget stilling til en klage over en afgørelse  

 truffet af Statsskattedirektoratet.
 Ved denne afgørelse havde direktoratet bestemt, at provision udbetalt af  

 en møbelfabrik til en agent var A-indkomst.
Agenten formidler salg af produkter til møbel- og inventarindustrien.
Han  

 rejser hovedsageligt i Norge, hvor han etablerer kontakt til danske  

 underleverandører af de nævnte produkter.
I de fleste tilfælde er der udarbejdet en aftale om generalagentur mellem  

 agenten og leverandøren.
Agenten formidler salg for omkring 11 virksomheder.
Agenten modtager provision for det udførte arbejde og afholder samtlige  

 omkostninger ved etablering af salget, herunder rejse-, repræsentations- og  

 kontorholdsomkostninger.
Provisionen kommer først til udbetaling, når/hvis  

 betaling indgår for det foretagne salg.
Agenten tilrettelægger selv sit salgsarbejde, herunder rejsehyppighed og  

 målgruppe.
Han har ligeledes etableret selvstændigt kontor med bl.a. telefon  

 og telefax.
 Han er momsregistreret, og er medlem af Arbejdsløshedskassen for  

 Selvstændige Erhvervsdrivende.
 På denne baggrund fandt Skattedepartementet, at agenten efter en samlet  

 vurdering må anses for selvstændig erhvervsdrivende, og at den fra den  

 pågældende møbelfabrik udbetalte provision er B-indkomst.
