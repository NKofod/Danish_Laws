Honorar til spilleragent Spørgsmål Svar 1. Nej.
 2. Nej.
 3. Nej.
 4. Ja.
 5. Ja.
 6. Nej.
 7. Nej.
Beskrivelse af de faktiske forhold På vegne af PS  

 A/S anmodes om bindende svar på, hvorvidt en professionel fodboldspiller,  

 der,  

 som led i sin karriere som fodboldspiller, er repræsenteret af en  

 spilleragent,  

 anses for skattepligtig af agenthonorar betalt af den købende klub på vegne  

 af  

 den professionelle fodboldspiller, eller om den professionelle fodboldspiller  

 har fradrag for agenthonorar.
Vi skal gøre opmærksom på, at vi er bekendt med  

 Ligningsrådets bindende forhåndsbesked af 21. september 2004 vedr. fradrag  

 for  

 agenthonorar.
Vi skal imidlertid oplyse, at faktum i denne forespørgsel er  

 anderledes.
PS A/S er en del  

 af en af Europas førende fodboldagentvirksomheder.
Selskabets agenter og  

 administration  

 servicerer ca. 100 professionelle, skandinaviske spillere herunder mere end  

 30  

 landsholdsspiller med kontrakter i skandinaviske og europæiske topklubber.
Oplysninger om  

 dispositionen Denne  

 henvendelse vedrører den skattemæssige behandling af det honorar, som agenten  

 modtager for den rådgivning, der ydes til fodboldspillere.
 Følgende  

 oplysninger kan lægges til grund for besvarelsen:
Langt  

 størstedelen af de professionelle fodboldspillere vælger at tilknytte en  

 agent  

 som karriererådgiver.
Når det drejer sig om unge fodboldspillere i  

 landsholds-  

 og divisionsklasse, forekommer det kun helt undtagelsesvis, at en spiller  

 ikke  

 har en repræsentationsaftale med en agent.
Tidligere modtog nogle spillere  

 karriererådgivningen fra klubben, men dette er ikke længere tilladt, da  

 klubben  

 ikke anses som en uafhængig rådgiver.
Omfanget af den  

 rådgivning som agenten yder til spilleren, er afhængig af den aftale, agenten  

 indgår med spilleren.
Når der er tale om agenter tilknyttet PS A/S, vil  

 rådgivningsaftalen bl.a. omfatte følgende serviceydelser fra agenten:
 Agenten står til  

 rådighed for spilleren i døgnets 24 timer.
 Typisk vil under  

 5% af agentens arbejde for spilleren relatere sig til rådgivning i  

 forbindelse  

 med forlængelse af spillerens eksisterende klubkontrakt eller  

 kontraktforhandlinger med en mulig ny klub.
Der er ofte tale  

 om komplekse forhold af stor økonomisk, social og menneskelig betydning for  

 spilleren.  

 Agentens vide indsigt og lange erfaring med disse forhold samt brede netværk  

 i  

 fodboldbranchen er de primære årsager til, at stort set alle spillere vælger  

 en  

 agent som rådgiver.
Agentrelationen anses således for at være nødvendig i  

 fodboldbranchen bl.a. for at komme til de bedste klubber og få de gode  

 kontrakter.
De aftaler, som  

 agenten indgår med spilleren, har en varighed på 2 år.
Det er  

 lovgivningsmæssigt  

 ikke muligt at indgå kontrakter for en længere periode, men aftalerne kan  

 forlænges ved udløb, hvilket ofte er tilfældet.
Det er således ikke  

 ualmindeligt, at det samlede forløb af en rådgivningsaftale strækker sig over  

 6  

 - 7 år eller mere.
En  

 fodboldspiller, som indgår en aftale med PS A/S forpligter sig til at betale  

 agenten et honorar, såfremt spilleren skifter klub eller forlænger kontrakten  

 med sin klub i den periode aftalen med agenten varer.
Honorarets størrelse er  

 forskelligt fra sag til sag, men udgør typisk 5 - 10% af spillerens  

 bruttogrundløn herunder den eventuelle sign-on fee, som spilleren modtager  

 fra  

 den nye klub.
Honoraret dækker  

 alle de nævnte serviceydelser, der er omfattet af agentens rådgivning i  

 kontraktperioden  

 jf. ovenfor.
Agenten oppebærer ikke noget særskilt honorar for de løbende  

 ydelser til spilleren i det tidsrum, hvor spilleren ikke er i en klubskifte-  

 eller kontraktforlængelsessituation.
Skifter spilleren således ikke klub  

 eller  

 forlænger en eksisterende klubkontrakt i aftaleperioden, betaler spilleren  

 ikke  

 noget honorar til agenten - for agentens serviceydelser i kontraktperioden.
 Oppebærer  

 agenten fx i en klubskiftesituation et honorar på 100.000 kr. for at formidle  

 en kontrakt på 2 år, vil dette honorar omvendt skulle dække agentens samlede  

 ydelser og udgifter i kontraktperioden.
 Agentens  

 udgifter i kontraktperioden er betydelige og omfatter bl.a.:
 Såfremt en  

 nærmere specifikation og dokumentation er nødvendig for besvarelsen af denne  

 forespørgsel, vil materialet blive fremsendt til Skatterådet.
Under  

 forhandlingerne med den købende klub forekommer det, at den købende klub som  

 led i en samlet aftale ønsker at betale agentens honorar på vegne af  

 spilleren.  

 Der vil i givet fald i den konkrete situation blive indgået en  

 faktureringsaftale  

 mellem den købende klub, spilleren og agenten, der medfører, at agentfirmaet  

 kan udstede en faktura inkl. moms til den købende klub med angivelse af, at  

 honoraret faktureres på vegne af den pågældende spiller.
Det vil herefter  

 være  

 den købende klub, der betaler honoraret på vegne af spilleren.
 Det er de  

 skattemæssige konsekvenser for spilleren af den nævnte faktureringsaftale,  

 der  

 ønskes belyst med denne henvendelse.
Herudover ønskes  

 de skattemæssige konsekvenser for spilleren belyst i den situation hvor  

 agentfirmaet  

 på sædvanlig vis fakturerer spilleren, der herefter betaler honoraret jf.  

 spørgsmål 6 Spørgers eventuelle opfattelse ifølge anmodning og bemærkninger til  

 sagsfremstilling Ved bedømmelsen  

 af om et agenthonorar anses for afholdelse af en privat udgift på vegne af  

 spilleren og dermed skattepligtig for spilleren, eller om der er tale om en  

 erhvervsmæssig omkostning der er skattefri eller fradragsberettiget skal  

 reglerne i Statsskattelovens (SL) § 6a vurderes samt reglerne i  

 Ligningslovens  

 (LL) 31, hvoraf det fremgår, at udgifter til uddannelse er skattefri for  

 lønmodtageren.
 Vi er af den  

 opfattelse, at ovenstående regler også skal anvendes, selv om der er tale om  

 et  

 lønmodtagerforhold, idet der ikke bør være forskel på, om der er tale om  

 f.eks.  

 en golfspiller, der kan anses som selvstændig erhvervsdrivende, og en  

 fodboldspiller der er i et ansættelsesforhold, idet de begge er  

 professionelle  

 idrætsudøvere.
Kunstnere og  

 sportsfolk nævnes ofte i skattemæssig sammenhæng i flæng.
Den skattemæssige  

 relevante  

 forskel mellem f.eks. en fodboldspiller og en golfspiller kan være stor, idet  

 enkeltmandssporten, herunder golfspilleren, anses for at være en selvstændig  

 erhvervsdrivende, jfr. bl.a.
TfS 2002, 1029, hvoraf det fremgår, at en  

 golfspiller kan få fradrag for: Turneringsudgifter som udgifter til rejse og  

 transport, hotel, fortæring, caddy, turneringsgebyr og kontingenter, samt  

 andre  

 omkostninger som bl.a. løn til ægtefællen for at varetage kontakten med  

 sponsorer, arrangere rejser til turneringerne og lign., telefon, porto,  

 revision, bil, repræsentation m.v.
Deltagere på  

 professionel basis i sportsgrene, der dyrkes som holdsport, vil oftest kunne  

 karakteriseres som lønmodtagere.
Dette gælder f.eks. inden for fodbold, hvor  

 spillerne normalt er ansat på kontrakt med en klub, som må betragtes som  

 arbejdsgiver.
En fodboldspillers udgift til en fodboldagent, som servicerer  

 spilleren gennem sin karriere, anses for at kunne fradrages i spillerens  

 indkomst  

 (lønindkomst) eller anses for at være skattefri, hvis denne betales af den  

 købende  

 klub, idet udgiften anses for at være nødvendig, for at han kan erhverve,  

 sikre  

 og vedligeholde sin indkomst ligesom golfspilleren.
Vi er af den  

 opfattelse, at en professionel fodboldspiller på en tidsbegrænset kontrakt  

 ikke  

 skal betragtes som en sædvanlig lønmodtager, men kan betragtes som en  

 erhvervsdrivende, der modtager fast løn samt fast bonustillæg for kampe i  

 stedet for turneringsindtægter.
Vi er af den opfattelse, at denne særlige  

 status medfører, at der i videre omfang end sædvanligt for lønmodtagere er  

 fradrag for driftsomkostninger.
 Vores opfattelse  

 er, at såfremt et agenthonorar betales af den købende klub, er der tale om en  

 normal driftsudgift for en fodboldklub, som ikke skal anses for at være  

 afholdelse af en privat udgift på vegne af fodboldspilleren, idet udgiften  

 anses for at være nødvendig for den professionelle fodboldspiller for at  

 kunne sikre,  

 erhverve og vedligeholde sin indkomst.
 Vi mener derfor,  

 at såfremt et agenthonorar betales af den købende danske klub til PS A/S,  

 skal  

 honoraret anses for at være fodboldspillerens indkomst uvedkommende, hvorfor  

 svaret på spørgsmål 1 er "JA".
Agenthonoraret  

 kan efter vores opfattelse sidestilles med en arbejdsgivers afholdelse af en  

 medarbejders MBA-udgifter, der anses som skattefri for medarbejderen efter LL  

 §  

 31. Det afgørende for skattefrihed efter ligningslovens § 31 er efter  

 vores vurdering, at den afholdte udgift ikke er en privat udgift for  

 medarbejderen, men netop er en relevant udgift for en fodboldspiller.
Såfremt  

 en spiller betaler et agenthonorar, kan dette efter vores opfattelse ikke kan  

 anses for en privat udgift jfr. det tidligere fremførte, men kan sidestilles  

 med de situationer, hvor en arbejdsgiver betaler den ansattes  

 uddannelsesomkostninger.
Det kan nævnes, at Ligningslovens § 31 ikke  

 indeholder et modregningsforbud, hvorfor vi mener, at spørgsmål 2 skal  

 besvares  

 med et "JA".
SL § 6  

 indeholder langt fra nogen klar afgrænsning af de omkostninger ved  

 indkomsterhvervelsen, der er fradragsberettigede.
Det centrale i  

 omkostningsbegrebet kan positivt formuleres således, at der skal være tale om  

 udgifter, der har en direkte forbindelse med den indkomstskabende aktivitet.  

 Dette indebærer, at de fradragsberettigede udgifter, for det første må  

 afgrænses over for udgifter til private formål.
Vi er af den opfattelse, at  

 der  

 her er tale om en erhvervsmæssig udgift, jfr. det ovenfor nævnte.
For det  

 andet  

 må der foretages en grænsedragning over for etableringsomkostninger, hvilket  

 vi  

 ikke anser for relevant her, idet PS A/S-agenterne servicerer spillerne  

 løbende  

 i hele kontraktperioden.
For det tredje må det vurderes, om udgifterne  

 vedrører  

 foranstaltninger vedrørende indkomstkilden eller formuen i modsætning til den  

 løbende indkomst.
 Skatteministeren  

 har ved besvarelse af spørgsmål 180 tilkendegivet, at en professionel  

 sportsudøvers  

 udgift til en agent i forbindelse med indgåelse af en kontrakt med en klub,  

 hvor den pågældende ansættes, anses for at relatere sig til selve  

 indkomstgrundlaget og ikke den løbende indkomst, hvorfor udgiften ikke anses  

 for en fradragsberettiget indkomst.
 Han nævner  

 endvidere - citat: "På den anden side vil en sportsudøver have fradrag  

 for  

 agentudgifter, der alene relaterer sig til den løbende indtjening, og derfor  

 er  

 afholdt med henblik på at bevare det hidtidige indkomstgrundlag." Det  

 fremgår ikke af skatteministerens svar, om fradraget kan foretages i den  

 personlige indkomst eller som et ligningsmæssigt fradrag.
Vi er af den  

 opfattelse, at en udgift afholdt til en agent som servicerer spilleren i hele  

 kontraktperioden, jfr. det oven for beskrevne arbejde, som agenten udfører,  

 skal anses for at relatere sig til den løbende indtjening, hvorfor der er  

 fradragsret, hvis spilleren selv betaler eller ej skattepligt, hvis det er  

 den  

 købende klub, der betaler på vegne af spilleren, jfr.
SL § 6.
I henhold til  

 praksis nægtes fradrag oftest, når der er tale om en udgift, som tjener  

 indkomsterhvervelsen  

 i en uvis fremtid.
Hvorimod hvis udgiften knytter sig til en nærmere  

 tidsmæssig  

 sammenhæng mellem udgiftens afholdelse og den indkomsterhvervelse, som  

 afholdelsen sigter imod, godkendes fradrag.
Ved vurderingen  

 heraf må det bl.a. vurderes om udgiften er afholdt for at sikre  

 indkomstkilden  

 i modsætning til den løbende indkomst.
De afgørende domme på området, hvor  

 der  

 ikke er tale om en driftsudgift vedr. situationer, hvor udgiften må antages  

 at  

 have betydning for en længere ubestemt årrække.
Hvis der er tale om  

 etablering,  

 ændring eller udvidelse af indkomstgrundlaget anses udgiften som udgangspunkt  

 for at være en driftsudgift.
Dette dog kun såfremt udgiften har en direkte  

 forbindelse med indkomsterhvervelsen.
Da en  

 fodboldspiller ofte indgår kortvarige kontrakter 1 - 3 år med de købende  

 klubber og max. 2 år med fodboldagenterne, anses udgiften ikke som afholdt  

 for  

 en uvis fremtid.
Udgiften dækker den 2 årige periode, hvor agenten servicerer  

 fodboldspilleren.
Agenten sørger for spilleren i denne korte periode, hvorfor  

 udgiften anses for at knytte sig til den løbende indtjening.
Udgiften anses  

 for  

 at være nødvendig for en professionel fodboldspiller, som vil sikre, erhverve  

 og vedligeholde sin indkomst.
En  

 fodboldspiller har som udgangspunkt ingen sikkerhed for en indtjening efter  

 kontraktudløb, hvorfor det er centralt for en spiller at have en  

 spilleragent,  

 som kan varetage hans interesser, herunder bl.a. få forlænget den  

 eksisterende  

 aftale eller fremskaffe en ny aftale efter et kontraktophør for at sikre den  

 fortsatte indkomsterhvervelse.
Det er ligeledes vigtigt for spilleren, at  

 agenten løbende følger hans udvikling og hjælper med de praktiske ting i  

 forbindelse med karrieren.
Såfremt udgiften  

 afholdes direkte af spilleren, anses udgiften efter vores opfattelse som  

 værende  

 en fradragsberettiget udgift.
Udgiften bør efter vores opfattelse være  

 fradragsberettiget i personlig indkomst, idet det er en normal  

 driftsomkostning  

 for en professionel fodboldspiller, som knytter sig til indkomsten lige som  

 den  

 professionelle golfspiller.
 Vi mener derfor,  

 at spørgsmål 3 skal besvares med et "JA".
 Hvis de  

 foregående spørgsmål besvares benægtende, gør vi gældende, at udgiften må  

 anses  

 som et ligningsmæssigt fradrag omfattet af Ligningslovens § 9, hvorfor  

 spørgsmål 4 skal besvares med et "JA".
 Revisor har den  

 5. oktober 2006 fremsendt følgende  bemærkninger til SKATs indstilling  

 til  

 Skatterådet.
 "Det  

 fremgår af SKATs indstilling til Skatterådet, at agentudgifter afholdt af en  

 professionel fodboldspiller anses som en etableringsudgift for spilleren.
Som oplyst er vi  

 af den opfattelse, at udgiften bør anses for at være en driftsudgift, jfr.
SL  

 §  

 6, stk. 1, litra a, idet vi er af den opfattelse, at den foretagne  

 disposition  

 anses for at falde inden for "virksomhedens" naturlige rammer.  

 Betingelserne for en lønmodtagers fradrag for driftsomkostninger kan  

 sammenfattes til, at udgiften skal have den fornødne tilknytning til enten  

 indkomstens erhvervelse eller bestridelse af stillingen, og at udgiftens  

 afholdelse og størrelse skal dokumenteres eller godtgøres.
Disse betingelser  

 opfylder fodboldspillerne.
I henhold til SL  

 § 6, stk. 1, litra a er der ikke fradrag for udgifter, som er afholdt for at  

 tilvejebringe et nyt indkomstgrund.
Derimod er der fradrag for udgifter til  

 markedsundersøgelser, advokat og revisor i forbindelse med etablering af ny  

 virksomhed eller udvidelse af ny virksomhed, jf.
LL § 8I og LL § 8J.
Hvis  

 agentudgiften anses for en etableringsudgift for spilleren, er vi af den  

 opfattelse, at udgiften kan sidestilles med en undersøgelse af nye markeder,  

 der er afholdt før "etablering" af "virksomheden",  

 herunder  

 at undersøgelsen er medvirkende til, at der sker etablering af en  

 skattepligtig  

 indkomst, jf.
LL § 8 I, stk. 2.
 Udgifter til  

 ansættelse af en konsulent, der skal undersøge markedsvilkår samt udgifter  

 til  

 markedsundersøgelser i forbindelse med betalinger for et lokalt agentbureaus  

 eller lokal kontaktpersons vurdering af et produkts mulighed for og egnethed  

 til at vinde indpas på et bestemt marked, er omfattet af fradragsretten.  

 Udgiften afholdt til en fodboldagent kan efter vores opfattelse sidestilles  

 med  

 udgifter afholdt til undersøgelse af markedsvilkår, hvorfor en sådan udgift  

 må  

 anses for at være en driftsudgift for de professionelle fodboldspillere.
Subsidiært kan  

 vi oplyse, at en fodboldagents arbejde omfatter meget mere, end blot at  

 forhandle  

 med diverse klubber.
Der henvises til vedlagte arbejdsoversigt for  

 fodboldagenter i vort bindende svar.
Under henvisning  

 til skatteministerens udtalelse vil der være fradrag for agentudgifter, som  

 relaterer sig til den løbende indtjening.
Vi er af den opfattelse, at den  

 væsentligste del af en fodboldagents honorar vedrører den løbende indtjening,  

 hvor kun en mindre del vedrører selve forhandlingerne.
Udgiften bør således  

 anses for en driftsomkostning.
Til orientering  

 vedlægges en Landsskatteretsafgørelse, hvoraf det fremgår, at en bokser  

 "kun" skal medregne 2/3 af indtægten fra et arrangement, idet hans  

 manager i følge aftale skulle have 1/3. Da fodboldspilleren indgår en aftale  

 om, at fodboldagenten skal have en procentandel af hans løn. f.eks. 5% er vi  

 af  

 den opfattelse, at dette bør kunne sidestilles med bokseren, som naturligvis  

 kun skal medregne sin andel til den skattepligtige indkomst nemlig 2/3 af  

 honoraret.  

 Det må være ligeledes for de professionelle fodboldspillere, at de kun skal  

 medregne f.eks. 95% af lønnen, idet det er aftalt, at fodboldagenten skal  

 have  

 5%." SKATs  

 indstilling og begrundelse Ad spørgsmål 1  

 og 2 Det fremgår af  

 DBUs standardrepræsentationsaftale for spillerrepræsentation punkt 5.1, at  

 agentens opgave er afgrænset til at søge at skaffe spilleren ansættelse som  

 professionel fodboldspiller.
Det fremgår af  

 standardrepræsentationsaftalens punkt 4.1, at spilleragenten modtager et  

 vederlag  

 på en aftalt procentdel af bruttogrundlønnen, inklusive eventuelle "sign  

 on fees", "stay on fees" og "sign off fees", som  

 spilleren oppebærer som følge af de spillerkontrakter, spilleragenten har  

 forhandlet  

 med spilleren.
Er parterne enige om en øvre grænse for spilleragentens  

 vederlag, anføres maksimumbeløbet.
 Spilleragentens  

 vederlag i henhold til punkt 4.1 forfalder efter punkt 4.2. i takt med, at  

 spilleren får det eller de vederlagsberettigede beløb udbetalt af den klub,  

 som  

 spilleragenten har forhandlet med.
Efter punkt 4.3,  

 må spilleragentens vederlag kun betales af den spiller, der engagerer ham, og  

 ikke af andre parter.
Uanset hvilke aftaler, der i en konkret sag måtte blive  

 indgået med de involverede parter, skal spilleragenten derfor uden undtagelse  

 fakturere spilleren for sit fulde vederlag og dokumentere vederlagets  

 størrelse  

 og betaling over for spilleren.
Hvis det f.eks. er aftalt, at den modtagende  

 klub skal betale spilleragentens vederlag på vegne af spilleren, skal  

 vederlagsbetalingen således undtagelsesfrit ske ved modregning i spillerens  

 kontraktuelle krav over for klubben og fremgå af lønsedler med videre.
Det er SKAT  

 opfattelse, at det følger af statsskattelovens § 4, at en professionel  

 fodboldspiller skal indtægtsføre hele det vederlag, som han har krav på i  

 henhold til sin kontrakt med klubben.
SKAT kan i den forbindelse henvise til  

 SKM 2007.172.LSR, hvor en spilleragent ansås for rette indkomstmodtager af  

 honorarer han modtog fra fodboldspillere, som han var agent for, uanset at  

 han  

 påtænkte at give afkald på beløbene til fordel for et af ham ejet selskab.  

 Afkaldet  

 måtte anses for dispositivt, idet han i forbindelse med afkaldet havde  

 bestemt,  

 hvordan beløbene skulle anvendes.
Det vil efter SKATs opfattelse på  

 tilsvarende  

 måde være udtryk for et dispositivt afkald, såfremt spilleren opgiver en del  

 af  

 sit honorar mod at det udbetales til agenten.
 Hvorvidt  

 spilleren har fradrag for udgiften til agent må afgøres efter reglerne om  

 fradrag for driftsudgifter i Statsskattelovens § 6. Se nærmere herom under  

 besvarelsen af spørgsmål 3 og 4.
 SKAT indstiller  

 på denne baggrund at spørgsmål 1 og 2 besvares med nej.
Ad spørgsmål 3 I  

 personskattelovens § 4 er opregnet de udgifter m.v. der kan fradrages ved  

 opgørelsen af den personlige indkomst.
Lønmodtagere kan som udgangspunkt ikke  

 opnå fradrag i den personlige indkomst for udgifter, der i årets løb er  

 anvendt  

 til at erhverve sikre og vedligeholde indkomsten.
En professionel  

 fodboldspiller er lønmodtager.
Spilleren er undergivet sin arbejdsgivers  

 instruktionsbeføjelser og er som andre lønmodtagere omfattet af f.eks.
ATP,  

 lovpligtig arbejdsskadeforsikring og ferielovens regler.
De danske  

 fodboldklubber, der har professionelle spillere, er da også registreret som  

 arbejdsgivere og indeholder A-skat m.v. af spillernes løn.
Den  

 omstændighed, at ansættelsesperioden er tidsbegrænset ændre efter SKATs  

 opfattelse ikke ved fodboldspillerens status som lønmodtager.
Der er andre  

 lønmodtagergrupper med meget kortere ansættelsesvilkår.
Det er efter  

 SKATs opfattelse også uden betydning for bedømmelse af fodboldspillerens  

 status  

 som lønmodtager, at andre sportsgrene som f.eks. golf kan drives som  

 selvstændig erhvervsvirksomhed.
I den afgørelse TfS 2002,1029 LSR, som  

 revisor  

 henviser til havde ligningsmyndighederne accepteret, at en professionel  

 golfspiller var selvstændig erhvervsdrivende.
Den pågældende var ikke ansat i  

 en klub, men havde præmieindtægter ved deltagelse i turneringer samt  

 sponsorater.
I det påklagede indkomstår var indtægterne på lidt over 800.000  

 kr.
Golfspilleren afholdt selv turneringsudgifter og andre omkostninger.  

 Udgifterne var det pågældende år omkring 675.000 kr.
 Det er SKATs  

 opfattelse, at en professionel golfspiller, der bliver ansat som instruktør i  

 en klub, ikke driver selvstændig virksomhed, men er lønmodtager ligesom den  

 ansatte professionelle fodboldspiller.
 Bedømmelsen af  

 om en sportsudøver eller skuespiller er lønmodtager eller selvstændig  

 erhvervsdrivende, skal ske efter samme regler som for andre erhvervsgrupper.  

 Det vil efter SKATs opfattelse kræve lovændring at følge revisors påstand om,  

 at en professionel fodboldspiller på tidsbegrænset kontrakt ikke skal  

 betragtes  

 som lønmodtager, men som selvstændig erhvervsdrivende.
 SKAT indstiller,  

 at der svares nej til spørgsmål 3, allerede fordi den professionelle  

 fodboldspiller  

 som lønmodtager er afskåret fra at få fradrag for eventuelle  

 driftsomkostninger  

 i sin personlige indkomst jf. personskattelovens § 4.
Ad spørgsmål 4 Efter  

 statsskattelovens §  

 6 a, er der fradrag  

 for de udgifter, der i årets løb er anvendt for at erhverve, sikre og  

 vedligeholde  

 indkomsten.
Udgifter omfattet af bestemmelsen skal principielt knytte sig til  

 indtægtserhvervelsen i det pågældende år, og må f.eks. ikke være anvendt til  

 tilvejebringelse af selve indkomstgrundlaget.
Bestemmelsen suppleres af en  

 række bestemmelser i ligningsloven, bl.a. ligningslovens § 8 stk. 1, der  

 giver  

 adgang til fradrag for reklameudgifter, uanset om udgiften til kan sige at  

 have  

 betydning for indkomsterhvervelsen i det år den afholdes, og ligningslovens §  

 8  

 J, der giver adgang til fradrag for advokat og revisor udgifter ved  

 etablering  

 en erhvervsvirksomhed eller udvidelse af en erhvervsvirksomhed.
 SKAT har spurgt  

 DBU og Spillerforeningen om de anser det for nødvendigt for en professionel  

 fodboldspiller  

 at have en fast tilknyttet agent.
Det fremgår af  

 svarene, der er vedlagt som bilag 1,  

 1 A  

 og 2, at for  

 mange spillere har det været og er det fortsat en fordel at tilknytte en  

 agent  

 særligt til at assistere i forbindelse med kontraktsforhandlinger og  

 eventuelle  

 klubskifter.
Dog er der en række spillere, som i fortiden har gennemført  

 deres  

 karriere, og som for nuværende gennemfører deres karriere på højt niveau uden  

 brug af agent.
Tilknytning af en agent er en mulighed som en professionel  

 fodboldspiller  

 har, og en mulighed som igennem de senere år har været reguleret af  

 regulativer  

 fra FIFA og DBU.
Den enkelte spiller vurdere selv, hvorvidt det er nødvendigt  

 at indgå en repræsentationsaftale med en spilleragent.
For en spiller som har  

 talent og ambitioner om at komme til at spille for et højere rangerende hold  

 eller få mulighed for at komme til udlandet - kan det være givtigt at lade  

 sig  

 repræsentere ved en spilleragent.
 DBU har oplyst,  

 at der ultimo 2005 var 1.105 spillere ansat på en spillerkontrakt i  

 Superligaen, 1. division, 2. division, Kvinde Elite og Kvinde 1.  

 division.  Heraf var langt de fleste, nemlig 911 ansat i Superligaen og  

 1.  

 division.
DBU har  

 endvidere oplyst, at der pr. november 2006 var registreret 284  

 repræsentationsaftaler mellem en fodboldspiller og en spilleragent.
Ingen  

 kvinder har indgået en repræsentationsaftale med en spilleragent.
 De to  

 organisationer er også blevet spurgt om deres syn på agenternes opgave,  

 herunder om det er agenternes hovedopgave, at etablere nye kontrakter, eller  

 det er agenternes hovedopgave løbende at rådgive og vejlede spillerne, eller  

 om  

 begge opgaver er nogenlunde ligeligt fordelt.
DBU har svaret,  

 at det er meget forskelligt, hvilke behov spilleragenterne dækker for den  

 enkelte  

 spiller.
Derfor er det ikke muligt at lave en opdeling mellem ovennævnte  

 opgaver, som spilleragenten skal udføre for spilleren.
Spillerforeningen  

 henviser i sit svar til, at bemyndigelsen fra en spiller til en agent fremgår  

 af DBUs standardrepræsentationsaftale for spillerrepræsentation § 5. Heraf  

 fremgår, at agentens opgave "  

  

 er afgrænset til at søge at skaffe  

 spilleren ansættelse som professionel fodboldspiller  

  

 ". Rammerne for at  

 løse denne opgave bliver defineret nærmere i aftalen.
Agenterne er nødt til  

 løbende at holde kontakt til og foretage vejledning af spillerne for at kunne  

 hjælpe dem i forbindelse med kontraktsforhandlinger og klubskifter.
Det er SKATs  

 opfattelse, at agentens primære opgave er at skaffe spilleren en  

 ansættelseskontrakt,  

 der er så økonomisk fordelagtig som muligt.
Som anført af revisor afholder  

 spørgeren til dette formål betydelige udgifter til rejser, leje af lokaler,  

 lønninger til agent, service- og administrativt personale, telefonudgifter,  

 udgifter til eksterne rådgivere (bl.a. revisorer og advokater) og  

 repræsentationsudgifter.
 De opregnede  

 omkostninger har efter SKATs opfattelse ikke som anført af revisor karakter  

 af  

 uddannelsesomkostninger for spilleren, men afholdes af agenturet med henblik  

 på  

 at sikre agenturets indtægter i forbindelse med kontraktsforhandlinger for  

 spilleren.
 Det fremgår af  

 spørgerens hjemmeside, at virksomhedens mission er følgende:
 SKAT finder, at  

 udgifter til de pågældende aktiviteter enten har karakter af  

 etableringsudgifter for den pågældende spiller eller må anses som private  

 udgifter for denne.
Den  

 professionelle fodboldspiller er ansat i en klub ad gangen.
Der er ikke tale  

 om  

 at agenten skaffer fodboldspilleren flere samtidige engagementer og  

 enkeltoptrædener.
Agenten har, når kontrakten med klubben er på plads, derfor  

 ingen direkte indflydelse på spillerens indtjening, før kontrakten skal  

 fornyes  

 eller afløses af en kontrakt med en anden klub.
Der er heller  

 ikke tale om, at agenten afholder udgifter, der direkte knytter sig arbejdet  

 som fodboldspiller.
Sådanne udgifter afholdes af den klub, hvor spilleren er  

 ansat.
Det er således klubben, der stiller trænings- og kampudstyr, dvs.  

 beklædning, fodboldsko/støvler m.v. til rådighed for spilleren, og det er  

 klubben der sørger for transport og fortæring i forbindelse med udekampe.  

 Klubben yder spilleren gratis lægehjælp eller anden nødvendig eller  

 hensigtsmæssig behandling ved skader pådraget under deltagelse i kampe og  

 træning.
Dertil kommer,  

 at der ikke nødvendigvis er tidsmæssig sammenhæng mellem agentens indsats og  

 spillerens indtægter og udgifter til agenten.
Revisor har således fremsendt  

 et  

 eksempel i form af en agentkontrakt gældende for perioden marts 2002  

 til   

 marts 2004. Kort før kontraktens udløb fik agenten formidlet en  

 spillerkontrakt  

 med en ny klub gældende for periode februar 2004 til juli 2006.  

 Agenthonoraret  

 var fikseret til et bestemt beløb, der skulle betales i tre ½ årlige rater,  

 således at halvdelen af beløbet skulle betales i første rate i juli 2004 og ¼  

 af beløbet i de efterfølgende rater i februar og juli 2005.
Eksemplet viser,  

 at selvom agentkontrakten er tidsbegrænset til 2 år, kan det  

 ansættelsesforhold,  

 som agenten medvirker til at få etableret, godt have en tidsmæssig  

 udtrækning,  

 der overstiger 2 år, og som ligger efter udløbet af agentkontrakten.
Revisor  

 anfører selv, at kontrakterne typisk har en varighed på 2-3 år.
Der er dog  

 eksempler på kontrakter af længere varighed.
 Det er SKATs  

 opfattelse, at en agents medvirken ved etablering af et ansættelsesforhold  

 ikke  

 har karakter af en driftsudgift, men må anses som en ikke fradragsberettiget  

 etableringsudgift, på samme måde som udgifter til advokat i forbindelse med  

 etablering af et ansættelsesforhold ikke vil være fradragsberettiget for den  

 pågældende lønmodtager.
Som det fremgår  

 af Skatteministerens svar på spørgsmål 180 og 181 af 30. januar 2006 til  

 Folketingets Skatteudvalg, betragtes en professionel sportsudøvers udgifter  

 til  

 agent i forbindelse med indgåelse af en kontrakt med en klub, hvor den  

 pågældende skal ansættes, som en ikke-fradragsberettiget  

 etableringsomkostning.  

 Det samme gør sig gældende ved forlængelse af en hidtidig kontrakt.
I begge  

 tilfælde relaterer udgiften sig til selve indkomstgrundlaget.
 SKAT indstiller  

 under henvisning hertil, at Skatterådet svarer nej til spørgsmål 4.
Ad spørgsmål 5 Som anført under  

 besvarelsen af spørgsmål 1 og 2 er udgiften til spilleragent spillerens  

 udgift.  

 Spilleren skal derfor beskattes af hele det beløb (inkl. moms), som  

 arbejdsgiveren på spillerens vegne betaler til agenten.
Det er herved  

 forudsat,  

 at beløbet svarer til det beløb, som spilleren efter kontrakten med agenten  

 er  

 pligtig at betale denne.
 SKAT indstiller  

 under henvisning hertil, at Skatterådet svarer ja til spørgsmål 5.
Ad spørgsmål 6 Den  

 professionelle fodboldspiller skal som det fremgår af svarene på spørgsmål 1  

 og  

 2 beskattes af sit bruttovederlag.
Da udgiften til agenthonorar er en  

 ikke-fradragsberettiget etableringsudgift, jf. svarene på spørgsmål 3 og 4,  

 er  

 det uden betydning om betalingen sker gennem klubben eller af spilleren  

 selv.
 SKAT indstiller  

 under henvisning hertil, at Skatterådet svarer nej til spørgsmål 6.
Ad spørgsmål 7 Som det fremgår  

 af Skatteministerens ovennævnte svar til Folketingets Skatteudvalg betragtes  

 en  

 professionel sportsudøvers udgifter til agent i forbindelse med indgåelse af  

 en  

 kontrakt med en klub, hvor den pågældende skal ansættes, som en  

 ikke-fradragsberettiget etableringsomkostning.
Det samme gør sig gældende ved  

 forlængelse af en hidtidig kontrakt.
 SKAT indstiller  

 under henvisning hertil, at Skatterådet svarer nej til spørgsmål 7.
Skatterådets afgørelse og begrundelse Skatterådet  

 tiltrådte SKATs indstilling og begrundelse, for så vidt angår spørgsmål 1, 2,  

 3, 5, 6 og 7.
For så vidt  

 angår spørgsmål 4 besluttede Skatterådet at besvare dette spørgsmål med ja.  

 Skatterådet er ligesom SKAT af den opfattelse, at sign on fee er  

 skattepligtig  

 efter statsskattelovens §  

 4 a  

 ) som en  

 indtægt, der har betydelig lighed med og ofte betales som alternativ til løn.  

 Skatterådet kan ligeledes tiltræde SKATs opfattelse, at kerneydelsen i  

 agenthonoraret  

 er at søge at skaffe spilleren ansættelse som professionel fodboldspiller,  

 jf.  

 § 5 i DBU' standardrepræsentationsaftale for spillerrepræsentanter, uanset om  

 honoraret helt eller delvis beregnes som en procentdel af grundlønnen.
Under  

 hensyn til den nære sammenhæng imellem de således skattepligtige indtægter og  

 agenthonoraret, anser Skatterådet agenthonoraret for at være en omkostning,  

 der  

 kan fradrages i den skattepligtige indkomst med hjemmel i statsskattelovens §  

 6 a  

 ) og ligningslovens § 9, stk. 1.
