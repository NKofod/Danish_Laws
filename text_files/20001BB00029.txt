Fremsat den 31. oktober 2000 af  

 Gyda Kongsted (V), Preben Rudiengaard (V),  

 Jørgen Winther (V), Henriette Kjær (KF)&nbsp  

 ;og Yvonne Herløv Andersen (CD) Forslag til folketingsbeslutning om at fjerne pårørendes adgang til at  

 modsætte sig en afdøds skriftlige bestemmelse om testation af  

 organer m.v. til forskningen Folketinget opfordrer regeringen til at fremsætte  

 lovforslag, der klart præciserer, at de pårørende ikke kan  

 modsætte sig en afdøds skriftlige bestemmelse om testation af  

 egne organer m.v. til forskningen.
Bemærkninger til forslaget Forslaget er en udbygning af  

 folketingsbeslutning nr.
B 47 om at fjerne pårørendes adgang til  

 at modsætte sig en afdøds skriftlige bestemmelse om  

 organdonation, vedtaget i folketingsåret 1999-2000 (se  

 Folketingstidende 1999-2000, forhandlingerne side 3000 og 6993, tillæg  

 A side 2790, tillæg B side 510 og tillæg C side 615).
Det fremgår af lov nr. 402 af 13. juni 1990 om  

 ligsyn, obduktion og transplantation m.v., at organtransplantation må  

 foretages, såfremt den afdøde efter sit fyldte 18. år  

 skriftligt har truffet bestemmelse herom.
Det samme gælder, hvis  

 personen mundtligt har udtalt sig for et sådant indgreb.
Vedtagelsen af  

 beslutningsforslag nr.
B 47 skal ændre det forhold, at de  

 pårørende skal kunne modsætte sig en afdøds  

 skriftlige ønske om organdonation.
Folketingsbeslutning nr.
B 47 pålægger  

 regeringen at fremsætte lovforslag, der skal sikre, at  

 pårørende ikke kan modsætte sig en afdøds  

 skriftlige bestemmelse om organdonation.
Regeringen vil i november  

 måned 2000 fremsætte det ønskede lovforslag.
For at  

 sidestille alle livstestamenter mangler Folketinget at gøre et  

 livstestamente, hvor en borger testamenterer sig selv til forskningen,  

 gyldigt på tilsvarende måde.
I dag kan pårørende i  

 praksis få ændret en afdøds ønske i den retning.  

 Situationen er i dag, at den generelle obduktionsrate (forskning) er faldet  

 kraftigt efter 1990, hvor de pårørendes ret til  

 omstødning af en afdøds ønske blev indført.
I  

 1970 erne var obduktionsraten 75 pct.
I 1991 var obduktionsraten faldet til  

 26 pct.
Dette fald går for det første hårdt ud over  

 forskningen, og for det andet medfører det en forringelse af det  

 faglige indhold i lægestudiet.
Det bør efter forslagsstillernes  

 ønske være et menneskes suverænt selvstændige  

 beslutning, om vedkommende vil donere egne organer til forskning eller ej.  

 Derfor skal man som donor kunne være sikker på, at de  

 bestemmelser, man har truffet, også respekteres, efter at døden  

 er indtruffet, hvorfor pårørende på ingen måde skal  

 kunne omgøre en afdøds beslutning.
En sådan ændring  

 i den nuværende lovgivning vil være medvirkende til at skabe  

 større klarhed på området for livstestamenter, der  

 således i alle henseender vil skulle respekteres fuldt ud af  

 pårørende.
Skriftlig fremsættelse Gyda Kongsted (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at fjerne  

 pårørendes adgang til at modsætte sig en afdøds  

 skriftlige bestemmelse om testation af organer m.v. til forskningen.
(Beslutningsforslag nr.
B 29).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
