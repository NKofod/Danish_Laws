Betænkning afgivet af Trafikudvalget den  

 19. april 2001 Betænkning over Forslag til lov om ændring af  

 færdselsloven (Afgørelse om pålæggelse af standsnings-  

 og parkeringsafgift) [af trafikministeren (Jacob Buksti)] Trafikministeren har stillet 1 ændringsforslag til  

 lovforslaget.
 Lovforslaget blev fremsat den 28. februar 2001 og var til  

 1. behandling den 16. marts 2001. Lovforslaget blev efter 1. behandling  

 henvist til behandling i Trafikudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og trafikministeren sendte den 16. januar  

 2001 dette udkast til udvalget, jf. alm. del - bilag 379. Den 12. marts 2001  

 sendte trafikministeren de indkomne høringssvar samt et notat herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra John Holm Andreasen.
Spørgsmål Udvalget har stillet 8 spørgsmål til  

 trafikministeren til skriftlig besvarelse, som denne har besvaret.
 Et flertal i udvalget (S, V, KF, SF, CD, RV, EL og  

 Mogens Andreasen (UP)) indstiller lovforslaget til vedtagelse med det  

 af trafikministeren stillede ændringsforslag.
 CD ønsker at understrege, at intet menneske ved  

 lovændringen på nogen måde stilles ringere end før.  

 Det er også væsentligt, at den store bilbrugerorganisation FDM i  

 sit høringssvar har påpeget dette.
 Et mindretal i udvalget (DF) indstiller  

 lovforslaget til forkastelse ved 3. behandling, men vil ved 2.  

 behandling stemme hverken for eller imod det stillede  

 ændringsforslag.
 Kristeligt Folkeparti og Demokratisk Folkeparti var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Ændringsforslag Af	trafikministeren, tiltrådt af udvalget:
Til § 2 1) Datoen »1. maj« ændres til: »1.  

 juni«.
[Ændring af ikrafttrædelsesdatoen] Bemærkninger Til nr. 1 Det foreslås, at loven træder i kraft den 1.  

 juni 2001, da den oprindelige ikrafttrædelsesdato ikke vil kunne  

 overholdes.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Klaus Kjær (DF)  Mogens Andreasen (UP) Kristeligt Folkeparti og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 174 Bilagsnr.
