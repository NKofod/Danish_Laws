 I tilknytning til organisationsaftalerne mellem Finansministeriet og  

 Specialarbejderforbundet i Danmark af 21. juni 1991 for henholdsvis gartnere  

 og gartneriarbejdere ved statshaver og bykirkegårde mv. (Fmst. cirk. 30/8  

 1991, APD.nr. 79/91) (*2) og for landbrugsarbejdere ved statens forsøgsgårde  

 (Fmst. cirk. 30/8 1991, APD.nr. 77/91) (* 3) blev der aftalt ændrede regler  

 for aflønning af elever inden for gartneri og inden for landbrug.
 Lønningerne fremgår af bilag 1 til organisationsaftalerne.
 De ændrede regler har givet anledning til problemer med hensyn til  

 lønindplacering af elever, som før 1. april 1991 fulgte satserne efter  

 overenskomsterne mellem Specialarbejderforbundet i Danmark og Landsforeningen  

 af Danske Anlægsgartnermestre, Gartneribrugets Arbejdsgiverforening og  

 Landbrugets Arbejdsgiverforening for uddannelsesaftaler indgået før 1. januar  

 1991.
 Finansministeriet og Specialarbejderforbundet i Danmark har derfor i  

 medfølgende protokollat (bilag 1) aftalt en overgangsordning for sådanne  

 elever.
 I bilag 2 og bilag 3 er optaget oversigter over elevlønninger pr. 1. april  

 1991 og 1. april 1992 i henhold til de ovennævnte organisationsaftaler.
De enkelte løntrin refererer til uddannelsesår.
Som eksempel kan nævnes,  

 at når en elev i hele det første uddannelsesår har gennemført skoleperioder  

 og herefter ansættes i praktik, sker indplacering på 2. løntrin.
 Dette cirkulære har virkning fra 1. april 1991.
Den 10. september 1992 P.M.V.
 E.B.
Carsten Holm Bilag 1 Protokollat i tilknytning til organisationsaftale af 21. juni 1991 for  

 gartnere og gartneriarbejdere ved statshaver og bykirkegårde mv. og  

 organisationsaftale af 21. juni 1991 for landbrugsarbejdere ved statens  

 forsøgsgårde.
 Overgangsordning vedr. aflønning af elever inden for gartneri og  

 landbrug  (bilag 1 i organisationsaftalerne).
 1. Elever, som før 1. april 1991 har fulgt satserne efter  

 overenskomst mellem SiD og Landbrugets Arbejdsgiverforening, Landsforeningen  

 af Danske Anlægsgartnermestre samt Gartneribrugets Arbejdsgiverforeninger for  

 uddannelsesaftaler indgået før 1. januar 1991, overføres til lønforløbet i  

 bilag 1 på følgende måde:
 2. Der ydes til modvirkning af evt. lønnedgang et personligt,  

 ureguleret tillæg, der aftrappes med fremtidige lønstigninger.
 3. Protokollatet har virkning fra 1. april 1991.
København, den 17. juli 1992 Specialarbejderforbundet  

 Finansministeriet i Danmark P.M.V.
 E.B.
