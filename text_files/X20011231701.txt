Skattefri aktieombytning, afslag på  

 dispensationsanmodning Skattefri aktieombytning - Skattefri aktieombytning - Afslag på dispensationsanmodning - 3-års ejertidsvilkår Referencer ABL § 13 LV 2000 S.G.17.
 Der blev ansøgt om dispensation fra 3-års  

 ejertidsvilkår stillet i forbindelse med tilladelse til skattefri  

 anpartsombytning, jf. aktieavancebeskatningslovens § 13, stk. 1 og stk. 2,  

 hvor det var en betingelse, at det nye moderselskabs ejer- og stemmeandel af  

 datterselskabet på 53 % bevares i mindst 3 år fra  

 ombytningen.
X fik i 1998 tilladelse til skattefrit at ombytte sine  

 anparter (53 %) i fabrikken A ApS med anparter i det dengang nystiftede  

 holding H ApS.
De resterende 47 % af anpartskapitalen i A ApS ejedes af X's  

 søn, Y.
 Det var i sagen oplyst, at samarbejdet imellem X og Y  

 havde udviklet sig i en dårlig retning, så de  

 forretningsmæssigt stort set intet havde med hinanden at gøre.  

 Dette havde kun kunnet lade sig gøre som følge af, at de hver  

 for sig havde et område af virksomheden, som de varetog.
 Man ønskede derfor at adskille de to parter helt  

 forretningsmæssigt ved at lade A ApS indløse de af H ApS ejede  

 anparter igennem en nedskrivning af anpartskapitalen, hvorefter H ApS i  

 tilknytning hertil ved et sædvanligt køb skulle overtage de  

 aktiver, som havde med den gren af virksomheden at gøre, som X  

 primært varetog.
 Rådgiver havde anført, at den opståede  

 situation ikke kunne forudses på tidspunktet for ombytningen, og  at  

 intentionerne bag konstruktionen som følge af den opståede  

 situation i mellemtiden var faldet bort.
 Regionen og kommunen fandt ikke, at der burde gives  

 dispensation, idet der ikke forelå nogen egentlig  

 forretningsmæssig begrundelse for H's tilbagesalg af anparterne i A  

 ApS.
 Da uoverensstemmelserne ikke fandtes at  

 berøre driften i selskabet i en negativ retning, og da der i  

 øvrigt ikke fandtes at foreligge nogen nærmere  

 forretningsmæssig begrundelse, fandt Styrelsen ikke, at der kunne gives  

 dispensation fra det tidligere stillede ejertidsvilkår.
 Told- og Skattestyrelsen kunne på baggrund heraf  

 ikke imødekomme den ansøgte dispensation, hvorfor den tidligere  

 meddelte tilladelse til skattefri anpartsombytning ville blive anset for  

 bortfaldet, såfremt den ønskede disposition  

 gennemføres.
