Pressenævnet fandt, at placeringen af citatboksen med udsagnet  

 "Den måling har redet mig som en mare lige siden" var egnet  

 til at give indtryk af, at udsagnet hidrørte fra klager.
Nævnet  

 fandt, at bladet ved at anbringe citatboksen ud for billedet af klager havde  

 handlet i strid med god presseskik, og nævnet udtalte sin kritik.
Da  

 bladet efterfølgende havde bragt en artikel, hvori det blev  

 præciseret, at klager ikke var ophavsmand til udsagnet og samtidig  

 havde beklaget opsætningen af citatboksen, fandt nævnet   uanset  

 denne artikels overskrift   ikke grundlag for at pålægge bladet  

 at offentliggøre nævnets kendelse.
Kendelse fra Pressenævnet i sag nr.  

 119/2001 Borgmester  Kurt  Nygaard, Holstebro kommune, har klaget  

 til Pressenævnet over en artikel bragt i Dagbladet Holstebro-Struer den  

 13. november 2001, idet han mener, at god presseskik er tilsidesat.
Af artiklen med overskriften "Hård nedtur  

 for  Kurt  Nygaard" fremgik det af en underrubrik, at "Statistik: For fire år siden var opbakningen  

 til  Kurt  Nygaard som borgmester stor.
I dag er den reduceret til det halve,  

 skal man tro meningsundersøgelse fra Jysk Analyseinstitut." I artiklen hed det:
 "Da Jysk Analyseinstitut for præcis fire  

 år siden spurgte et udsnit af borgere i Holstebro Kommune om, hvilken  

 borgmester de ville foretrække i kommunen, svarede 46 pct.  Kurt  

  Nygaard.
Dermed toppede  Kurt  Nygaard suverænt  

 popularitetsbarometret.
Hans nærmeste rival dengang var Venstres  Jens  

  Hvass.
Han fik opbakning fra 30 pct., mens tidligere borgmester  Anders  

  Poulsen, der stillede op på den særlige Holstebro-liste, kun  

 havde seks pct. af vælgerne bag sig.
Kurt  Nygaards 46 pct. fra dengang står i  

 skærende kontrast til Jysk Analyseinstituts måling for Dagbladet  

 i sidste uge.
Nu mener kun 23 pct., at  Kurt  Nygaard er at foretrække  

 som borgmester her i kommunen.
Med andre ord har byens førstemand de  

 sidste fire år fået halveret sin opbakning blandt vælgerne  

 ifølge Jysk Analyseinstituts undersøgelser.
Ikke direkte valg Til gengæld peger 31 pct. på Venstres  Arne  

  Lægaard, men også De Radikales  Lars  Stampe er med 22 pct.´s  

 tilslutning flot med i kapløbet.
Hver femte ved ikke, hvem de  

 foretrækker.
Nu hører det med til historien, at alle disse tal  

 som nævnt bygger på meningsundersøgelser.
Vælgerne  

 er ikke på noget tidspunkt i stemmeboksen blevet spurgt om, hvem de vil  

 foretrække som borgmester, for vi har ikke direkte borgmestervalg i  

 Danmark Samtidig har et par læsere gjort opmærksom  

 på, at Jysk Analyseinstituts meningsmåling i november 1997 ikke  

 var noget at råbe hurra for, når det gælder  

 præcisionen.
Socialdemokratiet blev dengang spået 36 pct. af  

 stemmerne, men fik 44, men Venstre blev spået 36 pct., men fik 28.
 Jørgen  Haller, analytiker ved Jysk  

 Analyseinstitut, forsøger ikke at bortforklare fejlskuddet i Holstebro  

 i efteråret 1997:
Sådan er det nogle gang, når man laver  

 meningsmålinger .  Sidste gang i Holstebro var der nogle ting i det  

 politiske billede, som gjorde, at da folk først stod i  

 stemmeboksen, så stemte de anderledes, end de på forhånd  

 havde sagt, de ville.
Den måling har redet mig som en mare lige siden,  

 for hver gang, jeg er til seminar eller noget, hvis der er nogen, der vil  

 kaste smuds efter mig eller Jysk Analyseinstitut, så siger de: Hvordan  

 var det nu, det gik i Holstebro, griner  Jørgen  Haller.
 Som dog har et enkelt es i ærmet:
- Ved sidste folketingsvalg lavede vi den prognose, der  

 kom allertættest på det endelige resultat  

  ." Artiklen var ledsaget af et billede af borgmester  Kurt  

  Nygaard, hvortil der øverst til højre var knyttet  

 følgende tekst:
" Kurt  Nygaard skal håbe på, at den  

 meningsmåling, Jysk Analyseinstitut har foretaget i Holstebro, skyder  

 helt forbi målet." Endvidere var der med fede typer anbragt følgende  

 citat ud for klager på billedet:
"Den måling har redet mig som en mare lige  

 siden" Den 15. november 2001 bragte bladet en artikel med  

 overskriften " Nygaard ked af citatboks", hvoraf det  

 fremgik, at "Holstebro Kommunes borgmester  Kurt  Nygaard har  

 henvendt sig til Dagbladet angående opsætningen af en artikel i  

 avisen tirsdag den 13. november.
 Artiklen, der har overskriften "Hård nedtur for  

  Kurt  Nygaard" handler om meningsmålingen fra Jysk  

 Analyseinstitut, er ledsaget af en citatboks med teksten "Den  

 måling har redet mig som en mare lige siden".
 Citatet er hentet fra artiklens tekst, og dets ophavsmand  

 er  Jørgen  Haller, analytiker ved Jysk Analyseinstitut.
 Kurt  Nygaard bemærker, at citatboksen er placeret  

 lige ved siden af et foto af borgmesteren, og  Kurt  Nygaard mener derfor,  

 han fremstår som den, der har udtalt ordene.
Dagbladet skal understrege, at det på ingen  

 måde har været hensigten med placeringen af citatboksen, og vi  

 beklager, hvis opsætningen af artiklen har givet anledning til  

 misforståelser." Klageren har anført, at bladet har tilsidesat god  

 presseskik ved at anbringe et citat med meget store typer fra en anden person  

 ved siden af et billede af klager, så det virker, som om det er klager,  

 der har udtalt den pågældende sætning.
Klager har  

 fået en række henvendelser fra borgere, der har spurgt til,  

 hvordan han kan udtale sig på den måde.
De har med bladets  

 opsætning ikke været i tvivl om, at det må være  

 klager, der har udtalt sig sådan.
Klageren har i den forbindelse anført, at  

 anbringelsen af citatet skal ses i sammenhæng med, at bladets  

 chefredaktør i meget lang tid har ført en personlig kampagne  

 mod Holstebro kommune og klager som borgmester.
Det er pressens opgave at  

 være kritisk, men det skal ske på en fair måde.
At  

 tillægge klager udtalelser, som klager ikke har fremsat, er i strid med  

 god presseskik.
Klageren har i relation til bladets beklagelse den 15.  

 november 2001 anført, at det med dennes overskrift kommer til at  

 fremstå som om, der er et eller andet, som klager er ked af.
Det  

 signalerer ikke, at bladet har gjort noget uheldigt, som bladet beklager.  

 Klager vil gerne have Pressenævnets bedømmelse af, om et medie  

 ikke skal udvise særlig agtpågivenhed, når det i  

 længere tid har ført kampagne mod en kommune og en person.  

 Enhver fejl i denne retning vil nærmest kun kunne opfattes som chikane.  

 Såfremt der havde være tale om en almindelig, tilfældig  

 artikel, var situationen en anden, men det er der jo ikke her.
Det er et led  

 i en målrettet indsats.
Klageren har endelig anført, at bladet først  

 har bragt beklagelsen torsdag og ikke onsdag, da klager gjorde  

 opmærksom på det.
Beklagelsen fremstår i øvrigt slet  

 ikke i det omfang, der svarer til den artikel, hvor fejlen er begået.
Bladet har oplyst, at klager i en telefonsamtale med  

 journalist  Ole  Hansen den 14. november 2001   i en helt anden  

 sammenhæng   omtalte, at han var ked af opsætningen af den nu  

 indklagede artikel.
Det skete umiddelbart før deadline på  

 onsdagsudgaven.
Bladet havde derfor ingen mulighed for samme dag at tage  

 stilling til klagers indvendinger mod citatboksens placering i artiklen.
Bladet har anført, at man ikke har videregivet  

 "urigtige oplysninger" i artiklen den 13. november 2001. Klagers  

 indvendinger går alene på citatboksens placering.
Da det ikke kan  

 udelukkes, at udtalelsen i citatboksen kan blive tillagt klager   selv om det  

 klart fremgår af artiklen, at ordene kommer fra analyseinstituttets  

 leder  Jørgen  Haller   valgte bladet den 15. november 2001 at beklage  

 placeringen af citatboksen.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Ole Askvig.
 Pressenævnet udtaler:
Pressenævnet finder, at placeringen af citatboksen  

 med udsagnet "Den måling har redet mig som en mare lige  

 siden" er egnet til at give indtryk af, at udsagnet hidrører fra  

 klager.
Nævnet finder, at bladet ved at anbringe citatboksen ud for  

 billedet af klager har handlet i strid med god presseskik, og nævnet  

 udtaler sin kritik.
 Da bladet den 15. november 2001 har bragt en artikel,  

 hvori det præciseres, at klager ikke er ophavsmand til udsagnet og  

 samtidig har  beklaget opsætningen af citatboksen, finder nævnet  

   uanset denne artikels overskrift   ikke grundlag for at pålægge  

 bladet at offentliggøre nævnets kendelse.
 Afsagt den 12. december 2001.
