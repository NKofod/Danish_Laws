1. Rigspolitichefen har trænet hunde til at kunne sammenligne  

 lugtspor.
Hundene vil kunne bruges til at undersøge, hvorvidt et lugtspor  

 afsat af en person stammer fra en bestemt person, herunder en sigtet eller et  

 vidne.
 Metoden går i korthed ud på, at et lugtspor, der er sikret f.eks. fra en  

 efterladt genstand på et gerningssted, eller en kropsudsondring på  

 gerningsstedet, sammenlignes med et lugtspor, der afsættes på et særligt  

 stålrør eller en stofklud af den sigtede eller en ikke-sigtet  

 (sammenligningsspor).
 Om den nærmere fremgangsmåde med hensyn til sikring af lugtsporet,  

 optagelsen af sammenligningssporet og gennemførelsen af selve  

 sporsammenligningen henvises til Rigspolitichefens kundgørelse II, nr. 1, om  

 retningslinier for brug af Rigspolitichefens ID-hunde til sammenligning af  

 lugtspor.
 2. Sporsammenligningen vil kunne anvendes til at påvise, om en  

 sigtet/ikke-sigtet har afsat lugtspor på offeret eller på bestemte genstande  

 f.eks. på et gerningssted.
 Sporsammenligningen vil i nogle tilfælde også være egnet til at afkræfte,  

 om en sigtet/ikke-sigtet har haft berøring med en genstand eller offeret og  

 dermed kunne afsvække mistanken til den pågældende.
3. Optagelse af et sammenligningsspor, hvor en person skal holde  

 om et stålrør eller en stofklud, er omfattet af reglerne om  

 legemsbesigtigelse i retsplejelovens § 792, stk. 1, nr. 1, jf.
UfR 1997.985  

 Ø.
Bestemmelserne i § 792 a, stk. 1, nr. 1 og 2, angiver de nærmere  

 betingelser for, at der kan gennemføres legemsbesigtigelse af en sigtet.  

 Efter retsplejelovens § 746 afgør retten tvistigheder om lovligheden af  

 politiets efterforskningsskridt.
Optagelse af sammenligningsspor og  

 sporsammenligning kan således indbringes for retten af såvel sigtede som  

 anklagemyndigheden.
 Legemsbesigtigelse af en ikke-sigtet person er ikke omfattet af  

 retsplejelovens regler om legemsindgreb, såfremt den pågældende meddeler  

 samtykke til indgrebet, jf. retsplejelovens § 792 d, stk. 1. Samtykket skal  

 så vidt muligt være skriftligt.
 Hvis en ikke-sigtet ikke meddeler samtykke til indgrebet, og betingelserne  

 i § 792 d, stk. 2, er opfyldt, forelægges spørgsmålet om optagelse af  

 sammenligningssporet for retten, jf. § 792 d, stk. 3.
 4. Der fastsættes herved følgende retningslinier for optagelse af  

 sammenligningsspor og sporsammenligning:
 4.1. Efter retsplejelovens § 792 c, stk. 4, stilles der ikke krav  

 om, at en sigtet skal vejledes om adgang til forsvarerbeskikkelse ved  

 legemsbesigtigelser efter § 792 c, stk. 1.
 Finder politiet, at der er grundlag for at foretage optagelse af  

 sammenligningsspor, skal den sigtede vejledes om adgangen til at få beskikket  

 en forsvarer, jf. retsplejelovens § 732.
 4.2. Modsætter sigtede eller ikke-sigtede personer sig at  

 medvirke, tilføres dette rapporten med angivelse af eventuel begrundelse.
4.3. Spørgsmålet forelægges herefter for statsadvokaten.
Såfremt  

 en sigtet modsætter sig at medvirke afgør statsadvokaten, om optagelsen skal  

 ske.
Hvis en ikke-sigtet ikke ønsker at give samtykke til optagelse af  

 sammenligningsspor, afgør statsadvokaten, om rettens kendelse skal forsøges  

 indhentet.
4.4. Gennemføres optagelse af sammenligningsspor, optages der  

 rapport om forløbet og resultatet, ligesom selve sporsammenligningen optages  

 på video, jf. pkt. 6 og 7 i Rigspolitichefens kundgørelse.
Rapporten og  

 videobåndet sendes snarest til statsadvokaten.
 4.5. Den sigtedes forsvarer og statsadvokaten eller den mødende  

 anklager skal så vidt muligt have lejlighed til at overvære  

 sporsammenligningen.
 4.6. Anklagemyndigheden kan i forbindelse med redegørelse for  

 mistankegrundlaget og sagens bevisligheder oplyse retten, herunder under  

 domsforhandlingen, om at sigtede/tiltalte har modsat sig at medvirke til, at  

 der optages et sammenligningsspor.
 4.7. Anklagemyndigheden skal under domsforhandlingen redegøre for  

 eventuelle negative sporsammenligninger ved gennemgangen af sagens  

 bevisligheder.
 5. Resultatet af de sager, hvor sporsammenligningen har været  

 anvendt, indberettes af politimesteren gennem statsadvokaten hertil.
 Henning Fode.
