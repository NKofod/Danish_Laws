Pressenævnets kendelse i sag nr. 2018-80-0099 Kanal 5 under den britiske tilsynsmyndighed Ofcom En person klagede over en udsendelse i programserien Politijagt, som blev bragt på Kanal 5. Da Kanal 5 ikke har dansk sendetilladelse, er tv-kanalen ikke omfattet af medieansvarsloven og derved heller ikke af Pressenævnets område.
Kanalen hører under den britiske tilsynsmyndighed Office for Communications (Ofcom), hvortil personen i stedet kan klage.
 [Klager] har klaget til Pressenævnet over en udsendelse i programserien Politijagt, som blev bragt på Kanal 5 den 11. februar 2018, idet han mener, at god presseskik er tilsidesat.
 [Klager] har til støtte for klagen blandt andet anført, at han ikke har givet samtykke til at medvirke i udsendelsen, der skildrer politiets arbejde. [Klager] optræder i udsendelsen, hvilket han mener udgør en krænkelse af privatlivets fred, da kun hans ansigt og bils nummerplade er sløret, og han således stadig er genkendelig.
 Pressenævnets formand, Hanne Schmidt, udtaler:
 [Klager] har klaget over en udsendelse på Kanal 5.
 Tv-kanaler skal være under dansk sendetilladelse for at være omfattet af medieansvarsloven og derved Pressenævnets kompetence, jf. medieansvarsloven § 1, nr. 2.
 Ifølge Pressenævnets oplysninger sender Kanal 5 med licens fra den britiske tilsynsmyndig-hed Office for Communications (Ofcom). Da Kanal 5 ikke har dansk sendetilladelse, er kana-len ikke omfattet af medieansvarsloven, jf. lovens § 1, nr. 2, og Pressenævnet har ikke kompe-tence til at behandle klagen over udsendelsen på Kanal 5.
 Klagen afvises derfor i medfør af medieansvarsloven § 43, stk. 2, nr. 1.
