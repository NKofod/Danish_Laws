§ 1 Tilladelse efter helligdagslovens § 2, stk. 3, må ikke meddeles, hvis der  

 er fare for, at arrangementet kan forstyrre gudstjenesten eller de  

 omkringboende.
 Stk.2.  Ved afgørelse af ansøgninger om tilladelser skal  

 der navnlig lægges vægt på formålet med arrangementet og på, om der er en  

 rimelig grund til, at forlystelsen ønskes afholdt på det pågældende  

 tidspunkt.
§ 2 Tilladelse til forlystelser på langfredag og 1. påskedag efter kl. 6, på  

 juleaftensdag efter kl. 16 eller på juledag må kun meddeles til arrangementer  

 uden musik, optræden eller lignende.
§ 3 Cirkulæret har virkning fra den 11. april 1974.
§ 4 Justitsministeriets cirkulære nr. 62 af 8. april 1964 om offentlige  

 forlystelser på helligdage ophæves.
