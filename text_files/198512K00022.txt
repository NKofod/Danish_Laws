Nr LSF 22 Forslag til Lov om ophævelse af lov om tilskud til arbejdsgivernes  

 betaling af arbejdsmarkedsbidrag Fremsat af Svend Auken (S) Jytte Andersen (S) Bakholt (S) Ole Vagn  

 Christensen (S) Søren B.
Jørgensen (S) Kaj Poulsen (S) Taanquist (S) den 2. oktober 1985 § 1 Lov nr. 138 af 6. april 1985 om tilskud til arbejdsgivernes betaling af arbejdsmarkedsbidrag ophæves.
§ 2 Loven træder i kraft ved bekendtgørelsen i Lovtidende.
BEMÆRKNINGER TIL LOVFORSLAGET Den 30. marts 1985 vedtog et flertal ved 3. behandling forslag til lov om tilskud til arbejdsgivernes betaling af arbejdsmarkedsbidrag.
Loven betyder, at arbejdsgiverne fra og med oktober kvartal 1985 får et tilskud, der fastsættes i forhold til det af arbejdsgiveren indbetalte ATP-bidrag i det forudgående kvartal, således at det udgør 2.150 kr. om året pr. lønmodtager, for hvem der indbetales fuldt ATP-bidrag.
Statens udgift til ordningen er af arbejdsministeren skønnet til at blive ca. 2,4 mia kr. årligt, og en ophævelse af loven vil derfor betyde, at en vedtagelse af de af socialdemokratiet ligeledes fremsatte forslag til folketingsbeslutning om regulering af efterløns- og dagpengesatser og forslag til lov om ændring af lov om dagpenge ved sygdom eller fødsel og om ophævelse af lov om begrænsning af løn under sygdom (ophævelse af karensdag) ikke vil medføre øgede offentlige udgifter i forhold til det fremsatte finanslovforslag, men tværtimod en styrkelse af statsfinanserne.
