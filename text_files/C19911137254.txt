Skrivelse om behandlingen af 15-17 årige, der anbringes i  

 kriminalforsorgens anstalter og arresthusene. (* 1) Under henvisning til art. 37 c i FN's konvention af 20. november 1989 om  

 barnets rettigheder sendes hermed direktoratets cirkulære af d.d. om  

 behandlingen af 15-17 årige, der anbringes i kriminalforsorgens anstalter og  

 arresthusene.
 Cirkulære træder i kraft den 15. oktober 1991 og vil snarest blive udsendt  

 til optagelse i Kriminalforsorgens Cirkulæresamling mv.
 Til cirkulæret bemærkes i øvrigt følgende:
 ad § 1.
Det bør i videst muligt omfang tilstræbes, at 15-17 årige anbringes sammen  

 med andre unge, det vil sige i samme institution, på samme afdeling eller  

 eventuelt i samme celle.
Hvis det må påregnes, at den unge skal forblive  

 varetægtsfængslet under sagen og overgå til strafudståelse umiddelbart efter  

 en endelig dom af længere varighed, skal overførsel i medfør af  

 retsplejelovens § 777 søges gennemført på så tidligt et tidspunkt som muligt.
 ad § 2.
15-17 årige kan kun med direktoratets samtykke og efter konkret vurdering  

 i helt ekstraordinære tilfælde placeres i celle sammen med ældre indsatte,  

 f.eks. hvor tætte familiemæssige relationer eller forhold, der ganske kan  

 sidestilles hermed, medfører, at placeringen er i overensstemmelse med den  

 unges tarv.
Det er en forudsætning, at den 15-17 årige samtykker i en sådan  

 anbringelse.
 ad § 3.
 Når 15-17 årige tillades fællesskab med ældre indsatte, hvor der er  

 personale tilstede, fx ved fælles aktiviteter som gårdtur, boldspil, skole,  

 projektarbejde mv., skal personalet være særlig opmærksom på, at den unge  

 ikke udsættes for uheldig påvirkning.
 Tilladelse til, at 15-17 årige har fællesskab med ældre indsatte, uden at  

 personalet er til stede, f.eks. i celle, opholdsstue eller fællesarealer,  

 forudsætter en nøje vurdering af, at fællesskabet skønnes at være i  

 overensstemmelse med den unges tarv, og der skal udfærdiges udførligt notat  

 herom.
 ad § 4.
 Hvis den 15-17 årige ikke allerede har adgang til fælleskab, skal det  

 dagligt vurderes, om der er mulighed for at etablere et sådant eller for at  

 overføre pågældende til en af de i cirkulæret nævnte institutioner, hvor der  

 vil være mulighed for fælleskab.
 Hvis overvejelserne resulterer i, at der ikke findes mulighed for at  

 etablere fællesskab, og dette indebærer, at den 15-17 årige er faktisk  

 isoleret i en længere periode, skal sagen forelægges direktoratets 2. kontor.
 ad § 5.
 Opmærksomheden henledes på, at iværksættelse af bødeforvandlingsstraffe  

 over for personer under 18 år i almindelighed ikke må finde sted, jf. § 13,  

 stk. 2, i Justitsministeriets cirkulære af 26. juni 1975 om behandlingen af  

 sager om benådning og udsættelse af straffuldbyrdelse mv.
 Såfremt der undtagelsesvis træffes afgørelse om udståelse af  

 bødeforvandlingsstraf, finder reglerne i dette cirkulære tilsvarende  

 anvendelse.
 ad § 6 og § 10.
 På Statsfængslet på Søbysøgård indrettes en særlig afdeling for 15-17  

 årige, således at de unge i fritiden har mulighed for at være for sig selv.
De 15-17 årige er ikke under konstant tilsyn af personalet, når de  

 deltager i udendørs arbejde, eller når de i fritiden færdes på de udendørs  

 fællesarealer.
Det forudsættes derfor, at personalet i disse situationer er  

 særlig opmærksom på, at de unge ikke udsættes for uheldig påvirkning, jf. §  

 3, stk. 2.
 Når de 15-17 årige i fritiden ønsker at benytte de indendørs fælles  

 faciliteter, forudsættes det, at der enten er personale til stede, eller at  

 ældre indsatte ikke samtidig tillades adgang.
 ad § 8.
15-17 årige skal anbringes i henhold til straffelovens § 49, stk. 2, med  

 mindre afgørende hensyn taler imod.
Ved anmeldelse til strafudståelsen skal  

 direktoratet orienteres om overvejelserne om en sådan anbringelse.
 Statsfængslet i Ringe er et fængsel primært for unge, og de særlige regler  

 om overvejelser vedrørende fællesskab og notatpligt, jf. §§ 3 og 4 finder  

 derfor ikke anvendelse for denne institution.
 ad § 12.
Institutionen skal overveje, om der er grundlag for løsladelse på prøve i  

 henhold til straffelovens § 38, stk. 2, uanset om den indsatte selv rejser  

 spørgsmål herom.
Ved afgørelsen vil der bl.a. blive lagt vægt på:
 ad § 13.
 Overførsel af 15-17 årige til Anstalten ved Herstedvester vil som hidtil  

 kunne ske, når der er behov for psykiatrisk assistance, fx fordi den unge er  

 selvmordstruende.
 Samtidig ophæves følgende skrivelser fra Direktoratet for  

 Kriminalforsorgen:
 (* 2) Der vedlægges et eksemplar af artikel 37 i FN konventionen og et  

 antal rapportblanketter.
 P.M.V.
