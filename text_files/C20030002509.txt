Cirkulære om barsel, adoption og omsorgsdage (Til samtlige  

 ministerier mv.) Indledning 1.  

  

 Finansministeriet og centralorganisationerne indgik den 2. juli 2002 en  

 aftale  

 om barsel, adoption og omsorgsdage, jf. cirkulære nr. 76 af 2. juli 2002.
 Med henblik på en præcisering af reglerne om delvis  

 genoptagelse af arbejdet i orlovsperioden har parterne revideret aftalen, jf.  

 bilaget til cirkulæret.
Aftalen omfatter ansatte, som er omfattet af de nye regler  

 om barselsorlov i ligebehandlings- og dagpengelovene.
Ansatte, som er  

 omfattet  

 af de hidtil gældende regler i ligebehandlings- og dagpengelovene, følger  

 fortsat den tidligere aftale af 11. juni 1999.
 Ændringen i forhold til aftalen af 11. juni 1999 består  

 hovedsagelig i, at der i overensstemmelse med de ændrede regler i  

 ligebehandlings- og dagpengelovene indføres øget fleksibilitet i afviklingen  

 af  

 orlov med løn efter fødslen/modtagelsen.
 Der er således ikke sket en forøgelse af det antal uger,  

 hvori forældrene har ret til løn under barsels- og adoptionsorlov.
 I overensstemmelse med aftale- og overenskomstfornyelsen i  

 2002 er der dog indført en særlig ret til fravær med løn i forbindelse med  

 modtagelse af et adoptivbarn i udlandet, jf. § 10. Retten, der kun kan  

 benyttes af den ene af adoptivforældrene, gælder fra afrejsen og indtil  

 modtagelsen, dvs. indtil det tidspunkt, hvor afgiverlandet har godkendt, at  

 adoptanten/adoptanterne kan rejse ud af landet med barnet.
 De nye regler gælder i de tilfælde, hvor afrejse sker den 1.  

 april 2002 eller senere.
 Yderligere er der med aftalen indført regler om optjening af  

 pensionsret under ulønnet orlov, jf. § 21.
 Som opfølgning på de nye regler vil parterne i fællesskab  

 udarbejde en revideret vejledning om barsel, adoption og omsorgsdage, der  

 forventes udsendt i foråret 2003.
Regelgrundlag 2.  

  

 Lovregler  

 om barselsorlov mv. er fastsat i lovbekendtgørelse nr. 711 af 20. august 2002  

 om ligebehandling af mænd og kvinder med hensyn til beskæftigelse og  

 barselorlov m.v. samt i lovbekendtgørelse nr. 761 af 11. september 2002 om  

 dagpenge ved sygdom eller fødsel, jf. tillige bekendtgørelse nr. 442 af 23.  

 juni 1998 om dagpenge ved sygdom eller fødsel med senere ændringer.
Karenstid 3.  

  

 Med hensyn  

 til den i aftalens § 1, stk. 2, omhandlede karenstid bemærkes, at  

 karenstidskravet gælder for ansatte, der ikke har krav på løn under sygdom.  

 Kravet gælder derimod ikke for ansatte, der i henhold til overenskomst er  

 omfattet af tids- eller beløbsbegrænsede sygelønsordninger.
 En ansat, der først opfylder karenstidskravet efter at have  

 påbegyndt barsels- eller adoptionsorlov, omfattes af aftalens regler fra det  

 tidspunkt, hvor kravet er opfyldt.
Omsorgsdage 4.  

  

 En ansat  

 har i henhold til aftalen  

  

 ret  

  

 til at  

 anvende omsorgsdage i tilknytning til barselsorlov enten som graviditetsorlov  

 i  

 7. og evt. 8 uge før forventet fødsel eller som forlænget orlov efter udløbet  

 af den lovbestemte orlovsperiode.
Omsorgsdagene skal varsles samtidig med  

 orloven og kan efter aftale med arbejdsgiveren afvikles som halve dage.
 Omsorgsdage kan endvidere benyttes på et senere tidspunkt -  

 enkeltvis eller samlet - hvor der er konkret behov for det, f.eks. i  

 forbindelse med barnets sygdom, institutionsstart, lægebesøg og lignende, og  

 anmodning herom  

  

 bør  

  

 imødekommes af  

 ansættelsesmyndigheden, medmindre det er uforeneligt med tjenesten.
5.  

  

 Det bemærkes,  

 at der ikke i aftalen er fastsat nærmere betingelser for afviklingen af  

 omsorgsdage.
Således er der f.eks.  

  

 ikke  

  

 krav om bestemte anvendelsesformål, barnets alder eller om, at opgørelsen og  

 anvendelsen af omsorgsdage skal ske adskilt, når der er flere børn.
Der er  

 ikke  

 fastsat nogen tidsbegrænsning for afviklingen af dagene.
 Adgangen til hel eller delvis tjenestefrihed med løn på  

 barns 1. sygedag berøres ikke af omsorgsdagsordningen.
6.  

  

 Ansættelsesmyndigheden  

 skal føre regnskab over forbruget af omsorgsdage, der kan opgøres i hele og  

 halve arbejdsdage.
For ansatte med ikke ubetydelige variationer i  

 arbejdsdagenes længde bør forbruget dog opgøres i timer, idet 1 omsorgsdag  

 svarer til 7,4 timer for en fuldtidsansat og for deltidsansatte en  

 forholdsmæssig del heraf.
 Hvis en ansat ændrer beskæftigelsesgrad, bevares det  

 resterende  

  

 antal  

  

 omsorgsdage.
7.  

  

 I henhold til  

 aftalens § 7 overføres eventuelle ikke-afviklede omsorgsdage til det nye  

 ansættelsesforhold, hvis en ansat fratræder og i umiddelbar tilknytning  

 hertil  

 overgår til anden ansættelse inden for aftalens område.
I andre tilfælde  

 bortfalder dagene ved fratræden og kan ikke konverteres til kontant  

 godtgørelse.
 For så vidt angår sæsonansatte, der løbende afskediges og  

 genansættes i forbindelse med sæsonslutning/-start, medtages eventuelle  

 omsorgsdage dog ved genansættelsen, uanset at der ikke er tale om direkte  

 overgang mellem to ansættelser.
Fravær og løn 8.  

  

 Der er  

 ikke med ændringen af ligebehandlingsloven sket nogen ændring i forældres ret  

 til fravær i perioden indtil 14 uger efter fødslen/modtagelsen, jf. dog pkt.  

 9.  

 Retten til løn under fravær i denne periode er ligeledes uforandret.
9.  

  

 Efter den 14.  

 uge efter fødslen/modtagelsen har hver af forældrene som noget nyt ret til  

 fravær i 32 uger, der efter reglerne i ligebehandlingsloven kan forlænges til  

 40 eller 46 uger.
Faderen/den anden adoptant har endvidere ret til at placere  

 dele af dette fravær inden for de første 14 uger efter fødslen/modtagelsen,  

 således at forældrene kan være fraværende samtidig i denne periode.
En ansat,  

 som ønsker at udnytte retten til fravær, skal inden 8 uger efter fødslen  

 underrette arbejdsgiveren om tidspunktet for fraværets begyndelse og om  

 længden  

 heraf.
 For så vidt angår retten til dagpenge, henvises til pkt. 16.
Efter den 14. uge efter fødslen/modtagelsen har forældre,  

 der begge er omfattet af barselsaftalen,  

  

 tilsammen  

  

 ret til orlov med løn i 10 uger.
Efter § 12, stk. 3, ligger de 10  

 uger i perioden efter den 14. uge og indtil udgangen af den 24. uge efter  

 fødslen/modtagelsen.
Hvis det er faderen/den anden adoptant, der udnytter de 10  

 uger med løn eller dele heraf, kan den pågældende dog i stedet vælge at  

 placere  

 ugerne/nogle af ugerne  

  

 før  

  

 den 15.  

 uge efter fødslen/modtagelsen, således at forældrene kan være fraværende  

 samtidig med løn.
Det er i så fald en forudsætning, at fraværet placeres i  

 tilknytning til en eventuel orlov i henhold til aftalens § 11,  

 stk. 2, henholdsvis stk. 4, medmindre andet aftales.
 En ansat kan endvidere placere de 10 uger med løn eller dele  

 heraf  

  

 efter  

  

 den 24. uge efter  

 fødslen/modtagelsen, i det omfang den anden af forældrene holder lønnet eller  

 ulønnet orlov i perioden fra den 15. til den 24. uge efter  

 fødslen/modtagelsen  

 eller i dele heraf.
 Det er således kun nødvendigt at benytte adgangen til at  

 udskyde orlov efter aftalens § 14, hvis forældrene - set under ét   ikke  

 afvikler forældreorloven i en sammenhængende periode.
 Uanset hvordan de 10 uger anvendes, er det en forudsætning  

 for, at en ansat kan gøre brug af sin orlovsret med løn, at placeringen og  

 fordelingen af orloven varsles i overensstemmelse med ligebehandlingslovens  

 regler, og at arbejdsgiveren modtager fuld dagpengerefusion.
 Opmærksomheden henledes på, at en forlængelse af de 32 ugers  

 fraværsret til 40 eller 46 uger ikke kan kombineres med udskydelse af orlov,  

 jf. § 14, eller delvis genoptagelse af arbejdet efter § 15,  

 stk. 1, dvs. med forlængelse af orlovsperioden.
Særlig orlov til faderen/den mandlige adoptant 10.  

  

 Faderens/den mandlige adoptants hidtidige ret til løn under fravær i 25. og  

 26.  

 uge efter fødslen/modtagelsen er i aftalens § 13 konverteret til en ret  

 for faderen/den mandlige adoptant til løn under fravær i 2 sammenhængende  

 uger  

 inden for de første 46 uger efter fødslen/modtagelsen.
Det er dog fortsat en  

 betingelse, at der i den orlovsperiode, hvori lønretten ønskes udnyttet, ydes  

 fuld dagpengerefusion.
Udnyttelse af lønretten varsles samtidig med orloven,  

 jf. pkt. 9, 1. afsnit.
Udskydelse af orlov 11.  

  

 Udskydelse  

 af orlov er aktuel, hvis forældrenes  

  

 samlede  

  

 fortløbende afvikling af forældreorlov afbrydes.
Det er således ikke  

 nødvendigt  

 at udskyde orlov, hvis den ene af forældrene genoptager arbejdet i en  

 periode,  

 hvor den anden af forældrene holder orlov.
En af forældrene har  

  

 ret  

  

 til at udskyde mindst 8 og højst 13 uger af forældreorloven.
Den udskudte  

 orlov  

 skal holdes i en sammenhængende periode, inden barnet fylder 9 år.
Begge forældre kan endvidere efter  

  

 aftale  

  

 med arbejdsgiveren udskyde hele eller dele af  

 forældreorloven, f.eks. under 8 uger eller over 13 uger.
Forældrene kan dog  

 tilsammen maksimalt udskyde 32 uger med dagpenge.
Den udskudte orlov kan  

 afholdes samlet eller drypvis, inden barnet fylder 9 år.
 Forældrene kan eventuelt kombinere retsmæssig og aftalt  

 udskydelse af orlov.
Udskydelse af orlov kan ikke kombineres med forlængelse af  

 fraværsretten, jf. § 12, stk. 1, 2 pkt.
Således har forældre, der  

 vælger af forlænge de 32 ugers fraværsret til 40 eller 46 uger, ikke mulighed  

 for at udskyde orlov.
Genoptagelse af arbejdet under orlov Delvis genoptagelse med forlængelse af  

 orlovsperioden 12.  

  

 Efter  

 aftalens § 15, stk. 1, jf. ligebehandlingslovens § 7a,  

 stk. 2, og dagpengelovens § 13, stk. 3, kan en ansat efter  

 aftale med arbejdsgiveren genoptage arbejdet delvis i sin orlovsperiode  

 såvel  

 i de første 14 uger (ekskl. moderens obligatoriske 2 uger efter fødslen) som  

 i  

 de følgende 32 uger   med den følge, at retten til løn forlænges svarende til  

 den tid, arbejdet er genoptaget.
Der er ikke nogen øvre grænse for  

 beskæftigelsens omfang, som blot skal være lavere end den pågældendes normale  

 arbejdstid.
 Det er en forudsætning for en forlængelse af lønretten, at  

 den ansatte i den periode, hvor arbejdet genoptages delvis, har ret til løn  

 under fravær, og at arbejdsgiveren modtager fuld dagpengerefusion under  

 forlængelsen.
 Hvis den ansatte fratræder inden udløbet af den forlængede  

 orlovsperiode, er retten til forlænget fravær med løn betinget af, at der  

 indgås aftale herom med den nye arbejdsgiver.
 Delvis genoptagelse med forlængelse er udelukket, hvis den  

 ansatte efter reglerne i § 12, stk. 1, har valgt at udstrække  

 dagpengeperioden fra 32 til 40 eller 46 uger.
Delvis genoptagelse uden forlængelse af  

 orlovsperioden 13.  

  

 Efter  

 aftalens § 15, stk. 2, jf. ligebehandlingslovens § 7 a,  

 stk. 1, og dagpengelovens § 16 a, stk. 1, kan en ansat efter  

 aftale med arbejdsgiveren genoptage arbejdet under orloven i op til 29 ½ time  

 af den normale ugentlige arbejdstid med den følge, at retten til løn under  

 fravær bortfalder for de timer, hvor arbejdet er genoptaget.
Ved genoptagelse  

 efter denne bestemmelse sker der således ikke en forlængelse af  

 orlovsperioden.
 Der ydes fortsat løn under fravær for de timer, hvori den  

 ansatte ikke genoptager arbejdet, i det omfang genoptagelsen sker i en  

 periode,  

 hvori den pågældende har ret til løn, og under forudsætning af, at  

 arbejdsgiveren modtager fuld dagpengerefusion for de pågældende timer.
 Genoptagelse af arbejdet efter denne bestemmelse vil være  

 relevant i udskudte orlovsperioder eller i kombination med forlængelse af de  

 32  

 uger til 40 eller 46 uger, hvor § 15, stk. 1, ikke kan anvendes,  

 jf.  

 pkt. 12.
Bortfald af lønret ved genoptagelse i øvrigt 14.  

  

 Ved  

 genoptagelse af arbejdet, der ikke sker i medfør af § 15, stk. 1,  

 eller stk. 2, bortfalder retten til løn i resten af orlovsperioden,  

 medmindre den resterende orlovsperiode er udskudt efter reglerne i § 14,  

 stk. 1 og 2, og betingelserne for udbetaling af løn er opfyldt, jf.  

 samme  

 bestemmelses stk. 3.
Indtræden i den anden af forældrenes ret til fravær 15.  

  

 Når  

 ganske særlige omstændigheder taler for det, kan den ene af forældrene  

 indtræde  

 i den andens ret til fravær med løn under forudsætning af, at arbejdsgiveren  

 modtager fuld dagpengerefusion.
 Sådanne særlige omstændigheder vil f.eks. kunne foreligge,  

 hvis moderen dør eller på grund af sygdom ikke kan varetage pasningen af  

 barnet.
Refusion af dagpenge 16.  

  

 I medfør  

 af aftalens § 19, stk. 1, er retten til løn i perioden  

  

 efter  

  

 fødslen som hidtil betinget af, at  

 arbejdsgiveren under orloven er berettiget til fuld dagpengerefusion i  

 henhold  

 til dagpengeloven, svarende til det maksimale dagpengebeløb i forhold til den  

 pågældendes beskæftigelsesgrad.
Reglerne i dagpengeloven medfører, at  

 forældrene/adoptanterne fra den 14. uge efter fødslen/modtagelsen  

  

 tilsammen  

  

 har ret til 32 ugers orlov med  

 fulde dagpenge, som kan  

  

 forlænges  

  

 til  

 40 eller 46 ugers orlov med forholdsmæssigt nedsatte dagpenge.
Nedsættelsen  

 af  

 dagpengene har virkning fra tidspunktet for anmodningen om forlængelse af  

 orlovsperioden.
 En udnyttelse af retten til løn under fravær i forbindelse  

 med en forlængelse af orloven forudsætter således, at anmodningen om  

 forlængelse af dagpengeperioden og den heraf følgende forholdsmæssige  

 nedsættelse af dagpengebeløbet først får virkning efter afviklingen af de  

 lønnede orlovsperioder, jf. aftalens § 12, stk. 3, og § 13.
 17.  

  

 Der ydes ikke  

 dagpengerefusion for løn, der udbetales under fravær i forbindelse med  

 graviditetsundersøgelser, som skal foregå i arbejdstiden, jf. dagpengelovens  

 § 25, stk. 1.
 18.  

  

 Det bemærkes,  

 at dagpengeretten - og dermed arbejdsgiverens refusionsadgang - i perioden  

  

 før fødslen  

  

 nedsættes i det omfang, den  

 ansatte under fraværet har anden lønnet beskæftigelse.
Det er derfor i aftalens § 19, stk. 2, præciseret,  

 at retten til løn i perioden  

  

 før fødslen  

  

 er betinget af, at den ansatte ikke før fødslen påbegynder  

  

 ny  

  

 beskæftigelse.
Tilsvarende er det præciseret, at den ansatte  

 ikke på anden måde må foranledige, at arbejdsgiverens ret til at modtage  

 dagpengerefusion i henhold til dagpengeloven nedsættes eller bortfalder.
19.  

  

 Anmodning om  

 refusion i forbindelse med en ansats fravær på grund af graviditet, barsel og  

 adoption skal indgives til kommunen senest 8 uger efter en orlovsperiodes  

 udløb.
Hvis fristen ikke overholdes, bortfalder retten til refusion.
 Løn, pension mv.
 20.  

  

 Vedrørende den i aftalens § 20, stk. 2, omhandlede beregning af  

 gennemsnitslønnen bemærkes, at der i beregningsperioden fragår ferie-, fri-  

 eller sygedage eller andet lovligt forfald, således at indtægtsgrundlaget  

 svarer til den normale ugentlige indtægt, dvs. den løn, som den ansatte  

 sædvanligvis modtager pr. uge for det normale antal arbejdsdage eller -timer.  

 Hvis der foretages fradrag for sådant fravær, forlænges beregningsperioden  

 med  

 et tilsvarende antal dage.
 Det understreges dog, at almindelige arbejdsfri dage, der  

 ifølge tjenesteliste el.lign. indgår som et led i arbejdstilrettelæggelsen,  

 medregnes i perioden.
21.  

  

 I medfør af  

 aftalens § 21 optjener overenskomstansatte og andre med  

 forsikringsmæssige  

 pensionsordninger normal pensionsret i de  

  

 første  

  

 6 uger af den ulønnede orlovsperiode.
Hvis ulønnet orlov afholdes i flere  

 perioder, optjenes normal pensionsret i maksimalt 6 uger, svarende til de 6  

 første ulønnede orlovsuger.
Perioden forlænges gradvist til 14 uger pr. 1.  

 april 2004. Dette indebærer, at arbejdsgiveren løbende skal indbetale det  

 sædvanlige arbejdsgiver- og egetbidrag til den ansattes pensionsordning for  

 de  

 pågældende uger.
I medfør af tjenestemandspensionslovens § 4,  

 stk. 5, er der endvidere fastsat tilsvarende vilkår for tjenestemænd og  

 andre ansatte med tjenestemandspensionsrettigheder.
For disse ansatte  

 indbetaler arbejdsgiveren således et pensionsdækningsbidrag på 15 pct. af den  

 pensionsgivende løn for de pågældende uger til Finanslovens § 36.  

 Pensionsvæsenet, og ugerne medregnes i pensionsalderen.
 Retten til pensionsoptjening har virkning fra den 1. april  

 2002. Det betyder, at der kun sker pensionsoptjening for de første 6 ulønnede  

 uger, i det omfang disse helt eller delvist ligger efter den 1. april 2002.
22.  

  

 Den tid, hvor  

 en ansat har været fraværende som følge af graviditet, barsel og adoption,  

 medregnes i medfør af ligebehandlingslovens § 8 i opgørelsen af den  

 ansattes anciennitet i arbejdsforholdet.
Bestemmelsen vedrører ikke  

 pensionsforhold.
Udstationering 23.  

  

 Ansatte,  

 der udstationeres, er fortsat omfattet af aftalen om barsel, adoption og  

 omsorgsdage, uanset om de som følge af længerevarende udlandsophold ikke  

 måtte  

 være omfattet af lovgivningen.
Det vil sige, at hvor retten til løn efter  

 aftalen er betinget af arbejdsgiverens ret til dagpengerefusion, jf.  

 § 19,  

 er lønretten i disse tilfælde betinget af, at den pågældende ville have været  

 berettiget til fulde dagpenge, hvis vedkommende havde haft ophold her i  

 landet.
Andre bestemmelser 24.  

  

 I  

 tilknytning til aftalens § 22 om graviditets- og barselsbetinget  

 sygefravær bemærkes, at sådant sygefravær før barselsorloven ikke indgår i  

 opgørelsen af sygedage.
Sygefravær af denne art, der ligger efter  

 barselsorloven, medregnes derimod ved opgørelsen.
Anden tjenestefrihed 25.  

  

 Aftalen  

 begrænser ikke den ansattes mulighed for at søge tjenestefrihed uden løn i  

 henhold til lov, overenskomst mv.
Ferie 26.  

  

 En ansat,  

 der udskyder forældreorlov, jf. pkt. 11, kan efter aftale med arbejdsgiveren  

 afvikle ferie i den periode, hvor orloven er afbrudt.
Har en ansat ikke mulighed for at holde sin ferie på grund  

 af barsels- /adoptionsorlov, betragtes orloven som en feriehindring.
Den  

 ansatte har dermed bl.a. mulighed for at få feriepengene udbetalt.
 Der henvises til Beskæftigelsesministeriets bekendtgørelse  

 om ferie nr. 1034 af 20. november 2000.
Barselsfonden 27.  

  

 Vedrørende refusion til arbejdsgiveren for merudgifter ved vikardækning i  

 forbindelse med barsels- og adoptionsorlov henvises til cirkulære af 11. juni  

 1999 om barselsfonden (Fmst. nr. 027-99).
Ikrafttrædelse 28.  

  

 Cirkulæret har virkning fra 1. august 2002. Samtidig ophæves cirkulære nr. 76  

 af 2. juli 2002 om barsel, adoption og omsorgsdage (Perst. nr. 012-02).
 Cirkulære nr. 88 af 11. juni 1999 finder fortsat anvendelse  

 i de tilfælde, hvor en ansat i medfør af lov nr. 141 af 25. marts 2002 er  

 omfattet af de hidtil gældende regler i ligebehandlings- og dagpengelovene og  

 dermed fortsat er omfattet af aftalen af 11. juni 1999 om barsel, adoption og  

 omsorgsdage, jf. aftalens § 24, stk. 2.
Finansministeriet, Personalestyrelsen, den  

 26. februar 2003 P.M.V.E.B.Lisa Engmann Bilag 1 AFTALE OM BARSEL, ADOPTION OG OMSORGSDAGE Kapitel 1. Aftalens område § 1.  

  

 Aftalen gælder for tjenestemænd og tjenestemandslignende ansatte.
Aftalen  

 gælder endvidere for ansatte omfattet af overenskomster indgået på den ene  

 side  

 af eller efter bemyndigelse fra Finansministeriet og på den anden side af de  

 underskrivende centralorganisationer eller organisationer, der er tilsluttet  

 disse.
Stk. 2.  

  

 Ansatte, der ikke har ret til løn under sygdom, omfattes af aftalen efter  

 sammenlagt 1 års beskæftigelse inden for det pågældende ministerområde.
Ved  

 opgørelsen medregnes samtlige ansættelsesperioder af mindst 1 uges varighed  

 og  

 uden hensyn til beskæftigelsesgraden, men således at der kun sker medregning  

 af  

 ansættelsesperioder, der ligger inden for de sidste 2 år før det seneste  

 ansættelsesforholds begyndelse.
 Stk. 3.  

  

 I  

 karensperioden er de pågældende omfattet af reglerne i lov om ligebehandling  

 af  

 mænd og kvinder med hensyn til beskæftigelse og barselorlov samt lov om  

 dagpenge ved sygdom eller fødsel.
Kapitel 2. Underretningspligt § 2.  

  

 En  

 ansat, der er gravid, skal give tjenestestedet meddelelse herom senest 3  

 måneder før den forventede fødsel.
Samtidig skal hun oplyse, hvornår hun  

 regner  

 med at påbegynde sin barselsorlov, herunder om hun vil afvikle omsorgsdage  

 før  

 fødslen, jf. § 4, stk. 1.
Stk. 2.  

  

 En  

 ansat, der ønsker at benytte sin ret til adoptionsorlov, skal give  

 tjenestestedet meddelelse om tidspunktet for barnets forventede modtagelse.  

 Meddelelsen skal så vidt muligt gives med 3 måneders varsel.
Tilsvarende skal  

 en ansat, der ønsker at benytte retten til fravær med løn i forbindelse med  

 modtagelse af barnet i udlandet, jf. § 10, så vidt muligt meddele  

 tidspunktet for afrejsen med 3 måneders varsel.
 Stk. 3.  

  

 En  

 ansat, der vil afvikle omsorgsdage i tilknytning til orlov, jf. § 4,  

 stk. 2, skal give tjenestestedet meddelelse herom samtidig med, at den  

 pågældende varsler orloven.
Stk. 4.  

  

 Herudover gælder reglerne i lov om ligebehandling af mænd og kvinder med  

 hensyn  

 til beskæftigelse og barselorlov m.v. om underretningspligt i forbindelse med  

 orlovsperioders placering og fordeling Kapitel 3. Omsorgsdage § 3.  

  

 En  

 ansat, der har ret til fravær på grund af graviditet, fødsel eller adoption  

 efter reglerne i ligebehandlingsloven, har herudover ret til i alt 10  

 omsorgsdage pr. barn under forudsætning af, at fødslen/modtagelsen sker under  

 et ansættelsesforhold, der er omfattet af denne aftale.
Afvikling af omsorgsdage i tilknytning til orlov § 4.  

  

 En  

 ansat, der er gravid, har ret til at afvikle omsorgsdage umiddelbart forud  

 for  

 den varslede graviditetsorlov (dvs. som 7. og 8. uge før forventet fødsel).
 Stk. 2.  

  

 En  

 ansat har ret til at afvikle omsorgsdage i tilknytning til anden orlov efter  

 denne aftale.
 Stk. 3.  

  

 Omsorgsdage, der afvikles efter stk. 1 og 2, kan efter aftale mellem den  

 ansatte og ansættelsesmyndigheden afvikles som halve dage.
Afvikling af omsorgsdage uden tilknytning til orlov § 5.  

  

 Anmodning om afvikling af omsorgsdage skal fremsættes tidligst muligt og bør  

 imødekommes, medmindre fraværet vil være uforeneligt med tjenesten.
 Stk. 2.  

  

 Omsorgsdage kan afvikles som hele eller halve arbejdsdage, enkeltvis eller i  

 sammenhæng.
 Stk. 3.  

  

 Efter  

 aftale mellem den ansatte og ansættelsesmyndigheden kan omsorgsdage tillige  

 afvikles som enkelttimer.
 Stk. 4.  

  

 Omsorgsdage kan afvikles uafhængigt af den anden af forældrenes eventuelle  

 orlov.
Omsorgdage i forbindelse med sygdom og andet lovligt  

 forfald § 6.  

  

 En  

 omsorgsdag betragtes som afviklet, uanset om den ansatte er syg eller i  

 øvrigt  

 har lovligt forfald på omsorgsdagen.
Omsorgsdage i forbindelse med fratræden § 7.  

  

 Hvis en ansat fratræder og i umiddelbar tilknytning hertil overgår til anden  

 ansættelse inden for denne aftales område, overføres ikke-afviklede  

 omsorgsdage  

 til det nye ansættelsesforhold.
I andre tilfælde bortfalder dagene ved  

 fratræden og kan ikke konverteres til kontant godtgørelse.
Løn under afvikling af omsorgsdage § 8.  

  

 En  

 ansat har ret til løn, jf. § 20, stk. 1, henholdsvis stk. 2,  

 under afvikling af omsorgsdage i tilknytning til anden orlov efter denne  

 aftale.
 Stk. 2.  

  

 På  

 omsorgsdage, som afvikles uden tilknytning til anden orlov efter denne  

 aftale,  

 ydes løn svarende til den i stk. 1 anførte, dog ekskl. de særlige  

 ydelser,  

 som er omhandlet i Finansministeriets cirkulærer af 25. maj 1977, 2. maj 1978  

 og 26. marts 1998.
Kapitel 4. Ret til fravær og løn Orlov før fødslen (graviditetsorlov) § 9.  

  

 En  

 gravid ansat har ret til fravær med løn fra det tidspunkt, hvor  

 arbejdsgiveren  

 modtager fuld dagpengerefusion i henhold til lovbekendtgørelse nr. 761 af 11.  

 september 2002. Den ansatte har dog altid ret til fravær med løn fra det  

 tidspunkt, hvor der skønnes at være 6 uger til fødslen.
Orlov i forbindelse med modtagelse af adoptivbarn i  

 udlandet § 10.  

  

 En  

 ansat, der efter krav fra adoptionsmyndighederne skal hente et adoptivbarn i  

 udlandet, har ret til fravær med løn i forbindelse med transport til og  

 ophold  

 i modtagelseslandet før modtagelsen.
Fraværsretten kan kun benyttes af den  

 ene  

 af adoptanterne.
Orlov indtil 14 uger efter fødslen/modtagelsen § 11.  

  

 Efter  

 fødslen har moderen ret til fravær i indtil 14 uger.
I de første 2 uger efter  

 fødslen har moderen pligt til fravær.
 Stk. 2.  

  

 Faderen har i forbindelse med barnets fødsel ret til fravær i indtil 2  

 sammenhængende uger umiddelbart efter fødslen eller modtagelsen i hjemmet  

 eller  

 efter aftale med arbejdsgiveren på et andet tidspunkt inden for de første 14  

 uger efter fødslen.
 Stk. 3.  

  

 Efter  

 modtagelsen af barnet har adoptanter ret til fravær én ad gangen i de første  

 14  

 uger.
 Stk. 4.  

  

 Adoptanterne  

 har dog ret til at være fraværende samtidig i indtil 2 sammenhængende uger  

 inden for de første 14 uger efter barnets modtagelse.
 Stk. 5.  

  

 Der  

 ydes løn under fravær i henhold til stk. 1   4, i det omfang  

 arbejdsgiveren modtager fuld dagpengerefusion.
Orlov efter den 14. uge efter fødslen/modtagelsen § 12.  



  

 Efter den 14. uge efter  

 fødslen/modtagelsen har hver af forældrene ret til fravær i 32 uger.
De 32  

 uger  

 kan efter reglerne i ligebehandlingsloven forlænges til 40 eller 46 uger.
 Stk. 2.  

  

 Faderen/den anden adoptant har ret til at placere dele af sit fravær efter  

 stk. 1 inden for de første 14 uger efter fødslen/modtagelsen.
Stk. 3.  

  

 I  

 perioden efter den 14. uge og indtil udgangen af den 24. uge efter  

 fødslen/modtagelsen ydes der løn under fraværet, i det omfang arbejdsgiveren  

 modtager fuld dagpengerefusion.
Den samlede periode med løn under fravær  

 efter  

 denne aftale kan højst udgøre 10 uger for forældrene tilsammen.
 Stk. 4.  

  

 Faderen/den anden adoptant har tilsvarende ret til løn, hvis de i stk. 3  

 omhandlede 10 uger eller dele heraf placeres inden for de første 14 uger  

 efter  

 fødslen/modtagelsen, jf. stk. 2. Fraværet skal i så fald placeres i  

 tilknytning til en eventuel orlov i henhold til § 11, stk. 2,  

 henholdsvis stk. 4, medmindre andet aftales.
Særlig orlov til faderen/den mandlige adoptant § 13.  

  

 I  

 perioden fra fødslen/modtagelsen og indtil udgangen af den 46. uge efter  

 fødslen/modtagelsen har faderen/den mandlige adoptant desuden ret til løn  

 under  

 fravær i yderligere 2 sammenhængende uger, i det omfang arbejdsgiveren  

 modtager  

 fuld dagpengerefusion.
Udskydelse af orlov § 14.  



  

 En ansat har ret til at udskyde  

 mindst 8 uger og højst 13 uger af fraværsretten efter § 12, stk. 1,  

 1. pkt.
Kun den ene af forældrene kan benytte retten.
Den udskudte fraværsret  

 skal være udnyttet, inden barnet fylder 9 år, og skal holdes i en  

 sammenhængende  

 periode.
Hvis den ansatte fratræder, inden den udskudte fraværsret er  

 udnyttet,  

 vil fraværsretten også gælde i et eventuelt nyt ansættelsesforhold.
Stk. 2.  

  

 En  

 ansat kan efter aftale med arbejdsgiveren udskyde op til 32 uger af fraværet  

 efter § 12, stk. 1. Det udskudte fravær skal være udnyttet, inden  

 barnet fylder 9 år.
Hvis den ansatte fratræder, inden den udskudte fraværsret  

 er udnyttet, er retten til fravær betinget af, at der indgås aftale herom med  

 en eventuel ny arbejdsgiver.
 Stk. 3.  

  

 Har  

 en ansat i henhold til stk. 1 eller 2 udskudt fravær i perioder, i  

 hvilke  

 den ansatte har ret til løn, udskydes retten til løn tilsvarende, i det  

 omfang  

 arbejdsgiveren modtager fuld dagpengerefusion i henhold til dagpengeloven, og  

 den pågældende fortsat er ansat hos samme arbejdsgiver.
Genoptagelse af arbejdet under orlov § 15.  

  

 Hvis en ansat efter aftale med arbejdsgiveren genoptager arbejdet delvis i  

 orlovsperioden, jf. ligebehandlingslovens § 7a, stk. 2, og  

 dagpengelovens § 13, stk. 3, med den følge, at fraværsretten  

 forlænges  

 tilsvarende, ydes der løn under det forlængede fravær, i det omfang den  

 pågældende i den periode, hvor arbejdet genoptages, har ret til løn under  

 fravær, og forudsat at arbejdsgiveren modtager fuld dagpengerefusion under  

 forlængelsen.
 Stk. 2.  

  

 Hvis  

 en ansat efter aftale med arbejdsgiveren genoptager arbejdet i orlovsperioden  

 i  

 op til 29 ½ time af den normale ugentlige arbejdstid, uden at fraværsretten  

 forlænges, jf. ligebehandlingslovens § 7 a, stk. 1, og  

 dagpengelovens  

 § 16 a, stk. 1, ydes der løn for de timer, hvor arbejdet ikke er  

 genoptaget, under forudsætning af, at den pågældende i den periode, hvor  

 arbejdet genoptages, har ret til løn under fravær, og forudsat at  

 arbejdsgiveren modtager fuld dagpengerefusion for de pågældende timer.
Barnets hospitalsindlæggelse § 16.  

  

 En  

 ansats ret til fravær i forbindelse med fødsel/modtagelse kan forlænges eller  

 udsættes i forbindelse med barnets hospitalsindlæggelse, jf. stk. 2 og  

 3.
Stk. 2.  

  

 Hvis  

 den ansatte ikke genoptager arbejdet under barnets indlæggelse, forlænges  

 fraværsperioden med indlæggelsesperioden, hvis indlæggelsen finder sted inden  

 for de første 46 uger efter fødslen/modtagelsen.
Fraværsperioden kan dog  

 højst  

 forlænges med 3 måneder.
Retten til at forlænge fraværsperioden gælder ikke  

 faderens/den anden adoptants ret til 2 ugers orlov inden for de første 14  

 uger,  

 jf. § 11, stk. 2, henholdsvis stk. 4.
Stk. 3.  

  

 Hvis  

 den ansatte genoptager arbejdet under barnets indlæggelse, udsættes retten  

 til  

 fravær for den resterende periode.
Det er en betingelse, at den pågældende  

 ophører med arbejdet ved barnets udskrivelse, og at udskrivelsen finder sted  

 inden 60 uger efter fødslen/modtagelsen.
 Stk. 4.  

  

 Under  

 fravær, der er forlænget efter stk. 2, har den ansatte ret til løn, hvis  

 barnets indlæggelse sker inden udløbet af den 24. uge efter  

 fødslen/modtagelsen  

 og inden for en orlovsperiode, hvor den pågældende har ret til løn, samt  

 under  

 forudsætning af at arbejdsgiveren modtager fuld dagpengerefusion.  

 Faderens/den  

 mandlige adoptants ret til løn i henhold til § 13 forlænges dog ikke.
 Stk. 5.  

  

 Under  

 fravær, der er blevet udskudt i henhold til stk. 3, har den ansatte ret  

 til løn i samme omfang som i den oprindelige orlovsperiode under forudsætning  

 af, at arbejdsgiveren modtager fuld dagpengerefusion.
Dødfødsel, barnets død eller bortadoption § 17.  

  

 Moderen har, i tilfælde af at barnet er dødfødt, dør eller bliver  

 bortadopteret  

 inden den 32. uge efter fødslen, ret til fravær i indtil 14 uger efter  

 barnets  

 død eller bortadoption.
Faderen har i tilfælde af dødfødsel ret til fravær i  

 2  

 sammenhængende uger efter fødslen.
 Stk. 2.  

  

 Hvis  

 et adopteret barn dør inden den 32. uge efter modtagelsen, har én af  

 adoptanterne ret til fravær i indtil 14 uger efter barnets død.
 Stk. 3.  

  

 Der  

 ydes løn under fravær i henhold til stk. 1 og 2, i det omfang den  

 ansatte  

 ikke allerede har udnyttet sin ret til løn under fravær efter denne aftale,  

 og  

 forudsat at arbejdsgiveren modtager fuld dagpengerefusion.
Indtræden i den anden af forældrenes ret til fravær § 18.  

  

 Når ganske særlige omstændigheder taler for det, kan den ene af  

 forældrene/adoptanterne indtræde i den andens ret til fravær med løn under  

 forudsætning af, at arbejdsgiveren modtager fuld dagpengerefusion.
Dagpengerefusion § 19.  

  

 Retten  

 til løn i henhold til §§ 11-18 er betinget af, at arbejdsgiveren under  

 fraværet modtager fuld dagpengerefusion i henhold til dagpengeloven, svarende  

 til det maksimale dagpengebeløb i forhold til den pågældendes  

 beskæftigelsesgrad.
 Stk. 2.  

  

 Retten til løn i perioden før fødslen er betinget af, at den ansatte ikke i  

 dette  

 tidsrum påtager sig lønnet beskæftigelse, som den pågældende ikke hidtil har  

 haft, eller på anden måde foranlediger, at arbejdsgiverens ret til at modtage  

 dagpengerefusion i henhold til dagpengeloven nedsættes eller bortfalder.
 Beregning af løn mv.
 § 20.  

  

 Ved løn forstås i denne aftale for ansatte, der har ret til fuld løn under  

 sygdom, en løn svarende til den, som den pågældende ville have været  

 berettiget  

 til under sygefravær.
Stk. 2.  

  

 For  

 andre ansatte forstås ved løn gennemsnittet af de seneste 4 ugers lønindtægt  

 bestående af timeløn, akkordløn, bonus samt eventuelle funktions- og  

 kvalifikationstillæg.
I beregningsgrundlaget indgår endvidere fast  

 påregnelige  

 arbejdsbestemte og arbejdstidsbestemte tillæg.
Den nævnte 4-ugers periode kan  

 for den enkelte personalegruppe fraviges efter lokalt fastsatte bestemmelser.
 § 21.  

  

 For en  

 ansat, der i henhold til ligebehandlingslovens regler udnytter en ret til  

 fravær uden løn som følge af barsel og adoption, indbetaler arbejdsgiveren  

 med  

 virkning fra 1. april 2002 løbende det overenskomstaftalte arbejdsgiver- og  

 egetbidrag til den ansattes pensionsordning i de første 6 uger af den  

 ulønnede  

 orlovsperiode.
 Stk. 2.  

  

 Med  

 virkning fra 1. april 2003 ændres de i stk. 1 nævnte 6 uger til 11 uger,  

 som med virkning fra 1. april 2004 yderligere forlænges til 14 uger.
 Stk. 3.  

  

 Hvis  

 en ulønnet orlovsperiode forlænges som følge af delvis genoptagelse af  

 arbejdet, jf. ligebehandlingslovens § 7a, stk. 2, og dagpengelovens  

 § 13, stk. 3, forlænges perioden, hvori arbejdsgiveren indbetaler  

 pensionsbidrag,  

 tilsvarende.
Kapitel 5. Andre bestemmelser § 22.  

  

 Fravær som følge af uarbejdsdygtighed på grund af graviditet og fødsel uden  

 for  

 det tidsrum, hvor den ansatte har ret til fravær i henhold til kapitel 4,  

 betragtes som sygdomsforfald.
 § 23.  

  

 Tidspunktet for forventet fødsel skal på forlangende dokumenteres, f.eks. ved  

 kort fra graviditetsundersøgelsen.
 Stk. 2.  

  

 En  

 ansat skal på forlangende dokumentere, at adoptionsmyndighederne kræver, at  

 barnet hentes i udlandet, jf. § 10.
 Stk. 3.  

  

 En  

 ansat har pligt til på forlangende at fremskaffe eller bekræfte oplysninger,  

 der er nødvendige ved bedømmelsen af arbejdsgiverens krav over for de sociale  

 myndigheder om udbetaling af dagpengerefusion.
 Stk. 4.  

  

 En  

 ansat har pligt til at fremkomme med sådanne oplysninger om den anden af  

 forældrenes evt. afholdelse/forlængelse/udsættelse af orlov, som er  

 nødvendige  

 for vurderingen af, om betingelserne for ret til fravær og løn efter denne  

 aftale er opfyldt.
Kapitel 6. Ikrafttrædelses- og overgangsbestemmelser § 24.  

  

 Aftalen har virkning fra 1. august 2002, bortset fra § 10 og § 21,  

 stk. 1, der har virkning fra 1. april 2002. Samtidig ophæves aftale af  

 2.  

 juli 2002 om barsel, adoption og omsorgsdage.
 Stk. 2.  

  

 Ansatte,  

 der i medfør af lov nr. 141 af 25. marts 2002 er omfattet af de hidtil  

 gældende  

 regler i lov om ligebehandling af mænd og kvinder med hensyn til  

 beskæftigelse  

 og barselorlov m.v., lov om dagpenge ved sygdom eller fødsel og lov om  

 børnepasningsorlov, følger fortsat reglerne i aftalen af 11. juni 1999 om  

 barsel, adoption og omsorgsdage.
Stk. 3.  

  

 En  

 ansat, som er omfattet af denne aftale og som inden 3. juli 2002 havde  

 varslet  

 afholdelse af indtil 2 ugers fædreorlov efter den 24. uge efter  

 fødslen/modtagelsen, kan ved meddelelse herom til arbejdsgiveren senest 4  

 uger  

 før den varslede orlovs påbegyndelse ændre placeringen af fædreorloven.
Det  

 er  

 en forudsætning for ret til løn under orloven, at arbejdsgiveren modtager  

 fuld  

 dagpengerefusion.
Stk. 4.  

  

 En  

 ansat som nævnt i stk. 3 kan i øvrigt efter aftale med arbejdsgiveren  

 ændre placeringen af fædreorloven.
Det er en forudsætning for ret til løn  

 under  

 orloven, at arbejdsgiveren modtager fuld dagpengerefusion.
 Stk. 5.  

  

 Aftalen kan opsiges skriftligt med 3 måneders varsel, dog tidligst til 1.  

 april  

 2005.
København, den 26. februar 2003 Statsansattes Kartel Peter Waldorff Statstjenestemændenes Centralorganisation II Tommy Agerskov  

 Thomsen Finansministeriet P.M.V.
 E.B.
