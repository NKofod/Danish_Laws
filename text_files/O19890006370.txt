Resumé Et fond under Industriministeriet afslog A's begæring om  

 aktindsigt i dele af et internt notat (en indstilling til fondets  

 bestyrelse). Afslaget blev givet under henvisning til forvaltningslovens §  

 12, stk. 1, nr. 1. Ombudsmanden fandt ikke tilstrækkeligt grundlag for at  

 kritisere  

 afslaget.
Men sagen gav ombudsmanden anledning til at fremsætte nogle  

 bemærkninger om adgangen til at udveksle oplysninger mellem forskellige  

 forvaltningsmyndigheder, der sekretariatsbetjenes af samme myndighed - især  

 vedrørende bestemmelsen i forvaltningslovens § 28, stk. 3. (J.nr.  

 1989-1328-39).
 Afslag på aktindsigt i relation til forvaltningslovens regler  

 om tavshedspligt mv.
A klagede over, at Udviklingsfondet,  

 jf. lov om "Fondet til fremme af teknisk og industriel udvikling",  

 havde afslået en begæring om aktindsigt i dele af et notat, fondets  

 sekretariat  

 udarbejdede i forbindelse med en ansøgning om en udviklingskontrakt.
I  

 anledning af A's klage anmodede jeg først Industri- og Handelsstyrelsen om en  

 udtalelse og om udlån af sagens akter.
Denne udtalelse modtog jeg den 25.  

 september 1989. Den 19. februar 1990 anmodede jeg Udviklingsfondet om at  

 tage stilling til forskellige spørgsmål, som var af betydning for min nærmere  

 stillingtagen til sagen.
 Det fremgik af sagen, at  

 aktieselskabet - hvori A var direktør - den 28. april 1989 indsendte  

 ansøgning  

 til Udviklingsfondet om en udviklingskontrakt med henblik på finansiering  

 til udvikling af en ny type inddampningsanlæg til fremstilling af tørret  

 biologisk slam fra renseanlæg.
 Den 15. juni 1989 udarbejdede  

 en medarbejder i fondets sekretariat en indstilling, og på et møde den 29.  

 juni 1989 besluttede fondets bestyrelse at meddele aktieselskabet afslag på  

 ansøgningen.
 Under en telefonsamtale den  

 30. juni 1989 begærede A indsigt i sagens akter - herunder den omtalte  

 indstilling  

 af 15. juni 1989. Sagsbehandleren bad om en skriftlig begæring, som blev  

 afsendt samme dag.
Med brev af 3. juli 1989  

 fremsendte fondet kopier af fondets sagsakter med undtagelse af det  

 materiale, der var modtaget fra firmaet.
Om notatet (indstillingen) af 15.  

 juni 1989 hed det i brevet:
"Notatet af 15.juni  

 1989 til fondets bestyrelse er et internt arbejdsdokument,  

 jævnfør Forvaltningslovens paragraf 12, og den vedlagte kopi omfatter derfor  

 kun dets "oplysninger vedrørende faktiske omstændigheder af væsentlig  

 betydning", idet teksten vedrørende punkterne 2. Indstilling og 6.  

 Kommentarer er udeladt ved kopieringen." Den 5. juli 1989 klagede  

 aktieselskabets bestyrelsesformand til fondet over, at der ikke var givet  

 indsigt i notatets punkter 2 og 6. Bestyrelsesformanden anførte i sin klage,  

 at der var tale om et endeligt dokument, der forelå i sin helhed, og som var  

 sendt til enkeltpersoner uden for ministeriet i disses egenskab af eksterne  

 bestyrelsesmedlemmer  

 i Udviklingsfondet, og at man uopfordret burde have sendt udkast til  

 indstillingen til firmaet, således at eventuelle misforståelser eller  

 fejltagelser  

 kunne rettes.
I udtalelsen til mig af 25.  

 september 1989 anførte Industri- og Handelsstyrelsen, at notatet var et  

 internt arbejdsdokument, som i henhold til forvaltningslovens § 12 ikke er  

 omfattet af retten til aktindsigt.
Notatets oplysninger vedrørende faktiske  

 omstændigheder  

 af væsentlig betydning var der dog givet aktindsigt i.
I min høringsskrivelse af 19.  

 februar 1990 til Udviklingsfondet pegede jeg på nogle faktiske oplysninger i  

 de udeholdte afsnit fra indstillingens punkt 6, og jeg henledte  

 opmærksomheden  

 på bestemmelserne i forvaltningslovens § 19 og § 12, stk. 2. Jeg bad på  

 den baggrund fondet om nærmere at begrunde afslaget.
Endvidere bad jeg fondet  

 oplyse, hvorfor A blev opfordret til at indsende en skriftlig begæring om  

 aktindsigt.
I svaret af 12. marts 1990 fastholdt og begrundede  

 Udviklingsfondet,  

 at de omhandlede oplysninger ikke havde været af væsentlig betydning for  

 sagens afgørelse.
Fondet skrev endvidere:
 " ...
 Anmodningen om, at begæringen  

 om aktindsigt også blev fremsat skriftligt, var fra den pågældende  

 medarbejders side alene ment som en formalitet for den gode ordens skyld.  

 Alle  

 Udviklingsfondets medarbejdere er nu bekendt med, at en telefonisk fremsat  

 anmodning om aktindsigt er tilstrækkelig i sig selv.
..." I et brev til A udtalte jeg  

 blandt andet følgende:
 " ...
 Afslaget på aktindsigt i  

 notatet af 15. juni 1989, punkterne "2. Indstilling" og "6.  

 Kommentar", er givet under henvisning til bestemmelserne i  

 forvaltningslovens § 12.
 Forvaltningslovens (lov nr. 571  

 af 19. december 1985) § 12 er formuleret således:
"Retten til aktindsigt  

 omfatter ikke en myndigheds interne arbejdsdokumenter.
Som interne  

 arbejdsdokumenter anses dokumenter, der udarbejdes af en myndighed til eget  

 brug ved behandlingen af en sag.
brevveksling mellem forskellige enheder inden for  

 samme myndighed og brevveksling mellem en kommunalbestyrelse og dennes  

 udvalg, afdelinger og andre administrative organer eller mellem disse organer  

 indbyrdes.
Stk. 2  


.  

  

 Oplysninger  

 vedrørende sagens faktiske omstændigheder, der er af væsentlig betydning for  

 sagens afgørelse, og som alene indeholdes i interne arbejdsdokumenter, skal  

 uanset bestemmelsen i stk. 1 meddeles i overensstemmelse med reglerne i dette  

 kapitel." Efter min gennemgang af sagen  

 - og idet jeg særlig har lagt vægt på Udviklingsfondets udtalelse af 12.  

 marts 1990 - mener jeg ikke at have tilstrækkeligt grundlag for at anfægte  

 Udviklingsfondets oplysning om, at de faktiske forhold, som der var refereret  

 til i indstillingens punkt 6, var uden væsentlig betydning for sagens  

 afgørelse.  

 Jeg kan derfor ikke kritisere, at fondet har afslået at give aktindsigt i de  

 pågældende afsnit af notatet.
 Jeg har noteret mig fondets  

 bemærkninger om, at alle Udviklingsfondets medarbejdere nu er bekendt med,  

 at en telefonisk fremsat anmodning om aktindsigt er tilstrækkelig i sig  

 selv.
..." I en samtidig skrivelse til  

 Industri- og Handelsstyrelsen og Udviklingsfondet udtalte jeg følgende:
 "...
 Som det fremgår, finder jeg  

 ikke at have tilstrækkelig grundlag for at kritisere, at fondet under  

 henvisning til forvaltningslovens § 12 har nægtet at give aktindsigt i  

 notatet af 15. juni 1989, punkterne 2 og 6. Jeg har således - særlig efter  

 Udviklingsfondets udtalelse af 12. marts 1990 til mig - fundet at måtte lægge  

 til grund, at de faktiske oplysninger i notatets punkt 6.1 ikke har været af  

 væsentlig betydning for sagens afgørelse.
 Afslaget var, efter det for  

 mig oplyste, alene motiveret af selskabets svage økonomiske grundlag.
 Uanset dette er det dog en  

 kendsgerning, at de omhandlede oplysninger blev noteret ned og taget med i  

 indstillingen til brug for Udviklingsfondets behandling af sagen.
 Der opstår herved spørgsmål  

 om forholdet til bestemmelserne i forvaltningslovens kapitel 8, der regulerer  

 udveksling af oplysninger mellem forskellige myndigheder inden for den  

 offentlige forvaltning.
 Som sagen foreligger for mig,  

 har jeg ikke mulighed for en nærmere stillingtagen til, om bestemmelserne er  

 overholdt og mine bemærkninger i det følgende skal derfor alene ses som en  

 påpegning - med udgangspunkt i den konkrete sag - af de problemer en  

 sagsbehandling, som den omhandlede, rejser.
Dele af oplysningerne i  

 notatets punkt 6.1. er efter min mening af fortrolig karakter.
Det fremgår af  

 sagen, at de omtalte oplysninger er tilført denne sag, efter de er kommet til  

 kendskab i Industri-og Handelsstyrelsen i forbindelse med behandlingen af  

 tidligere ansøgninger fra direktør A.
Jeg må, ud fra de givne oplysninger,  

 lægge til grund, at der er tale om ansøgninger, indgivet til andre  

 myndigheder end Udviklingsfondet.
Udviklingsfondet er i forhold  

 til Industri- og Handelsstyrelsen (og andre råd og fonde mv. under  

 Industriministeriet) en selvstændig myndighed.
Fondet betjenes af et  

 sekretariat,  

 hvis medarbejdere er ansat i Industri- og Handelsstyrelsen, men stillet til  

 rådighed for fondet.
Som medarbejdere i fondets sekretariat handler de på  

 fondets vegne og som en del af denne myndighed.
Medarbejderne i fondet har  

 således "skaffet sig" oplysninger af fortrolig karakter, som var -  

 eller viste sig at være - uden væsentlig betydning for sagens afgørelse.
Jeg  

 henviser til forvaltningslovens § 32.
Set fra Industri- og  

 Handelsstyrelsens perspektiv har styrelsen "videregivet" fortrolige  

 oplysninger til en anden forvaltningsmyndighed, selv om oplysningerne var  

 -eller viste sig at være - uden væsentlig betydning for fondets afgørelse  

 eller  

 virksomhed.
I henhold til forvaltningslovens § 28, stk. 3, må fortrolige  

 oplysninger  

 kun videregives (såfremt betingelserne i § 28, stk. 2, er opfyldt, eller),  

 såfremt det må antages, at oplysningerne vil være af væsentlig betydning for  

 modtagermyndighedens virksomhed eller afgørelse.
 Det fremgår af  

 Udviklingsfondets udtalelse af 12. marts 1990 til mig, at de omhandlede  

 oplysninger ikke tidligere blev tillagt væsentlig betydning og det må for så  

 vidt undre, at de alligevel blev noteret ned (videregivet) til brug for  

 Udviklingsfondets behandling af denne sag.
