 Udtalt overfor Finansministeriet, lønnings- og pensionsdepartementet,  

 at tjenestemænd m.fl., der er medlemmer af folketinget og/eller  

 Europaparlamentet, er omfattet af ATP-ordningen og at staten anses som  

 arbejdsgiver i forhold til folketinget og Europaparlamentet.
 I skrivelse af 26. maj 1981 har finansministeriet bedt om en udtalelse om,  

 hvorvidt de i et medfølgende cirkulæreudkast indeholdte regler om ATP-bidrag  

 for tjenestemænd m.fl., der er medlem af folketinget og/eller  

 Europa-parlamentet, er i overensstemmelse med ATP-lovgivningen og den i  

 tilslutning hertil anlagte administrative praksis.
 Endvidere har ministeriet anmodet om at få oplyst, om de i  

 cirkulæreudkastet indeholdte retningslinier vil være anvendelige over for  

 kommunalt ansatte og ansatte ved Danmarks Radio, der er medlem af de  

 ovennævnte institutioner.
 I den anledning skal ATP udtale følgende:
 Ifølge ATP-lovens §§ 4 og 15 er det antallet af beskæftigede timer hos  

 samme arbejdsgiver, der er afgørende for, om og i hvilket omfang der skal  

 betales bidrag til ATP.
Begrebet »samme arbejdsgiver« er ikke nærmere defineret i  

 ATP-loven.
ATP har imidlertid siden tillægspensionsordningens start anset  

 lønmodtagere med flere samtidige beskæftigelsesforhold i staten for  

 beskæftiget hos samme arbejdsgiver med den følge, at der for den samlede  

 beskæftigelse højst skal svares et fuldt bidrag.
Retningslinier i  

 overensstemmelse hermed blev senere fastlagt i kap.
II, stk. 1, i  

 arbejdsministeriets bekendtgørelse af 1. juni 1965 om optagelse af  

 tjenestemænd m.fl. i ordningen, hvoraf også fremgår, at det tilsvarende  

 gælder for lønmodtagere, som har flere samtidige beskæftigelsesforhold inden  

 for folkekirken, inden for samme kommune og inden for samme koncessionerede  

 selskab el.lign.
I tilslutning hertil er det i afsnit E i finansministeriets  

 cirkulære af 9. juni 1965 til samtlige ministerier og styrelser om  

 fremgangsmmåden ved optagelse af statstjenestemænd m.fl. i ATP udtalt, at for  

 lønmodtagere med flere samtidige beskæftigelsesforhold for staten skal der i  

 samlet bidrag for hoved- og bibeskæftigelse højst indbetales et fuldt bidrag.
 Finansministeriets her omhandlede cirkulæreudkast af maj 1981 er derfor  

 efter ATP's opfattelse i overensstemmelse med ATP-lovgivningen og den i  

 tilslutning hertil anlagte administrative praksis.
 Derimod vil de i cirkulæreudkastet indeholdte retningslinier ikke være  

 anvendelige over for kommunalt ansatte og ansatte ved Danmarks Radio, der  

 samtidig er medlemmer af folketinget og/eller Europa-parlamentet, idet de  

 ikke kan anses for beskæftiget hos samme arbejdsgiver.
 I det omfang de pågældende udfører delvis tjeneste i deres stillinger ved  

 en kommune eller ved Danmarks Radio og oppebærer en dertil svarende løn, skal  

 der derfor svares ATP-bidrag også for disse ansættelsesforhold, for så vidt  

 ATP-lovens betingelser herfor i øvrigt er opfyldt.
