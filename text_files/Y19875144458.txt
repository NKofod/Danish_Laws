Vedrørende HT's muligheder for at udføre international rutekørsel  

 udtalte ministeriet, at der principielt ikke er noget til hinder for, at HT  

 udfører denne kørsel I brev af 20. januar 1987 (Sek. 03.07) har Hovedstadsområdets  

 Trafikselskab (HT) anmodet Ministeriet for Offentlige Arbejder om en  

 udtalelse om HT's juridiske muligheder for at udføre international  

 rutekørsel.
 Det fremgår af brevet, at HT har sendt en tilsvarende forespørgsel til  

 Indenrigsministeriet, der herefter - til brug for besvarelsen af HT's  

 forespørgsel - i brev af 17. februar 1987 har anmodet Ministeriet for  

 Offentlige Arbejder om en udtalelse i sagen for så vidt angår den lovgivning,  

 der hører under Ministeriet for Offentlige Arbejders ressort.
 Ministeriet skal i denne anledning meddele følgende:
Hovedstadsområdets kollektive personbefordring er reguleret i lov nr. 270  

 af 8. juni 1977 med senere ændringer.
Loven hører under Ministeriet for  

 Offentlige Arbejder, idet kompetencen i henhold til loven dog i vidt omfang  

 er henlagt til Hovedstadsrådet.
 Busdriften i hovedstadsområdet er reguleret i lovens § 9, hvorefter  

 Hovedstadsrådet varetager driften af almindelig rutekørsel, hvor denne alene  

 udføres inden for hovedstadsområdet, og afholder udgifterne herved.  

 Busdriften udføres af HT.
Af denne bestemmelse kan der, - modsætningsvis - og sammenholdt med lov  

 nr. 115 af 29. marts 1978 om buskørsel, udledes, at HT kan udføre rutekørsel  

 ud over hovedstadsområdets grænser.
I så fald skal der dog forinden været  

 opnået enighed herom med den tilstødende amtskommune eller i øvrigt være  

 indhentet tilladelse hertil fra Persontrafikrådet.
Den internationale buskørsel er reguleret ved lov nr. 254 af 22. maj 1974  

 med senere ændring.
I følge denne lov skal der indhentes tilladelse fra  

 ministeren for offentlige arbejder for at kunne udføre international  

 buskørsel, medmindre andet følger af bestemmelser fastsat af EF, af  

 ministeren for offentlige arbejder eller i øvrigt fremgår af aftaler mellem  

 Danmark og en eller flere stater.
Med hensyn til udførelse af international rutekørsel med bus kræves  

 tilladelse hertil fra de danske myndigheder såvel som fra bestemmelseslandets  

 myndigheder.
Der skal tillige indhentes samtykke fra myndighederne i det land  

 eller de lande, der transiteres.
 Sammenfattende om ovenstående lovgivning, der hører under Ministeriet for  

 Offentlige Arbejders ressort, skal således udtales, at der heri ikke  

 principielt er noget til hinder for, at HT udfører international buskørsel.  

 En ansøgning fra HT vil i givet fald blive konkret vurderet og på lige vilkår  

 med eventuelle andre ansøgninger.
Ministeriet har ikke taget stilling til, hvorvidt en sådan international  

 busvirksomhed måtte være i strid med loven om Hovedstadsrådet, med  

 Hovedstadsrådets eventuelle direktiver til HT eller med almindelige  

 kommunalretlige regler.
Disse forhold forudsættes Indenrigsministeriet at  

 udtale sig om.
