Retsforskriften vedrører følgende lovgivning: R LBK nr 552 af  

 10/07/1991 (Styrelsesloven) Retsforskriften administreres af: Senere  

 ændringer: Ingen Ankestyrelsen som principiel klageinstans Det er et grundlæggende retssikkerhedsprincip, at borgerne skal behandles  

 lige.
Det vil sige, at borgerne skal have samme ret, uanset hvilken  

 forvaltning der afgør deres sag.
Ankestyrelsen er i kraft af sin rolle som principiel klageinstans et  

 væsentligt middel til at sikre en sådan lighed og hermed en ensartet praksis  

 på landsplan.
Det sker gennem offentliggørelse af Ankestyrelsens principielle  

 afgørelser i SM-systemet, gennem udsendelse af praksisoversigter og gennem  

 Ankestyrelsens vejledningsvirksomhed over for kommuner og nævn.
Ankestyrelsen er en uvildig og uafhængig klagemyndighed.
Dette er  

 afgørende for, at styrelsen har en reel mulighed for at efterprøve  

 underinstansernes afgørelser, herunder både retsanvendelsen og skønnet.
Det er ligeledes afgørende for Ankestyrelsens betydning for  

 retssikkerheden, at de underliggende myndigheder, det vil sige kommuner og  

 nævn, har vilje til at efterleve de principielle afgørelser ved behandlingen  

 af fremtidige sager på området Positiv særbehandling Ankestyrelsen udsendte i marts måned i år en SM-meddelelse (O-27- 93)  

 vedrørende 3 afgørelser om kontanthjælp til ægtefæller ved  

 familiesammenføring.
 Disse afgørelser har givet anledning til, at Ankestyrelsen i dagspressen  

 er blevet be-skyldt for positiv særbehandling af udlændinge.
I pressen blev således ledende forvaltningschefer citeret for at forstå  

 Ankestyrelsens afgørelser således, at kommunerne »pr. automatik«  

 skal yde kontanthjælp til ægtefæller ved familiesammenføring, fordi  

 Ankestyrelsen nu betragter familiesammenføring efter ægteskab som en social  

 begivenhed.
Andre blev citeret for at udtale, at der her var tale om en strid  

 form for positiv særbehandling af udlændinge i forhold til danskere, hvor  

 ægteskab ikke giver adgang til sociale ydelser.
Og foreholdt dette har nogen  

 udtalt, at når Ankestyrelsen fortolker reglerne forkert, så må reglerne laves  

 om.
Ægteskab og familiesammenføring er ikke en social begivenhed Det er naturligvis ikke rigtigt, at der i Ankestyrelsen sker en positiv  

 særbehandlig af flygtninge og indvandrere.
Betingelsen om, at der skal være  

 indtruffet en anden (social) begivenhed end ægteskab/familiesammenføring  

 gælder for alle.
Og det modsatte kan da vist, selv med megen god vilje,  

 heller ikke læses ud af den nævnte SM-meddelelse.
Ankestyrelsen vil gerne endnu engang slå fast, at ægteskab eller  

 familiesammenføring ikke i sig selv er en social begivenhed.
Det har  

 Ankestyrelsen tidligere meddelt i 2 SM-meddelelser, SM O-4-90 og SM O-41-90.
 Det vil sige, at der for indvandrere som for danskere stadig gælder et  

 krav om, at der skal være indtruffet en »rigtig« social begivenhed.  

 F.eks. ved, at en tilrejsende ægte-fælle, det være sig fra Tønder eller  

 Tyrkiet til København, skal have mistet et tidligere forsørgelsesgrundlag.
 Det var det spørgsmål, Ankestyrelsen tog stilling til i de omtalte  

 afgørelser.
Her fandt Ankestyrelsen, at en kvinde var berettiget til kontanthjælp,  

 fordi hun havde måttet opgive sit forsørgelsesgrundlag i sit hjemland, hvor  

 hun havde været forsørget af sine forældre.
I en anden sag fandt  

 Ankestyrelsen, at hustruen ved sit arbejde i hjemlandet måtte anses for at  

 have haft et selvstændigt forsørgelsesgrundlag som supplement til mandens  

 arbejdsindkomst i Danmark, og at det i den forbindelse ikke havde nogen  

 betydning, om indtjeningsforholdene direkte kunne overføres til danske  

 indtjeningsforhold.
Ligebehandling af borgerne Debatten i pressen viste, at ikke alle kommuner betragtede Ankestyrelsens  

 afgørelser som lige revolutionerende, og at flere kommuner havde fortolket  

 reglerne på samme måde som Ankestyrelsen, også før offentliggørelsen af  

 afgørelserne.
 Men debatten viste altså også, at borgerne ikke hidtil var blevet  

 behandlet på samme måde alle steder, og at der var uenighed i kommunerne om,  

 hvordan reglerne skulle fortolkes.
Ankestyrelsens rolle i sagen var som principiel klagemyndighed at sikre en  

 ensartet praksis på landsplan for derigennem at sikre den ligebehandling af  

 borgerne, der er grundlæggende for retssikkerheden.
Og det var der  

 tilsyneladende et reelt behov for i denne sag.
 Ankestyrelsens artikel andetsteds i dette nummer af Nyt fra Ankestyrelsen  

 om »Fibromyalgi - førtidspension« skal ligeledes ses som et led i  

 Ankestyrelsens bestræbelser på at sikre en ligebehandling af borgerne og  

 dermed en ensartet praksis på landsplan.
 Ankestyrelsen vil endnu engang gerne slå fast, at ægteskab eller  

 familiesammenføring ikke i sig selv er en social begivenhed.
