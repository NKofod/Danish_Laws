 Manden ansås for domicileret i Danmark uanset han boede i udlandet, da  

 han havde tilknytning til Danmark gennem arbejde, statsborgerskab m.v.  

 Skilsmisse kunne herefter gives ved bevilling i Danmark.
 Københavns Overpræsidium afslog at behandle ansøgning om skilsmisse i  

 henhold til opløsningsbekendtgørelsens § 12, idet det ikke ansås for  

 godtgjort, at manden på grund af sit danske statsborgerskab ikke kunne blive  

 skilt i Brasilien, hvor han havde bopæl. Ægteskabet indgået uden for  

 Brasilien.
 Civilretsdirektoratet ændrede overpræsidiets afgørelse, idet man lagde  

 vægt på, at manden kun var udstationeret for et stort dansk firma, at han før  

 denne udstationering havde boet i Danmark i 25 år, hvor han i alle årene  

 havde arbejdet i samme firma, samt at manden på længere sigt agtede at vende  

 tilbage til Danmark, hvor manden således i henhold til  

 opløsningsbekendtgørelsens § 12, nr. 1, stadig måtte anses for at være  

 domicileret.
