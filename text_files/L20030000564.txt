Bekendtgørelse  

 af  

 overenskomst af 13. december 2001 mellem deltagerne i  

 den Multinationale Stand-by Brigade på Højt Beredskab  

 for FN-operationer vedrørende status for deres styrker I henhold til lov nr. 201 af 7. april 1999, § 1,  

 stk. 2 har Danmark ratificeret en i København den 13. december  

 2001 undertegnet overenskomst mellem deltagerne i den Multilaterale Stand-by  

 Brigade på Højt Beredskab for FN-operationer vedrørende  

 status for deres styrker.
 Overenskomsten har følgende ordlyd:
Oversættelse OVERENSKOMST MELLEM DELTAGERNE I DEN MULTINATIONALE  

 STAND-BY BRIGADE PÅ HØJT BEREDSKAB FOR FN-OPERATIONER  

 VEDRØRENDE STATUS FOR DERES STYRKER De deltagende stater i den Multinationale Stand-by Brigade på  

 Højt Beredskab for FN-operationer (SHIRBRIG) som erindrer hensigtserklæringen vedrørende samarbejde om den  

 Multinationale FN Stand-by Brigade på Højt Beredskab,  

 oprindeligt underskrevet af Danmark den 15. december 1996, og som erindrer aftalememorandum vedrørende Styringskomitéen,  

 oprindeligt underskrevet af Danmark den 9. marts 1997, og som erindrer aftalememorandum vedrørende drift, finansiering og  

 administration af samt status for Planlægningselementet for den  

 Multinationale FN Stand-by Brigade på Højt Beredskab,  

 oprindeligt underskrevet af Danmark den 14. marts 1997, og som erindrer aftalememorandum vedrørende drift, finansiering og  

 administration af samt status for den Multinationale FN Stand-by Brigade  

 på Højt Beredskab, oprindeligt underskrevet af Danmark den 16.  

 april 1998; som tager i betragtning, at en deltagers styrker ifølge separat  

 aftale kan blive udsendt til og modtaget på en anden deltagers  

 territorium; som imidlertid ønsker at fastsætte status for sådanne  

 styrker, når disse opholder sig på en anden deltagers  

 territorium; er blevet enige om følgende:
Artikel I Definitioner 1. I denne overenskomst betyder udtrykket:
(a)	"SHIRBRIG" - "Den Multinationale Stand-by Brigade  

 på Højt Beredskab for FN-operationer", som er en  

 præetableret (ikke-stående), multinational brigade på  

 højt beredskab, sammensat af bidrag til de Forenede Nationers Stand-by  

 Arrangements System, der i overensstemmelse med nationale beslutninger kan  

 tilbydes med henblik på at udføre fredsbevarende missioner med  

 de Forenede Nationers bemyndigelse; (b)	"Planlægningselementet" - det multinationale  

 element, som er en permanent del af SHIRBRIG-staben, oprettet for at  

 støtte brigaden ved at udføre funktioner forud for deployering,  

 og for ved deployering at udgøre kernen af den deployerede  

 SHIRBRIG-stab; (c)	"SHIRBRIG-aktiviteter" - Planlægningselementets  

 daglige aktiviteter, samt alle prædeployerings aktiviteter såsom  

 konferencer, møder, træning og øvelser.
Artikel II Referencedokumenter 1. Medmindre andet er bestemt i nærværende overenskomst skal  

 deltagere i nærværende overenskomst:
 (a)	Angående de SHIRBRIG-aktiviteter, der finder sted på en  

 deltagers territorium, mutatis mutandis anvende bestemmelserne i:
i.
Overenskomst mellem deltagerne i Den Nordatlantiske Traktat  

 vedrørende status for deres styrker, udfærdiget i London den 19.  

 juni 1951, i det følgende kaldet NATO-statusoverenskomsten, og ii.
Overenskomst mellem deltagerne i Den nordatlantiske Traktat og de  

 øvrige deltagende stater i Partnerskab for Fred vedrørende  

 status for deres styrker, udfærdiget i Bruxelles den 19. juni 1995, i  

 det følgende kaldet PfP-statusoverenskomsten, og Tillægsprotokol  

 til PfP-statusoverenskomsten, udfærdiget i Bruxelles den 19. juni 1995,  

 i det følgende kaldet PfP-tillægsprotokollen under hensyn til  

 forbehold og udtalelser fra deltagere til disse overenskomster.
 (b)	Angående de aktiviteter, der udøves af SHIRBRIG  

 Planlægningselementet på dansk territorium, udover bestemmelserne  

 nævnt i punkt 1 (a) i denne artikel, mutatis mutandis anvende  

 bestemmelserne i Protokol om status for internationale militære  

 hovedkvarterer oprettet i henhold til Den Nordatlantiske Traktat,  

 udfærdiget i Paris den 28. august 1952, i det følgende kaldet  

 Paris-protokollen.
 2. Med henblik på mutatis mutandis at anvende bestemmelserne i  

 overenskomsten som henvist til i punkt 1 skal følgende fortolkninger  

 anvendes:
(a)	For så vidt angår forhold i NATO-statusoverenskomsten,  

 der foreskriver forelæggelse af anmodninger for eller henvisninger af  

 uoverensstemmelser til Det Nordatlantiske Råd, til Det Nordatlantiske  

 Stedfortræderråds formand eller til en voldgiftsmand, skal disse  

 bestemmelser i NATO-statusoverenskomsten fortolkes således, at det  

 kræves af deltagerne, at de afgør forholdet ved anvendelse af  

 artikel V i nærværende overenskomst; (b)	"Deltager/deltagerne i Den Nordatlantiske Traktat", som  

 henvist til i de anvendelige dokumenter, betyder de til  

 nærværende overenskomsts deltagere; (c)	"Den Nordatlantiske Traktats område", som henvist  

 til i de anvendelige dokumenter, betyder de til nærværende  

 overenskomsts deltageres territorier; (d)	"Allieret hovedkvarter", som henvist til i de anvendelige  

 dokumenter, betyder SHIRBRIGs Planlægningselement.
Artikel III Procedure vedrørende erstatningskrav For at sikre gensidighed mellem deltagerne angående frafald af  

 erstatningskrav op til et vist beløb i henhold til artikel VIII, punkt  

 2 (f) i NATO-statusoverenskomsten skal beløbet nævnt i den  

 artikel for Danmark (9.670 DKK) finde anvendelse for alle deltagere.
Artikel IV Begrænsninger 1. Nærværende overenskomst er uden præjudice for  

 eksisterende internationale overenskomster eller aftaler.
Artikel V Afgørelse af tvister Alle tvister mellem deltagerne vedrørende fortolkningen eller  

 anvendelsen af nærværende overenskomst skal afgøres ved  

 indbyrdes forhandling.
Artikel VI Ændring Nærværende overenskomst kan ændres ved konsensus mellem  

 alle deltagerne.
Sådanne ændringer skal træde i kraft i  

 overensstemmelse med artikel VIII, punkt 1 i nærværende  

 overenskomst.
Artikel VII Ratifikation og underskrivelse 1. Nærværende overenskomst står åben for  

 underskrivelse af enhver signatarstat til aftalememorandum vedrørende  

 drift, finansiering og administration af samt status for  

 Planlægningselementet for den Multinationale FN Stand-by Brigade  

 på Højt Beredskab og/eller aftalememorandum vedrørende  

 drift, finansiering og administration af samt status for den Multinationale  

 FN Stand-by Brigade på Højt Beredskab.
2. Nærværende overenskomst skal være underlagt  

 ratifikation, tiltrædelse eller godkendelse.
Ratifikations-,  

 tiltrædelses- eller godkendelsesinstrumentet skal deponeres hos  

 Danmarks regering, som skal underrette alle signatarstaterne om hver enkelt  

 deponering.
 3. Nærværende overenskomst står åben for  

 tiltrædelse af enhver stat, der har underskrevet aftalememoranda som  

 henvist til i punkt 1 efter ikrafttrædelsen af nærværende  

 overenskomst.
Artikel VIII Ikrafttrædelse 1. 60 dage efter, at 3 signatarstater har deponeret deres ratifikations-,  

 tiltrædelses- eller godkendelsesinstrument, skal nærværende  

 overenskomst træde i kraft for disse stater.
I forhold til enhver anden  

 signatarstat skal den træde i kraft 60 dage efter datoen for deponering  

 af dennes ratifikations-, tiltrædelses- eller godkendelsesinstrument.  

 Status for Planlægningselementet som bestemt i artikel II, litra (b) i  

 nærværende overenskomst skal træde i kraft efter, at  

 Danmark har ratificeret overenskomsten.
 2. Enhver noteudveksling angående status for  

 Planlægningselementet for den Multinationale FN Stand-by Brigade  

 på Højt Beredskab og dets personel mellem Danmarks regering og  

 en anden signatarstat ophører med at have virkning fra den dag, hvor  

 nærværende overenskomst træder i kraft mellem Danmark og  

 den respektive signatarstat.
 3. Nærværende overenskomst skal registreres hos de Forenede  

 Nationers Generalsekretær af Danmarks regering.
Artikel IX Tilbagetrædelse Enhver deltager kan træde tilbage fra nærværende  

 overenskomst ved at give skriftlig meddelelse til Danmarks regering, som vil  

 underrette alle signatarstater om enhver sådan meddelelse.  

 Tilbagetrædelsen skal træde i kraft 1 år efter, at Danmarks  

 regering har modtaget meddelelsen.
Efter udløbet af denne periode  

 på 1 år skal nærværende overenskomst ophøre  

 med at være i kraft i forhold til den deltager der træder  

 tilbage, undtagen for afviklingen af udestående forpligtelser  

 opstået inden datoen for tilbagetrædelsens ikrafttræden,  

 men den skal forblive i kraft imellem de øvrige deltagere.
 Til bekræftelse heraf har undertegnede, der er behørigt  

 bemyndigede af deres respektive regeringer, underskrevet denne  

 overenskomst.
Udfærdiget i København den 13. december 2001 på  

 engelsk, i et enkelt eksemplar som skal deponeres i Danmarks regerings  

 arkiver.
Danmarks regering skal fremsende bekræftede genparter heraf  

 til samtlige signatarstater.
 Danmarks ratifikationsinstrument blev deponeret hos Danmarks regering den  

 4. februar 2002.
 Øvrige stater, der har ratificeret, er Rumænien og Norge.  

 Overenskomsten trådte i medfør af artikel VIII i kraft for  

 Danmark, Norge og Rumænien den 5. november 2002. I denne forbindelse  

 ophæves noteveksling mellem Danmark og Norge af 30. august og 19.  

 september 1997, som offentliggjort i bekendtgørelse nr. 57 af 10.  

 december 1998, Lovtidende C. Øvrige notevekslinger offentliggjort i  

 samme bekendtgørelse er fortsat gældende.
