 Efter i nogen tid at have forhandlet om indgåelse af en overenskomst  

 med SiD, der skulle dække arbejde som trossefører og vedr.
losning/lastning af skibe udført på land, indgik et rederi R  

 overenskomst med Sømændenes Forbund S om udførelse af det nævnte arbejde.
Den  

 indgåede overenskomst indeholdt en eksklusivklausul, således at arbejdet kun  

 kunne udføres af medlemmer -015. Herefter afgav SiD 1. konfliktvarsel til  

 støtte for indgåelse af overenskomst vedr. arbejdet.
R indklagede SiD for  

 Arbejdsretten med påstand om, at konfliktvarslet var ulovligt, idet man bl.  

 a.
 gjorde gældende, at området var overenskomstdækket.
Indklagede blev frifundet, da det arbejde, der var dækket af  

 overenskomsten mellem R og S, traditionelt og aktuelt faldt inden for SiDs  

 naturlige faglige område.
SiD havde derfor haft en væsentlig faglig interesse  

 i at opnå overenskomst med R om det pågældende arbejde.
Under de foreliggende  

 omstændigheder kunne eksklusivbestemmelsen i overenskomsten mellem R og S  

 ikke føre til, at SiDs konfliktvarsel var ulovligt.
 Under denne sag har Mercandia Linierne I/S indklaget Landsorganisationen i  

 Danmark for Specialarbejderforbundet i Danmark for Arbejdsretten i anledning  

 af en konflikt, som Specialarbejderforbundet i Danmark har varslet over for  

 klageren.
 Klageren har nedlagt påstand om, at Specialarbejderforbundet tilpligtes at  

 anerkende, at det af forbundet ved skrivelse af 2. november 1990 afgivne  

 konfliktvarsel er ulovligt.
 Indklagede har påstået frifindelse.
 Sagens nærmere omstændigheder er følgende:
I forbindelse med klagerens åbning pr. 1. november 1990 af en færgerute  

 mellem Kalundborg og Juelsminde indgik klageren den 24. oktober 1990 en  

 overenskomst med Sømændenes Forbund i Danmark gældende for  

 trossefolk/pladsmænd.
Overenskomstens § 1 er sålydende:
 »ANSÆTTELSE OG AFSKEDIGELSE.
 a) Til afløsning ved forfald blandt det sejlende personale og til  

 udførelse af arbejde med færgernes fortøjning i henholdsvis Kalundborg havn  

 og Juelsminde havn samt til alt forefaldende arbejde i land, herunder lager-  

 og provianteringsarbejde og eventuel hjælp ved billettering, ansætter  

 rederiet skibsassistentafløsere/trossefolk, der opfylder Sønæringslovens krav  

 for skibsassistenter.
 b) De af overenskomsten omhandlede, skal være medlem af Sømændenes Forbund  

 i Danmark.
Anvisning af skibsassistentafløsere/trossefolk sker gennem Sømændenes  

 Forbund.
Kan Sømændenes Forbund ikke med rimeligt varsel anvise de ønskede  

 kvalificerede skibsassistentafløsere/trossefolk, er rederiet frit stillet til  

 at skaffe mandskab på anden vis.
c) De første seks måneder efter ansættelsen er den gensidige opsigelse 7  

 dage.
Herefter er den gensidige opsigelsesfrist 1 måned.
 d) Ved midlertidigt fravær grundet sygdom/ulykke ydes løn som anført under  

 § 2, a, og i overensstemmelse med de under § 1, c, fastsatte  

 anciennitetsregler.
 e) Såfremt den ansatte påtager sig rederiet uvedkommende arbejde eller  

 driver selvstændig forretning, må vedkommende være selvforsikret mod den  

 dermed følgende risiko.
f) Ved eventuel udvidelse af fartplan eller anden forøgelse af antal  

 sejlende skibsassistenter, kan disse efter aftale med rederiet rekrutteres  

 blandt de her nævnte skibsassistentafløse~ re/trossefolk.« Ifølge § 13 træder overenskomsten i kraft den 1. november 1990 og kan  

 opsiges med 3 måneders varsel, dog tidligst til den 1. juni 1991.
Klageren havde i efteråret 1990 forhandlet med Specialarbejderforbundet om  

 indgåelse af overenskomst om det i det væsentlige samme arbejde, som er  

 omfattet af overenskomsten mellem klageren og Sømændenes Forbund.
Disse  

 forhandlinger var imidlertid ikke ført til ende, da klageren indgik aftale  

 med Sømændenes Forbund.
 Den 30. oktober 1990 skrev Specialarbejderforbundet således til Mercandia  

 Rederierne:
 »Vedrørende oprettelse af overenskomst med »Kattegat broen«  

 - Mercandia Rederierne.
 Ved nærværende skal vi meddele Dem, at vort forbunds kompetente forsamling  

 har vedtaget at iværksætte en konflikt imod ovennævnte rederi den 1. november  

 1990 fra arbejdstids begyndelse, idet vi har konstateret, at vore afdelinger,  

 Kalundborg og Juelsminde, forgæves har forsøgt af indgå overenskomst med  

 rederiet omhandlede arbejde vedrørende trosseførere og losning/lastning af de  

 pågældende skibe.
 Vi har endvidere konstateret i henhold til pressemeddelelse, at rederiet  

 har indgået overenskomst med Sømændenes Forbund i Danmark på et område, der  

 dækkes af vore overenskomster, og det omfatter vi naturligvis som en  

 afvisning og et kampskridt af vort andragende.
 Vi skal dog ikke undlade at gøre opmærksom på, at vi gerne havde set, at  

 tingene kunne have været løst i fordragelighed, og vi skal beklage, at det  

 ikke har været muligt.
Såfremt man fra rederiets side skulle ændre standpunkt, er vi naturligvis  

 parat til en forhandling herom.' Klagerne besvarede den 31. oktober 1990 skrivelsen således:
»Under henvisning til Deres skrivelse af 30. oktober 1990 skal vi  

 herved protestere mod det afgivne konfliktvarsel med henvisning til, at vi  

 ikke lovligt kan indgå en overenskomst med SiD vedrørende det omhandlede  

 arbejde, da vi allerede har indgået overenskomst med Sømændenes Forbund i  

 Danmark, i henhold til hvilken vi forpligter os til kun at ansætte medlemmer  

 af Sømændenes Forbund i Danmark.« Efter det var oplyst, at rette modpart var Mercandia Linierne I/S sendte Specialarbejderforbundet den 2. november 1990 et nyt -  

 ligelydende - konfliktvarsel til interessentskabet.
 Sømændenes Forbund har kommenteret Specialarbejderforbundets  

 konfliktvarsel i sålydende skrivelse af 2. november 1990 til klageren:
 »Sømændenes Forbund er blevet bekendt med, at  

 Specialarbejderforbundet i Danmark kræver overenskomst for trossefolk i  

 Kalundborg havn og Juelsminde havn, og til støtte herfor har varslet  

 kollektive kampskridt overfor Dem.
I den anledning skal vi henlede Deres opmærksomhed på, at det af vor  

 overenskomst af 24.10.1990 omfattede arbejde, alene kan udføres af medlemmer  

 af Sømændenes Forbund.
Endvidere sker anvisning af folk til det pågældende  

 arbejde gennem Sømændenes Forbund.
En indgåelse af overenskomst med  

 Specialarbejderforbundet i Danmark eller andre faglige organisationer om det  

 samme arbejde, vil derfor krænke Sømændenes Forbunds overenskomstmæssige  

 rettigheder, som fastslået i overenskomst af 24.10.1990, og således være  

 overenskomststridigt.
Endelig skal vi erindre om, at overenskomst af 24.10.1990 omfatter  

 afløsning ved forfald blandt det sejlende personale, fortøjning og alt  

 forefaldende arbejde i land.« Som svar på en forespørgsel fra klageren har Sømændenes Forbund i  

 skrivelse af 5. december 1990 oplyst følgende om de overenskomster, som  

 forbundet har indgået omfattende trossefolk:
»Trossemandsarbejde har siden sejlskibenes tid været matrosarbejde.
I  

 takt med at skibene blev stadig større, har enkelte andre ansættelsesgrupper  

 undtagelsesvis taget skibenes trosser.
Dette gør imidlertid næppe  

 trossemandsarbejdet til SiD's naturlige faglige område.
Sømændenes Forbund er  

 ikke bekendt med at SiD har egentlig overenskomst for trossemænd.
Trossemandsarbejde vil ikke nødvendigvis være særskilt nævnt i Sømændenes  

 Forbund's overenskomster, da det altid har været  

 matroserne/skibsassistenternes arbejde.
Nogle steder har arbejdsgiveren, uden  

 dette er nævnt særskilt i overenskomsten, udtaget særlige folk til  

 trossemandsarbejde (eksempelvis i DSB's færgehavne). Andre steder gøres der i  

 overenskomsten for matroser/skibsassistenter bemærkninger om trossemændene  

 (eksempelvis i overenskomsterne med Dampskibsselskabet Øresund og GT-Link).  

 Atter andre steder er der indgået særskilt overenskomst om det omhandlede  

 arbejde (eksempelvis Nordisk Færgefart, Vognmandsruten og Mercandia  

 Linierne).
Endelig skal vi gøre opmærksom på, at trossefolk naturligvis kan optages i  

 Sømændenes Forbund ifølge forbundets love, og at Maritim A-kasses faglige  

 område i sømandsfaget bl.a. omfatter bromænd og trossefolk.« Der er under sagen afgivet vidneforklaring af økonomidirektør hos klageren  

 Harry Nefling, forretningsfører i Specialarbejderforbundet Knud Erik Hansen,  

 afdelingsformand i forbundets Kalundborg afdeling Peter Hansen og kontorchef  

 i Sømændenes Forbund Kjeld Olsen.
Harry Nefling har forklaret, at rederiet den 17. oktober 1990 sluttede  

 overenskomst om skibsassistenter med Sømændenes Forbund.
Under  

 forhandlingerne om denne overenskomst kom man ind på spørgsmålet om også at  

 indgå overenskomst om det landbaserede arbejde.
Sideløbende forhandlede  

 rederiet med Specialarbejderforbundet om en overenskomst om det landbaserede  

 arbejde.
Det var imidlertid vanskeligt at opnå enighed, navnlig fordi  

 Specialarbejderforbundet stillede krav til antallet af beskæftigede, et krav  

 som Sømændenes Forbund ikke fremkom med.
Han blev endvidere klar over, at det  

 ville være en betydelig fordel for rederiet at have overenskomst med et  

 forbund, bl.a. fordi det ville gøre det lettere at opnå den nødvendige  

 koordination mellem arbejdet om bord og på land.
Overenskomsten om  

 trossefolk/pladsmænd omfatter i alt 8 arbejdere, 4 i Kalundborg og 4 i  

 Juelsminde.
Trossefolkene/pladsmændenes arbejde består i at tage trosserne  

 ved anløb og afgang og ved anløb at være besætningen om bord behjælpelig med  

 at få færger på plads i færgelejet.
Herudover skal de pågældende anbringe  

 løstrailere på pladsen, ved færgelejerne og køre trailerne om bord og fra  

 borde.
De skal desuden være behjælpelige med at vise biler på plads på  

 pladsen ved færgelejerne og med billettering.
Endelig skal de fungere som  

 afløsere ved forfald blandt det sejlende personale.
Knud Erik Hansen har forklaret, at han har været forretningsfører i  

 Specialarbejderforbundets Transportgruppe i ca. 10 år.
Det arbejde, som  

 rederiet har sluttet aftale med Sømændenes Forbund om, er et typisk og  

 centralt område for havnearbejderne, som er organiseret i  

 Specialarbejderforbundet.
Forbundet har overenskomst med en lang række  

 færgerederier om lignende arbejde, f.eks. med Mols-Linien, Øresundsbådene,  

 Oslobådene, Stena Line og GT- Linien.
Ca. 150 af forbundets medlemmer er  

 beskæftiget som trossefolk/pladsmænd.
Det var derfor også ganske naturligt,  

 at forbundet, da man blev bekendt med planerne om den nye rute, henvendte sig  

 til rederiet med henblik på at opnå overenskomst.
Peter Hansen har forklaret, at han har været formand i  

 Kalundborg-afdelingen i ca. 4 år.
Han kom ind i sagen i foråret 1990, idet  

 Juelsminde-afdelingen allerede da rettede henvendelse til rederiet.  

 Kalundborg-afdelingen tilsendte rederiet et overenskomstforslag i september  

 1990. Da rederiet ikke er medlem af Rederiforeningen, indeholdt forslaget i  

 overensstemmelse med sædvanlig praksis en eksklusivbestemmelse.
Man var nået  

 så langt i forhandlingerne, at en prokurist John Christensen fra rederiet i  

 midten af oktober 1990 meddelte ham, at forbundet kunne forvente i løbet af  

 kort tid at blive kaldt til København for at skrive overenskomsten under.
Han  

 var derfor meget overrasket, da han fik at vide, at rederiet i stedet havde  

 sluttet aftale med Sømændenes Forbund.
 Kjeld Olsen har forklaret, at forbundet har ca. 150 medlemmer, der er  

 beskæftiget som trossefolk/pladsmænd.
Til støtte for påstanden har klageren anført, at det fremgår af skrivelse  

 af 2. november 1990 fra Specialarbejderforbundet, at konflikten ønskes  

 iværksat for at opnå overenskomst for det landbaserede personale.
Rederiet  

 har imidlertid allerede sluttet overenskomst om samme arbejde med Sømændenes  

 Forbund.
Denne overenskomst indeholder en eksklusivbestemmelse jfr.  

 overenskomstens § 1, litra b.
Klageren ville derfor - som allerede påpeget af  

 Sømændenes Forbund - tilsidesætte sine forpligtelser over for dette forbund,  

 hvis man sluttede aftale med Specialarbejderforbundet.
Allerede af denne  

 grund er forbundets konfliktvarsel ulovligt.
Klageren har herved henvist til,  

 at det både af arbejdsretlig teori og praksis (Arbejdsrettens domme i sagerne  

 6948, 9823 og 10.106) fremgår, at det er ulovligt at iværksætte kampskridt  

 for at opnå overenskomst om et arbejde, som allerede er dækket af en anden  

 overenskomst, der indeholder en eksklusivbestemmelse.
Efter dansk ret er sådanne eksklusivaftaler fuldt ud lovlige og helt  

 sædvanlige, når der indgås aftaler med arbejdsgivere, der som klageren ikke  

 er medlem af nogen arbejdsgiverforening.
Rederiet har da også sådanne  

 eksklusivbestemmelser i alle sine overenskomster, og det er karakteristisk,  

 at også det overenskomstforslag som Specialarbejderforbundet fremsendte,  

 indeholdt en eksklusivbestemmelse.
 Hvis man gav forbundet medhold, ville det bringe rederiet i en ganske  

 uholdbar situation, idet man da kun ville kunne bringe konflikter til ophør  

 ved at foretage en i forhold til trediemand - Sømændenes Forbund -  

 retsstridig handling.
Hertil kommer, at der heller ikke er nogen faglig baggrund for  

 Specialarbejderforbundets krav om overenskomst.
Det bestrides ikke, at  

 forbundet organiserer arbejderne, der er beskæftiget som  

 trossefolk/pladsmænd.
Men der er for rederiet betydelige og helt legitime  

 fordele ved den overenskomst, som man har indgået med Sømændenes Forbund.  

 Sømænd må antages at være bedre egnede som trossefolk end havnearbejdere.  

 Koordinationen mellem den sejlende besætning og trossefolkene lettes, når de  

 hører til samme forbund, og trossefolkene kan af samme grund fungere som  

 afløsere om bord.
De foreliggende oplysninger viser da også, at Sømændenes  

 Forbund organiserer et betydeligt antal trossefolk/pladsmænd.
Der er derfor  

 ikke tale om, at Sømændenes Forbund har forsøgt sig med strandhugst ved at  

 slutte overenskomst med rederiet.
Indklagede har til støtte for frifindelsespåstanden anført, at et arbejde,  

 som det, der er omfattet af klagerens overenskomst med Sømændenes Forbund,  

 både traditionelt og aktuelt hører til havnearbejdernes kerneområde og dermed  

 også til Specialarbejderforbundets naturlige faglige område.
Det er derfor  

 helt rimeligt, at forbundet rettede henvendelse til rederiet for at opnå  

 overenskomst.
Rederiet forhandlede i længere tid med forbundet uden at  

 tilkendegive, at man også forhandlede med Sømændenes Forbund om en aftale om  

 det samme arbejde.
Efter direktør Neflings forklaring var det først under  

 forhandlingerne med dette forbund om overenskomst for det sejlende personale,  

 at man blev klar over, at Sømændenes Forbund også var parat til at slutte  

 aftale om det landbaserede arbejde.
Rederiet måtte imidlertid være klar over,  

 at man ved at afbryde forhandlingerne med Specialarbejderforbundet og i  

 stedet slutte aftale med Sømændenes Forbund udsatte sig for, at  

 Specialarbejderforbundet ville varsle konflikt for at gennemføre sit helt  

 legitime krav om overenskomst.
 Det ville føre til uantagelige resultater, hvis arbejdsgiversiden i en  

 situation som den foreliggende skulle kunne forhindre arbejdstagersiden i at  

 iværksætte en i øvrigt lovlig konflikt ved at indsætte en  

 eksklusivbestemmelse i overenskomsten.
 Der er intet hensyn at tage til Sømændenes Forbund, der har forsøgt at  

 vinde indpas på et arbejdsområde, som falder uden for forbundets naturlige  

 faglige område.
 Klagerens henvisning til de fordele, som rederiet skulle opnå ved kun at  

 have en overenskomst, kan ikke tillægges vægt over for  

 Specialarbejderforbundets lovlige ønske om at opnå overenskomst.
 Arbejdsretten skal udtale:
Det arbejde, som er dækket af overenskomsten mellem klageren og Sømændenes  

 Forbund, falder traditionelt og aktuelt inden for Specialarbejderforbundets  

 naturlige faglige område.
Specialarbejderforbundet har derfor haft en  

 væsentlig faglig interesse i at opnå overenskomst med klageren om det  

 pågældende arbejde.
Herefter og idet bemærkes, at Sømændenes Forbund ikke er  

 medlem af Landsorganisationen i Danmark, findes overenskomsten mellem  

 klageren og dette forbund ikke i sig selv at have været til hinder for, at  

 indklagede har varslet konflikt for at opnå overenskomst.
Af de grunde, der  

 er anført af indklagede, finder Arbejdsretten, at heller ikke  

 eksklusivbestemmelsen i klagerens overenskomst med Sømændenes Forbund under  

 de foreliggende omstændigheder kan føre til, at konfliktvarslet er ulovlig.
 Retten tager herefter indklagedes frifindelsespåstand til følge.
 T h i k e n d e s f o r r e t :
 Indklagede, Landsorganisationen i Danmark for Specialarbejderforbundet i  

 Danmark, frifindes.
 I sagsomkostninger betaler klageren, Mercandia Linierne I/S, 2.000 kr. til  

 Arbejdsretten.
 (* 1) Henvisninger: Per Jacobsen s.93, s.308 ff, s.536, note 26, K.  

 90.240, K. 10.106 (A 1985, s.8).
