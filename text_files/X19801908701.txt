 Personer, der modtager invaliditetsydelse, betragtes under ophold på  

 plejehjem og forsorgshjem som pensionister i relation til betalingen for  

 opholdet.
 MEDDELELSE OM AFGØRELSEN:
 Personer, der modtager invaliditetsydelse, betragtes under ophold på  

 almindelige plejehjem, jfr. bistandslovens § 79, stk. 1, særlige plejehjem,  

 der er bestemt til længerevarende ophold, jfr. bistandslovens § 112, stk. 2,  

 og forsorgshjem, eller tilsvarende institutioner, der er beregnet til  

 længerevarende ophold, jfr. bistandslovens § 105, stk. 1, som pensionister i  

 relation til betalingen for opholdet i institutionen.
 Det vil sige, at betalingen beregnes efter bistandslovens § 84, stk. 1,  

 eller § 118, stk. 1, således at invaliditetsydelsen inddrages - bortset fra  

 et beløb til personlige fornødenheder - og at der herudover opkræves en  

 betaling på 60 pct. af eventuelle andre indtægter.
