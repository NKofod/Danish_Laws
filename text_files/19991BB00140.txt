Fremsat den 5. april 2000 af  

 Susanne Clemensen (CD), Sonja Albrink (CD),  

 Yvonne Herløv Andersen (CD),  

 Peter Duetoft (CD), Annie Lunde Hansen (CD),  

 Mimi Jakobsen (CD), Ebbe Kalnæs (CD) og  

  Arne Melchior (CD) Forslag til folketingsbeslutning om indførelse af et greencard i Danmark for at  

 forbedre danske virksomheders muligheder for at ansætte udenlandsk  

 arbejdskraft Folketinget opfordrer regeringen til at indføre et  

 såkaldt greencard i Danmark for at forbedre danske virksomheders adgang  

 til kvalificeret udenlandsk arbejdskraft.
 Formålet med indførelsen af et greencard i  

 Danmark er, at der skal være enklere regler for ansættelse af  

 højt uddannet arbejdskraft fra lande uden for EU og EØS.
 Greencard-ordningen skal indføres efter  

 følgende retningslinjer:
 Krav for udstedelse af opholdstilladelse:
 Lønnen og ansættelsesvilkårene må ikke  

 være konkurrenceforvridende.
 Medarbejderen skal kunne forsørge sig selv og sin familie.
 Ophører arbejdsforholdet, ophører opholds- og  

 arbejdstilladelsen.
 Forbedringer af ansøgerens vilkår:
 Arbejdsmarkedsråd og fagforeninger skal ikke høres.
 Sagsbehandlingstiden må ikke overstige 30 dage.
 Opholdstilladelser skal kunne gives for tre år ad  

 gangen.
Bemærkninger til forslaget Både Det Danske Handelskammer og Dansk  

 Industri har advaret om, at Danmark er ved at sakke bagud inden for  

 IT-teknologien, fordi der er mangel på uddannet arbejdskraft.
 Arbejdsmarkedsstyrelsen vurderer i  

 Arbejdsmarkedsredegørelsen for 4. kvartal 1999, at Danmark vil mangle  

 42.500 IT-folk år 2003. Men det er ikke kun IT-folk, der er mangel  

 på.
 Kvalificeret arbejdskraft er blevet en stor mangelvare i  

 danske virksomheder, og situationen bliver forværret i takt med, at  

 årgangene bliver mindre.
FN vurderer, at EU-landene tilsammen behøver en  

 indvandring på 14 mio. mennesker i de kommende år for blot at  

 bibeholde velfærdsniveauet, fordi der ikke bliver født  

 tilstrækkelig mange nye borgere i EU.
Men reglerne for at ansætte  

 medarbejdere i Danmark fra lande uden for EU og EØS er for stive og  

 restriktive og bør ændres.
 CD foreslår en greencard-ordning i stil med den, Det  

 Danske Handelskammer tidligere er fremkommet med, så udenlandsk  

 arbejdskraft kan få opholdstilladelse, hvis blot nogle enkle regler er  

 opfyldt, men at opholdstilladelsen bortfalder, så snart medarbejderen  

 ikke har et job længere.
Model for greencard-ordning i Danmark Der bør indføres en greencard-ordning for  

 udenlandsk arbejdskraft målrettet mod højtuddannede eller  

 ledende medarbejdere.
Formålet er at forenkle den nuværende  

 procedure for godkendelse af arbejds- og opholdstilladelse og på den  

 måde øge danske virksomheders muligheder for at ansætte  

 højt kvalificerede udenlandske medarbejdere.
 Anmodning om arbejds- og opholdstilladelse bør  

 imødekommes, hvis følgende betingelser er opfyldt:
 1. Krav for udstedelse af et greencard:
 Lønnen og ansættelsesvilkårene må ikke  

 være konkurrenceforvridende.
 Medarbejderen skal kunne forsørge sig selv og sin familie.
 Ophører arbejdsforholdet, ophører opholds- og  

 arbejdstilladelsen.
 Desuden skal myndighedernes sagsbehandling forenkles, og  

 det skal gøres lettere at få arbejds- og opholdstilladelse.
 2. Forbedringer af ansøgerens vilkår:
 Arbejdsmarkedsråd og fagforeninger skal ikke høres.
 Sagsbehandlingstiden må ikke overstige 30 dage.
 Opholdstilladelser skal kunne gives for tre år ad  

 gangen.
Ad 1 Der skal udstedes et greencard til ansøgeren, hvis  

 de tre krav er opfyldt.
På den måde er virksomhederne på  

 forhånd klar over, om det er realistisk for en kommende medarbejder at  

 få opholds- og arbejdstilladelse.
Det vil desuden være muligt for  

 et eksternt bureau at formidle udenlandsk arbejdskraft, hvis reglerne er  

 enkle og klare.
Greencard-ordningen skal bruges til at tiltrække  

 højtkvalificerede medarbejdere fra lande uden for EU og EØS,  

 men ordningen må ikke misbruges til at bruge importeret arbejdskraft  

 til at gå uden om de danske overenskomster.
Derfor skal den aftalte  

 løn ikke afvige betydeligt fra den løn, en dansk medarbejder  

 ville oppebære i en tilsvarende stilling.
Indførelsen af et greencard handler om at give  

 virksomhederne bedre mulighed for at ansætte udenlandsk arbejdskraft,  

 uden at det skal koste samfundet penge.
Derfor er det et krav for udstedelse  

 af et greencard, at medarbejderen kan forsørge sig selv og sin  

 familie, så længe opholdstilladelsen gælder.
Greencard-ordningen kan ikke bruges til at opnå  

 opholdstilladelse af humanitære eller andre årsager.
Derfor  

 ophører opholdstilladelsen, når der ikke er et job  

 længere.
Dette krav skal medarbejderen naturligvis være klar over  

 fra begyndelsen af ansættelsen.
Medarbejderen kan beholde sit  

 greencard, så længe der er et arbejdsforhold i landet, og et  

 greencard er derfor ikke afhængigt af en bestemt arbejdsgiver, men  

 afhængigt af, at den pågældende person har en  

 ansættelseskontrakt med en arbejdsgiver i Danmark.
Ad 2 De eksisterende regler er forbundet med en bureaukratisk  

 fremgangsmåde, som forsinker processen for de virksomheder, som her og  

 nu har et behov.
Det er krævende for virksomheden at finde frem til den  

 rette medarbejder i udlandet, og kan virksomheden ikke med en vis sikkerhed  

 stille en opholds- og arbejdstilladelse i udsigt, bliver det svært for  

 virksomheden at tiltrække den kommende medarbejder.
Hvor opholdstilladelser i dag skal godkendes af lokale  

 arbejdsmarkedsråd eller relevante fagforeninger, skal et greencard  

 kunne udstedes, når blot de tre ovenstående krav er opfyldt.
Der  

 skal altså ikke tages hensyn til, om fagforeningerne vurderer, at det  

 er muligt at ansætte en dansk statsborger i stedet.
Det krav er nemlig  

 alt for upræcist og gør det usikkert at bedømme, om det  

 er realistisk at ansøge myndighederne om ansættelse af en  

 udenlandsk medarbejder.
Og når en virksomhed vælger at  

 ansætte en udenlandsk medarbejder, er der så mange barrierer,  

 virksomheden skal igennem, at virksomheden ikke havde gjort det, hvis man  

 kunne få en dansk medarbejder med samme kvalifikationer.
Sagsbehandlingstiden for ansøgninger om  

 opholdstilladelse bør have højeste prioritet og være  

 ganske kort.
I dag tager en sag omkring 2 måneder, men der er  

 også erfaringer for, at en sag kan tage 4 måneder, og mange  

 forskellige instanser bliver indblandet i processen.
Ansøgningen om  

 opholdstilladelse, som virksomheden sender til ambassaden, videresendes til  

 Udlændingestyrelsen, der så sender sagen til høring i  

 blandt andet relevante fagforeninger.
Hvis reglerne bliver forenklet som  

 foreslået, vil færre instanser blive involveret, og med bedre  

 arbejdsgange og enklere krav bør det være muligt, at der kan  

 udstedes en garanti for, at sagsbehandlingen højst tager 30 dage.
I dag skal opholdstilladelser til specialister revurderes  

 hvert år.
For at forenkle reglerne og processen samt finde tid til at  

 behandle nye ansøgere hurtigere bør revurdering kun ske hvert  

 tredje år.
Opholdstilladelsen skal således gives for tre år  

 ad gangen.
Virksomhederne skal have pligt til at rapportere til  

 myndighederne, hvis ansættelsesforholdet ændres eller  

 ophører.
Hvert tredje år skal arbejds- og opholdstilladelsen  

 kunne forlænges, hvis der fortsat er et arbejdsforhold.
De nuværende regler Nedenfor beskrives alene reglerne for  

 tredjelandsstatsborgere, idet det formodes, at borgere fra EU- og  

 EØS-landene opnår arbejdstilladelse uden de store problemer.
 Danmark har siden 1973 generelt haft indvandringsstop.  

 Opholds- og arbejdstilladelse gives alene til udlændinge, der besidder  

særlige kvalifikationer, og hvis væsentlige hensyn  

 til beskæftigelse eller dansk erhvervsliv taler for at  

 imødekomme ansøgningen.
 Reglerne for opholds- og arbejdstilladelse for  

 højtuddannede medarbejdere følger af udlændingeloven samt  

 cirkulære nr. 64 af 17. marts 1998 om de regionale  

 arbejdsmarkedsråds behandling af ansøgninger om  

 arbejdstilladelse for udenlandske arbejdstagere, der ikke er statsborgere i  

 et EF-land.
Opholds- og arbejdstilladelse som specialist m.v. gives  

 højst for et år ad gangen.
Tilladelsen kan forlænges,  

 såfremt betingelserne fortsat er opfyldt.
Ansøgeren må kun  

 arbejde på det sted, der er anført i tilladelsen.  

 IT-brancheforeningen har oplyst, at medarbejdere ofte først får  

 besked en måned før, opholds- og arbejdstilladelsen  

 ophører.
Ansøgning om opholds- og arbejdstilladelse skal  

 indgives til en dansk ambassade eller et dansk konsulat i ansøgerens  

 hjemland.
Ansøgningen kan undtagelsesvis indgives her i landet.
 Ansøgningen skal være vedlagt en  

 ansættelseskontrakt, der skal indeholde stillingsbetegnelse og  

 vilkår for ansættelsesforholdet, dvs. oplysninger om løn,  

 arbejdstid og arbejdets indhold.
Ansøgningen sendes fra ambassaden til  

 Udlændingestyrelsen.
I forbindelse med sagsbehandlingen foretager  

 Udlændingestyrelsen en høring af arbejdsmarkedsrådene,  

 hvis ansøgningen vedrører det Uden for det almindelige arbejdsmarked falder blandt  

 andet:
 Overordnede funktionærer, dvs. direktører og ledende  

 teknisk/administrativt personale.
 Professorer, sproglærere og videnskabelige medarbejdere ved  

 universiteter og højere læreanstalter.
 Den vejledende sagsbehandlingstid er 2 måneder.
 Ved henvendelse til fagforeningerne og  

 arbejdsmarkedsrådene anvender Udlændingestyrelsen ofte en  

 standardformulering, der lyder som følger (citat):
Er der generelt set tilgængelig arbejdskraft, som på  

 kvalificeret vis vil kunne varetage arbejdet? Er arbejdet af en sådan særlig karakter, at opholds- og  

 arbejdstilladelse kan anbefales? Er de væsentligste løn- og ansættelsesforhold  

 efter danske forhold sædvanlige? Opholds- og arbejdstilladelse gives alene til  

 udlændinge, der besidder særlige kvalifikationer, og  

 hvis væsentlige hensyn til beskæftigelse eller dansk  

 erhvervsliv taler for at imødekomme ansøgningen.
Den  

 pågældende må ikke ansættes på  

 konkurrenceforvridende vilkår.
Udlændingestyrelsen foretager en konkret og  

 individuel vurdering i hver enkelt sag.
Udlændingestyrelsen  

 imødekommer som udgangspunkt ansøgninger fra IT-folk om  

 opholds- og arbejdstilladelse.
 Ovenstående hensyn og procedure har intet med  

 virksomhedernes behov at gøre, men tager alene arbejdsmarkedspolitiske  

 hensyn.
Social sikring Personer, som får en opholds- og arbejdstilladelse,  

 vil efter 6 uger i kraft af bopælsreglerne, jf. sygesikringsloven,  

 blive omfattet af det sociale sikringssystem i Danmark.
Udenlandske  

 medarbejdere har således ret til lægehjælp,  

 hospitalsindlæggelse m.v., uden at vedkommende skal betale herfor.  

 Medarbejderen betaler indirekte via arbejdsgiverens indeholdelse af sociale  

 bidrag samt skat.
Skriftlig fremsættelse Susanne Clemensen (CD):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af et greencard i Danmark for at forbedre danske virksomheders muligheder for  

 at ansætte udenlandsk arbejdskraft.
(Beslutningsforslag nr.
B 140).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
