I henhold til gymnasiebekendtgørelsens § 1, stk. 5 har direktoratet  

 godkendt, at der kan tilbydes italiensk som begyndersprog i gymnasiet som  

 alternativ til tysk, fransk, spansk eller russisk.
Faget kan udover som  

 obligatorisk fag på begge linjer også tilbydes på højt niveau.
 Oprettelse er første gang betinget af direktoratets godkendelse, jfr.  

 bekendtgørelsens § 11.
 For faget gælder følgende bestemmelser:
Obligatorisk niveau Formål:
Formålet med undervisningen er, - at eleverne bliver i stand til at læse og forstå lettere italienske  

 tekster, - at eleverne opøves i mundtlig sprogfærdighed og forståelse af talt  

 italiensk, og - at eleverne, gennem arbejdet med teksterne, opnår kendskab til  

 kulturelle forhold i Italien.
 Undervisningen:
 Der læses mindst 170 normalsider.
 En del af teksterne læses intensivt, andre ekstensivt med benyttelse af  

 forskellige læsemetoder.
Alle teksttyper, herunder film, lydbånd, billeder og edb, kan indgå i  

 læsepensum.
Læsepensum kan nedsættes for arbejde med av-materiale, således at  

 1 lektion svarer til 1,5 normalside, dog højst 30 normalsider.
 Der arbejdes med mindre skriftlige opgaver som støtte for elevernes  

 mundtlige udtryksfærdighed.
 Det skriftlige arbejde skal sprogligt og indholdsmæssigt være en naturlig  

 forlængelse af det daglige arbejde.
 Eksamen:
 Der afholdes en mundtlig prøve med forberedelsestid.
Der opgives 60 normalsider af det læste stof fordelt på mindst tre tekster  

 og temaer.
En tekst eller et tekstuddrag må højst være på 25 normalsider.
Der  

 må kun opgives ubearbejdede tekster.
Det opgivne stof kan ledsages af  

 gennemgået billedmateriale.
Der prøves i et af censor valgt ulæst prosastykke  

 på 1 normalside og i 1/2 normalside af det opgivne stof. 1/4 normalside af  

 ekstemporalteksten, fortrinsvis fra begyndelsen, oversættes, resten refereres  

 i hovedpunkter på dansk.
Der prøves i oplæsning i det opgivne tekststykke.  

 Dette anvendes som udgangspunkt for samtale på italiensk.
Den uddybende del  

 af samtalen kan afrundes på dansk.
Højt niveau Formål:
Formålet med undervisningen er, - at eleverne videreudvikler deres mundtlige udtryksfærdighed, deres  

 forståelse af talt italiensk samt deres evne til at læse og forstå italienske  

 tekster.
Der sigtes imod, at eleverne udvikler deres evne til mundtligt at  

 udtrykke sig i et flydende og enkelt sprog, - at eleverne bliver i stand til at udtrykke sig skriftligt på italiensk i  

 et enkelt sprog, og - at eleverne, gennem arbejdet med teksterne, uddyber deres kendskab til  

 væsentlige sider af Italiens historie og kultur, herunder regionale  

 forskelle.
 Undervisningen:
 Der læses mindst 150 normalsider.
Pensum sammensættes således, at eleverne får mulighed for at beskæftige  

 sig med væsentlige sider af italiensk kultur i et historisk og aktuelt  

 perspektiv.
En del af teksterne læses intensivt, andre ekstensivt med  

 benyttelse af forskellige læsemetoder.
Teksterne belyses som led i en  

 tematisk, kulturel eller historisk sammenhæng.
Alle teksttyper, herunder film, lydbånd, billeder og edb, kan indgå i  

 læsepensum.
Dette kan nedsættes for arbejde med av-materiale, således at 1  

 lektion svarer til 1,5 normalside, dog højst 20 normalsider.
Det skriftlige arbejde skal fortrinsvis tage udgangspunkt i de tekster,  

 der læses.
Eleverne skal beherske et grammatisk stof, der i omfang afpasses  

 kravene til skriftlig sprogfærdighed.
 Eksamen:
 Der afholdes en skriftlig og en mundtlig prøve.
Til den skriftlige prøve, hvortil der gives 4 timer, forelægges en  

 italiensk prosatekst på ca. 1,5 normalside, evt. suppleret med  

 billedmateriale.
I tilknytning hertil skal der besvares to opgaver af friere  

 karakter samt en oversættelse fra dansk til italiensk.
Til den mundtlige prøve gives der en forberedelsestid.
Der opgives 70  

 normalsider fordelt på mindst fire tekster og temaer.
En tekst eller et  

 tekstuddrag må højst være på 25 normalsider.
Det opgivne stof kan ledsages af  

 gennemgået billedmateriale.
Der prøves i et af censor valgt ulæst prosastykke på 1,5 normalside og i  

 1/2 normalside af det opgivne stof. 1/3 normalside af ekstemporalteksten,  

 fortinsvis fra begyndelsen, oversættes.
Resten refereres i hovedpunkter på  

 dansk.
Der prøves i oplæsning i det opgivne tekststykke.
Dette anvendes som  

 udgangspunkt for samtale på italiensk.
Under samtalen gøres der rede for  

 tekstens indhold, som indsættes i en tematisk, kulturel eller historisk  

 sammenhæng.
 Vejledende retningslinjer:
 Vejledende retningslinjer for gennemførelse af undervisningen i faget  

 udsendes som bilag til dette cirkulære.
 De vejledende retningslinjer indeholder eksempelmateriale og forslag til  

 gennemførelsen af undervisningen.
 Udover eksempler og forslag indeholder de vejledende retningslinjer en  

 række udfyldende bestemmelser om undervisningens tilrettelæggelse, som  

 supplerer cirkulæret.
 Det pålægges rektor at sikre, at undervisningen gennemføres i  

 overensstemmelse med det forannævnte indhold i de vejledende retningslinjer.
 Cirkulæret træder i kraft den 1. august 1988. Samtidig ophæves cirkulære  

 af 18. december 1987, RS 02-08.
 P.d.v.
Steffen Jensen undervisningsinspektør Bilag.
 Bilag er udeladt her.
