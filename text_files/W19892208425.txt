 Klager har af Statens Uddannelsesstøtte fået udsættelse med  

 tilbagebetalingen af sit studielån på grund af fortsat uddannelse.
 Den forventede afslutning af uddannelsen blev angivet til den 1. juli  

 1988. Tilbagebetalingspligten er herefter indtrådt den 1. juli 1989.
Da klager den 5. januar 1989 fortsat var under uddannelse, og da  

 tilbagebetalingspligten over for statskassen ikke var indtrådt, opfylder  

 klager ikke betingelserne for at få tilskud i tilskudsåret 1989/90 Ankenævnets brev af 11. december 1989:
 I brev af 27. marts 1989 har De klaget over, at Styrelsen for Statens  

 Uddannelsesstøtte har givet Dem afslag på Deres ansøgning om tilskud for  

 tilskudsåret 1989/90.
 Styrelsen for Statens Uddannelsesstøtte har i brev af 10. juli 1989 i  

 anledning af Deres klage afgivet en udtalelse, som De har fået kopi af.  

 Styrelsen fastholder sin afgørelse.
 Med brev af 1. august 1989 er De fremkommet med yderligere bemærkninger.  

 Styrelsen for Statens Uddannelsesstøtte har i brev af 3. oktober 1989  

 fastholdt den tidligere afgørelse af 10. juli 1989.
 Ankenævnet skal udtale:
 Det fremgår af § 5 i lov om tilskud til afvikling af studiegæld og om  

 eftergivelse af studiegæld, jf. lovbekendtgørelse nr. 542 af 13. september  

 1988, at det er en betingelse for at få tilskud, at ansøger ved  

 ansøgningsfristens udløb har afsluttet eller afbrudt sin senest påbegyndte  

 uddannelse, eller tilbagebetalingspligten er indtrådt efter reglerne i lov om  

 statens uddannelsesstøtte. § 1, stk. 2, 1. pkt., i bekendtgørelse nr. 676 af  

 4. november 1988 om tilskud til afvikling af statsgaranterede studielån  

 indeholder en bestemmelse med et indhold svarende til lovens § 5.  

 Bekendtgørelsens § 1, stk. 2, 2. og 3. pkt., handler om, hvornår  

 tilbagebetalingspligten efter lov om tilskud til afvikling af studiegæld og  

 om eftergivelse af studiegæld er indtrådt.
Det fremgår af sagen, at Statens Uddannelsesstøtte den 17. december 1987  

 meddelte pengeinstituttet udsættelse med tilbagebetalingen af Deres studielån  

 på grund af fortsat uddannelse.
Forventet afslutning af uddannelsen blev  

 angivet til den 1. juli 1988. Tilbagebetalingspligten er herefter indtrådt  

 den 1. juli 1989.
 Da De den 5. januar 1989 fortsat var under uddannelse, jf. ansøgningsskema  

 af 28. december 1988, og da Deres tilbagebetalingspligt over for statskassen  

 ikke var indtrådt, opfylder De ikke betingelserne for at få tilskud.
 Ankenævnet skal i øvrigt oplyse, at det forhold, at tilbagebetalingsaftale  

 er indgået med et pengeinstitut, ikke bevirker, at tilbagebetalingspligten  

 over for statskassen er indtrådt.
 Ankenævnet fastholder Styrelsen for Statens Uddannelsesstøttes afgørelse  

 om, at De ikke er berettiget til tilskud i tilskudsåret 1989/90.
