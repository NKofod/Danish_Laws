Vejledning  

 om behandling af idrætsskader med nonsteroide  

  

 antiinflamatoriske lægemidler På baggrund af debatten om brugen af perorale  

  

 nonsteroide antiinflamatoriske lægemidler  

  

 (NSAID) i forbindelse med idræt, finder Sundhedsstyrelsen anledning til at  

 præcisere,  

 hvornår og hvordan det er hensigtsmæssigt at anvende midlerne til behandling  

 af  

 idrætsskader.
Ved akutte skader (muskel-, ligament- og seneskader, samt  

 frakturer) bør der ikke behandles med perorale NSAID.
Midlerne bør kun i  

 enkelte tilfælde anvendes kortvarigt (få dage) til smertelindring.
Nyere  

 undersøgelser tyder på, at der kun er en beskeden effekt på helingsprocessen  

 initialt, mens helingen på længere sigt hæmmes.
 Paracetamol bør være førstevalg til smertelindring, såfremt der  

 ikke er kontraindikationer.
 Ved overbelastningsskader i form af inflammationstilstande  

 (bursitis, tendinits etc.) kan midlerne anvendes, men behandlingen bør være  

 så  

 kortvarig som mulig, helst kun få dage, på grund af risikoen for  

 bivirkninger.
 Midlerne bør ikke anvendes ved stressfrakturer, da helingen på  

 længere sigt nedsættes.
 Ved kroniske skader i form af slidgigt kan midlerne anvendes,  

 idet de har dokumenteret effekt på smerter og hævelse, men risikoen for  

 bivirkninger ved langtidsbrug skal opvejes mod effekten.
Inden behandlingen med perorale NSAID iværksættes af lægen,  

 skal lægen optage en omhyggelig anamnese, herunder indhente oplysninger om  

 tidligere og nuværende sygdomme, specielt mavesår og hjerte-karsygdomme, og  

 der  

 skal foretages en omhyggelig objektiv undersøgelse.
Hele konsultationen skal  

 journalføres i henhold til gældende regelsæt.
Patienten skal endvidere  

 informeres om virkning og eventuelle bivirkninger ved behandlingen.
 På Lægemiddelstyrelsens hjemmeside  


  

 www.laegemiddelstyrelsen.dk  

  

 findes flere oplysninger om risikoen ved brug af NSAID.
