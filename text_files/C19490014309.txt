I henhold til lov nr. 213 af 31. marts 1949 om landvæsensretter, hvilken  

 lov træder i kraft den 1. november 1949, og hvoraf et antale særtryk  

 vedlægges, skal der i hver retskreds nedsættes et landvæsensnævn, der for  

 fremtiden skal behandle de efter den hidtidige lovgivning af vandsynsmænd  

 behandlede sager vedrørende private vandløb og sognevandløb.
Behandlingen af  

 de ved denne lovs ikrafttræden for vandsynsmænd indbragte sager  

 tilendebringes af disse efter reglerne i lov nr. 63 af 28. maj 1880 om vands  

 afledning og afbenyttelse.
For hver købstads- og landkommune udnævnes 2 nævnsmænd af  

 kommunalbestyrelsen.
For så vidt angår landdistrikter, der med hensyn til  

 forsørgelses- eller skolevæsen hører under en købstadskommune uden at have  

 deres eget sogneråd, henvises til § 4, stk. 2, i loven om landvæsensrettet.
Udnævnelserne gælder for 4-årige perioder, der falder sammen med  

 valgperioderne for kommunalrådene, første gang dog kun indtil nyvalg finder  

 sted i forbindelse med de kommunale valg i marts 1950. Ingen, der har opnået  

 en alder af 70 år kan fungere som nævnsmand.
Ingen, der har opnået en alder  

 af 60 år er forpligtet til at modtage udnævnelse.
Den, der har fungeret i 4  

 år, er ikke forpligtet til at modtage udnævnelse som nævnsmand, før efter  

 udløbet af en valgperiode.
For hvert nævnsområde (retskreds) udnævnes en fast formand, der kan være  

 fælles for flere områder.
Ingen kan fungere som formand efter det fyldte 70.  

 år.
For områder, der alene omfatter købstadskommuner, foretages udnævnelsen  

 af byrådet; for områder, der alene består af landkommuner i samme  

 amtsrådskreds, foretages udnævnelsen af amtsrådet; i alle andre tilfælde  

 foretages udnævnelsen af landbrugsministeren efter indstilling fra  

 vedkommende amts- og/eller byråd.
På samme måde udnævnes en stedfortræder for  

 formanden.
Stedfortræderen kan samtidig være nævnsmand.
Udnævnelserne gælder  

 for 4-årige perioden, der falder sammen med valgperioderne til  

 kommunalrådene, første gang dog kun indtil disse finder sted i marts måned  

 1950.
 Hvervene som formand og stedfortræder er ikke borgerlige ombud og  

 udelukker ikke, at den pågældende samtidig er landvæsenskommissær.
 Den, som første gang udnævnes til formand, stedfortræder eller nævnsmand,  

 afgiver straks efter udnævnelsen til den udnævnende myndighed en skriftlig  

 erklæring på ære og samvittighed om at ville varetage hvervet med upartiskhed  

 og omhu.
Under henvisning til foranstående skal man anmode kommunalbestyrelserne om  

 at ville foretage de foreskrevne valg inden 1. august 1949 og at give  

 vedkommende amtmand underretning om, hvem der er valgt til nævnsmand og til  

 formand for landvæsensnævnet og stedfortræder for formanden.
I de tilfælde,  

 hvor valg af formand og stedfortræder ifølge lovens § 3, stk. 1, sidste  

 punktum, foretages af landbrugsministeren, skal man anmode  

 kommunalbestyrelserne om inden fornævnte tidspunkt at fremkomme til amtmanden  

 med indstilling om valg af formand og stedfortræder.
I loven om landvæsensretter gives der endvidere nye regler for  

 landvæsenskommissioner og overlandsvæsenskommissioners sammensætning og  

 forretningsgang.
Behandlingen af de ved lovens ikrafttræden for landvæsens-  

 og overlandvæsenskommissioner indbragte sager tilendebringes dog af disse  

 kommissioner efter de hidtil gældende regler.
 I henhold til § 50, stk. 4, i lov nr. 213 af 31 marts 1949 om  

 landvæsensretter afgår ved lovens ikrafttræden de i henhold til lov af 30.  

 december 1858 udnævnte landvæsenskommissærer, og der skal forinden dette  

 tidspunkt derfor foretages udnævnelse af landvæsenskommissærer i  

 overensstemmelse med reglerne i lov om landvæsensretter.
Landvæsenskommissionens område er amtsrådskredsen med de indenfor dennes  

 grænser beliggende købstæder.
For hvert område udnævnes en fast formand af  

 landbrugsministeren efter indstilling af amtmanden blandt amtets  

 underretsdommere (civildommere) og efter samråd med justitsministeren.
Der  

 skal på samme måde udnævnes en stedfortræder til at fungere under formandens  

 forfald.
Landvæsenskommissærer udnævnes for hvert område i et antal, der fastsættes  

 af landbrugsministeren efter indhentet erklæring fra vedkommende amtmand.  

 Kommissærerne, der tillige kan være formænd for landvæsensnævn,  

 stedfortrædere for formænd eller nævnsmænd, udnævnes af landbrugsministeren  

 efter indstilling dels af amtsrådene eller af byrådene indenfor området.
En  

 fjerdedel af kommissærerne skal udnævnes blandt de af byrådene indstillede.  

 Udnævnelserne såvel af faste formænd, stedfortrædere som af  

 landvæsenskommissærer gælder for 8-årige perioder, idet dog halvdelen af  

 kommissærerne afgår hvert fjerde år.
Første gang efter lovens ikrafttræden  

 sker halvdelens afgang ved lodtrækning.
Ingen, der har opbået en alder af 70  

 år, kan fungere som landvæsenskommissær.
Den, der første gang udnævnes,  

 afgiver straks efter udnævnelsen til den udnævnende myndighed en skriftlig  

 erklæring på ære og samvittighed om at ville varetage hvervet med upartiskhed  

 og omhu.
 Under henvisning hertil skal man anmode samtlige amtsråd og byråd om inden  

 1. august 1949 overfor vedkommende amtmand at ville fremkomme med de  

 forskrevne indstillinger om valg af landvæsenskommissærer.
 Amtmændene er samtidig hermed anmodet om at ville bistå ved lovens  

 gennemførelse.
Af lovens administrative bestemmelser skal man iøvrigt henlede  

 opmærksomheden på § 45, stk. 1, 2. punktum, hvorefter udgifterne til  

 anskaffelse af protokoller til brug for lansvæsensnævn afholdes af  

 kommunalbestyrelserne indenfor nævnsområdet.
Såfremt vedkommende myndigheder  

 ikke kan opnå enighed om den indbyrdes fordeling af udgiften, træffer  

 landbrugsministeren bestemmelse om fordelingsmåden.
Udgiften til protokoller  

 m. m. til brug for landvæsenskommissionerne afholdes af amtsrådene.
I henhold til lovens § 46 oppebærer landvæsensretternes medlemmer  

 dagpenge, hvis størrelse fastsættes af landbrugsministeren for et tidsrum af  

 4 år ad gangen.
Befordringsudgifter og formændenes kontorholdsudgifter  

 godtgøres efter regler, der fastsættes af landbrugsministeren.
For formændene  

 for landvæsensnævn og landvæsenskommissioner og for sekretærer kan amtsrådet  

 fastsætte et honorar for det forløbne år, når arbejdets omfang taler derfor.  

 Honoraret afholdes af amtsfonden, for købstædernes vedkommende af  

 kommunekassen, efter nærmere af landbrugsministeren efter forhandling med  

 indenrigsministeren fastsatte regler.
Med hensyn til fornævnte dagpenge,  

 honorarer m. v., vil der senere tilgå kommunalbestyrelserne meddelelse.
 Frederiksberg, Gentofte og Marstal kommuner samt de sønderjydske flækker  

 henregnes forsåvidt angår de i lov om landvæsensretter omhandlede forhold til  

 købstadskommunerne.
 Landbrugsministeriet, den 2. juni 1949.
Kr.
Bording.
/H.
Kaare.
