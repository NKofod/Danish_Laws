 Hermed fremsendes eksemplarer af lov nr. 143 af 2. maj 1967 om beskatning  

 ved sammenslutning af aktieselskaber m.v. (Loven om skattefri  

 sammenslutning). I det følgende redegøres der nærmere for lovens  

 bestemmelser.
 I.
 Almindelige bemærkninger.
I dette afsnit beskrives de almindelige regler om beskatning i forbindelse  

 med sammenslutning af selskaber m.v.
Disse regler gælder fortsat i de  

 tilfælde, hvor lovens bestemmelser ikke finder anvendelse.
1. Sammenslutning (fusion) af aktieselskaber kan  

 eksempelvis ske, ved at et bestående selskab (det fortsættende selskab)  

 erhverver samtlige aktiver og passiver i et andet selskab (det ophørende  

 selskab) og betaler aktionærerne i dette selskab enten med aktier i det  

 fortsættende selskab eller på anden måde, f.eks. kontant.
Sammenslutning kan  

 også ske, ved at flere selskaber overdrager deres formuer til et nystiftet  

 selskab, hvorefter aktionærerne i de ophørende selskaber får aktier i det nye  

 selskab som betaling for aktierne i de selskaber, hvis selvstændige eksistens  

 ophører ved sammenslutningen.
I andre tilfælde kan sammenslutning ske, ved at  

 det fortsættende selskab erhverver aktierne i det ophørende selskab og  

 derefter likviderer dette.
2. Overdragelsen af et selskabs formue til et andet  

 selskab sidestilles skattemæssigt med ethvert andet salg.
De selskaber, der  

 ophører som led i en sammenslutning, afmeldes til aktieselskabs-registret og  

 anses også skatteretligt for opløst, jfr. § 5 i loven om indkomstbeskatning  

 af aktieselskaber m.v. (selskabsskatteloven).
 3. De skattemæssige virkninger af opløsningen af  

 selskaber er i hovedtræk følgende:
 Det eller de ophørende selskaber skal svare skat af indtægten indtil  

 opløsningen.
Ved sammenslutningen overdrager det ophørende selskab dets aktiver til det  

 fortsættende selskab, og det kan medføre, at der på de overdragne aktiver,  

 f.eks. maskiner, inventar og lignende driftsmidler samt faste ejendomme,  

 opstår skattepligtig fortjeneste, der skal beskattes hos det ophørende  

 selskab på samme måde, som hvis salg var sket til anden side.
Det  

 fortsættende selskab kan til gengæld afskrive på grundlag af de ved  

 overdragelsen fastsatte værdier.
Tilsvarende virkninger kan fremkomme, hvor  

 det ophørende selskabs aktiver udloddes til det fortsættende selskab i dettes  

 egenskab af aktionær i det ophørende selskab.
 Opløsningen af det ophørende selskab medfører endvidere, at ikke anvendte  

 investeringsfondshenlæggelser skal efterbeskattes ved forhøjelse af det  

 ophørende selskabs indkomstansættelser for henlæggelsesårene, jfr. § 10, stk.  

 2, i lovbekendtgørelse nr. 265 af 23. juni 1965 om investeringsfonds.
 Hvis der er foretaget ekstraafskrivning på eller anvendt  

 investeringsfondshenlæggelser til en driftsbygning m.v., skal der ske  

 beskatning af det beløb, hvormed driftsbygningens handelsværdi overstiger  

 anskaffelsessummen efter fradrag af samtlige afskrivninger, jfr. § 2, nr. 2,  

 i lovbekendtgørelse nr. 122 af 6. april 1967 om særlig indkomstskat m.v.
 Herudover kan der for så vidt angår fast ejendom blive tale om beskatning  

 af fortjeneste udover anskaffelsessummen efter de særlige regler herom i § 2,  

 nr. 13, i lov om særlig indkomstskat m.v.
For aktionærerne i det eller de ophørende selskaber medfører  

 sammenslutningen, at de i overensstemmelse med de regler, som gælder for  

 afståelse af aktier, skal medregne fortjeneste eller tab ved opgørelsen af  

 den almindelige eller særlige indkomst.
Dette gælder, hvad enten de får  

 betaling for deres aktier i det ophørende selskab i form af aktier i det  

 fortsættende selskab, eller de f.eks. udløses kontant.
4. Hidtil har kooperative virksomheder kunnet  

 sammensluttes, uden at der af den grund er sket nogen beskatning af den  

 ophørende forening eller dennes andelshavere, når blot sammenslutningen er  

 gennemført uden nogen udlodning til andelshaverne.
Det hænger sammen med, at  

 den kooperative virksomhed i den almindelige likvidationssituation ikke er  

 blevet beskattet af fortjeneste på maskiner, inventar og lignende  

 driftsmidler samt fast ejendom m.v.
Når disse fortjenester ikke er blevet  

 beskattet i likvidationstilfælde, skyldes det, at den kooperative virksomheds  

 skattepligtige indkomst er blevet opgjort efter specielle regler som en vis  

 procentdel af foreningsformuen.
I den således opgjorte indkomst har der ikke  

 været adgang til at fradrage skattefri afskrivninger på maskiner, inventar og  

 lignende driftsmidler samt fast ejendom m.v.
Efter de nye regler om beskatning af kooperative virksomheder (lov nr. 203  

 af 8. juni 1966) vil brugsforeningerne og visse hovedforeninger imidlertid i  

 løbet af en femårig periode, der begynder med skatteåret 1968-69, overgå til  

 beskatning efter lignende regler, som gælder for aktieselskaber, d.v.s. på  

 grundlag af det regnskabsmæssige overskud.
Foreningerne får den sædvanlige  

 adgang til at foretage skattefri afskrivninger og bliver omfattet af reglerne  

 i loven om særlig indkomstskat m.v.
 Når en brugsforening eller en hovedforening er overgået til beskatning  

 efter de nye regler, vil en sammenslutning med en anden brugsforening eller  

 hovedforening medføre lignende skattemæssige konsekvenser for foreningen og  

 andelshaverne som beskrevet ovenfor under nr. 3 vedrørende aktieselskaber.  

 Det er grunden til, at sammenslutninger af brugsforeninger og visse  

 hovedforeninger under nærmere angivne omstændigheder er omfattet af loven.
 Ved sammenslutning af andre kooperative foretagender end de nævnte  

 brugsforeninger og hovedforeninger kommer loven ikke til anvendelse, men  

 hidtidig praksis på kooperationsbeskatningsområdet opretholdes.
5. Med hjemmel i tekstanmærkning på de årlige  

 finanslove har der fra og med finansåret 1964-65 i årlige bekendtgørelser,  

 senest finansministeriets bekendtgørelse nr. 126 af 1. april 1966 vedrørende  

 skatteåret 1966-67, været adgang til at tillade, at en sammenslutning af  

 banker ikke skal medføre de skattemæssige konsekvenser for de ophørende  

 banker og deres aktionærer, som normalt følger af en sammenslutning.
Disse  

 regler er nu med nogle mindre ændringer indarbejdet i loven om skattefri  

 sammenslutning.
 II.
 Loven om skattefri sammenslutning.
6. Ved loven af 2. maj 1967 er der åbnet adgang til  

 skattefri sammenslutning af aktieselskaber eller de i § 1, stk. 1, nr. 2, i  

 selskabsskatteloven nævnte selskaber.
Der er endvidere åbnet adgang til  

 skattefri sammenslutning af kooperative virksomheder, hvis mindst en af de  

 kooperative virksomheder beskattes efter de ved lov nr. 203 af 8. juni 1966  

 om ændring af lov om indkomstbeskatning af aktieselskaber m.v. gennemførte  

 nye beskatningsregler for brugsforeninger og visse hovedforeninger, jfr.  

 lovbekendtgørelse nr. 271 af 29. juni 1966 om beskatning af aktieselskaber  

 m.v.
7. Sammenslutning foreligger ifølge lovens § 1, stk.  

 3, når et selskab eller en forening overdrager sin formue som helhed til et  

 andet selskab eller forening eller sammensmeltes hermed.
Definitionen bygger  

 på bestemmelsen i aktieselskabslovens § 70, stk. 1. Sammenslutning foreligger  

 herefter såvel, hvor det fortsættende selskab eksisterede før  

 sammenslutningen, som hvor det først er dannet i forbindelse med denne.
8. Ved "ophørstidspunktet" sigtes for så  

 vidt angår aktieselskaber til det tidspunkt, hvor "aktieselskabernes  

 sammenslutning gennemføres", jfr. lovens § 2, stk. 3, 1. pkt.  

 Sammenslutningen er først gennemført, når dels de anmeldte kreditorer er  

 fyldestgjort eller har meddelt samtykke til overdragelsen, og dels  

 aktionærerne er vederlagt, hvorefter der kun står tilbage at foretage den i  

 aktieselskabslovens § 70, stk. 3, omhandlede anmeldelse af, at  

 sammenslutningen er gennemført.
For de i selskabsskattelovens § 1, stk. 1,  

 nr. 2, omhandlede selskaber fastsætter lovens § 2, stk. 3, 2. pkt., at  

 gennemførelsen af beslutningen om sammenslutning er det tidspunkt, hvor  

 selskabet er frigjort for enhver forpligtelse over for kreditorer og  

 deltagere.
Samme regel gælder for de af loven omfattede kooperative  

 virksomheder.
 III.
 Anvendelsesområdet.
 9. Lovens regler finder anvendelse på:
 10. Lovens regler finder ikke anvendelse på:
11. Ses der bort fra bankerne, er den skattefri  

 sammenslutning af selskaber og af kooperative virksomheder knyttet til de  

 samme betingelser og forbundet med de samme retsvirkninger.
Bemærkningerne i  

 det følgende om aktieselskaber og aktier m.v. gælder derfor, hvor andet ikke  

 er anført, også de i selskabsskattelovens § 1, stk. 1, nr. 2, nævnte  

 selskaber og anpartsrettigheder m.v. i sådanne selskaber samt de af loven  

 omfattede kooperative virksomheder samt andelsrettigheder i sådanne  

 foreninger.
 IV.
 Betingelserne for skattefri sammenslutning.
 12. For at selskaber m.v. kan omfattes af lovens  

 regler, er det en betingelse, at der foreligger en tilladelse fra  

 finansministeren (eller fra den, han bemyndiger til at meddele tilladelsen).  

 I forbindelse med tilladelsen fastsættes de nærmere vilkår for denne, jfr.  

 lovens § 2, stk. 1.
 13. Loven opstiller to ufravigelige betingelser for  

 tilladelse til skattefri sammenslutning af andre selskaber end  

 bankaktieselskaber.
14. Finansministeren kan ikke frafalde lovens krav om  

 opfyldelse af de foran nævnte betingelser.
Der kan som foran anført opstilles  

 yderligere vilkår for meddelelse af tilladelse til skattefri sammenslutning,  

 f.eks. krav om, at selskaberne forinden sammenslutningen tilrettelægger  

 fælles regnskabsperiode.
15. Såfremt en tilladelse til skattefri sammenslutning  

 meddeles, skal såvel selskaberne som aktionærerne beskattes efter lovens  

 regler.
Det er således ikke muligt kun at anvende de regler, som vedrører  

 beskatning af selskaberne, men ikke samtidig reglerne vedrørende  

 aktionærerne, eller omvendt kun at anvende de regler, som vedrører  

 beskatningen af aktionærerne, og ikke samtidig reglerne vedrørende  

 selskaberne.
16. For så vidt angår banker kan tilladelsen til  

 skattefri sammenslutning ifølge lovens § 2, stk. 4, kun meddeles efter  

 indstilling fra tilsynet med banker og sparekasser.
De foran under nr. 13  

 nævnte betingelser for tilladelse til sammenslutning finder ikke anvendelse  

 ved banksammenslutninger, men den under nr. 14 nævnte almindelige regel om,  

 at der kan fastsættes nærmere vilkår for tilladelsen, gælder også ved  

 sammenslutning af banker.
 Hvor en bank sammensluttes med et andet selskab end en bank, finder de  

 foran under nr. 13 angivne regler om sammenslutning af andre selskaber end  

 banker anvendelse.
Tilladelsen til sammenslutning meddeles for banksammenslutningernes  

 vedkommende af ligningsrådet, som også fastsætter, hvilke vilkår der skal  

 knyttes til denne.
Anmodningen om tilladelsen sendes til tilsynet med banker  

 og sparekasser, Nr.
Voldgade 94, København K, i forbindelse med ansøgningen  

 om handelsministeriets tilladelse til sammenslutningen.
Når sammenslutningen  

 er godkendt af handelsministeriet, sendes anmodningen af tilsynet med dets  

 indstilling samt sagens akter videre til ligningsrådet, Meldahlsgade 5,  

 København V.
 Opmærksomheden henledes på, at finansministeren i tekstanmærkning nr. 7  

 til § 1 i finanslov for finansåret 1967-68 har bemyndigelse til bl.a. at  

 fritage banker for stempelafgift m.v. i tilfælde af sammenslutning.
17. I øvrigt meddeles tilladelse til skattefri  

 sammenslutning af selskaber og foreninger af finansministeriet, som også i  

 henhold til lovens § 2, stk. 1, fastsætter, hvilke særlige vilkår der skal  

 knyttes til tilladelsen.
Ansøgning om tilladelse til skattefri sammenslutning  

 af andre selskaber m.v. end banker stiles til finansministeriet,  

 skattedepartementet, og indsendes til statens ligningsdirektorat,  

 Meldahlsgade 5, København V.
 V.
 Retsvirkningerne for selskaber og foreninger.
18. Tilladelsen til skattefri sammenslutning medfører  

 efter lovens §§ 3 og 6, stk. 1, at det eller de selskaber, der ophører ved  

 sammenslutningen, ikke bliver omfattet af de bestemmelser om beskatning ved  

 opløsning, som findes i selskabsskattelovens § 5. For så vidt angår de  

 løbende indtægter og udgifter og de aktiver og passiver, der overtages fra  

 det ophørende selskab, træder det fortsættende selskab i dettes sted.
For  

 selskaberne og foreningerne har sammenslutningen herefter bl.a. følgende  

 retsvirkninger:
 VI.
 Retsvirkninger for aktionærer og andelshavere.
 19. Såfremt finansministeren meddeler tilladelse til,  

 at selskaber beskattes efter lovens regler, skal beskatning af selskabernes  

 aktionærer finde sted efter de regler, som er nævnt i lovens §§ 4 og 5.
20. Såfremt en aktionær ved sammenslutningen får alle  

 sine aktier i det ophørende selskab vederlagt med andet end aktier i det  

 fortsættende selskab, f.eks. ved kontant betaling, anses aktierne for  

 afhændet af aktionæren til trediemand til den kursværdi, der var gældende ved  

 selskabets endelige opløsning.
Hvor kun en del af aktionærens aktier i det  

 ophørende selskab vederlægges med andet end aktier i det fortsættende  

 selskab, gælder det foran anførte for denne dels vedkommende.
Fortjenesten  

 eller tabet ved den nævnte afhændelse skal efter de almindelige regler i lov  

 om særlig indkomstskat m.v. § 2, nr. 6 og 7, og ligningslovens § 16C  

 medregnes ved opgørelsen af enten særlig eller almindelig indkomst.
I lovens  

 § 4, stk. 3, er der fastsat regler om, hvilke aktier der skal anses for  

 indløst i tilfælde, hvor aktierne i det ophørende selskab er erhvervet på  

 forskellige tidspunkter eller er af forskellig art eller for en dels  

 vedkommende erhvervet som led i næring.
21. I det omfang, hvor aktier i det ophørende selskab  

 ombyttes med aktier i det fortsættende selskab, skal aktionærerne i det  

 ophørende selskab ikke i deres indkomstopgørelse vedrørende det indkomstår,  

 hvori ombytningen sker, medregne den fortjeneste eller det tab, som er  

 konstateret ved ombytningen.
De aktier, der modtages ved ombytningen, træder  

 skattemæssigt i de ombyttede aktiers sted.
De behandles ved opgørelsen af den  

 skattepligtige almindelige eller særlige indkomst ved senere afståelse eller  

 ved likvidation af det fortsættende selskab, som om de var erhvervet på samme  

 tidspunkt og for samme anskaffelsessum som de ombyttede aktier.
Modtagne  

 aktier i det fortsættende selskab anses for anskaffet som led i aktionærens  

 næringsvej, såfremt de ombyttede aktier var anskaffet som led heri.
De af den  

 enkelte erhvervelse omfattede aktier anses for ombyttet med en forholdsmæssig  

 andel af modtagne aktier i det fortsættende selskab, og den forholdsmæssige  

 beregning skal ske på grundlag af de ombyttede aktiers kursværdi.
22. Som eksempel på det i nr. 21 anførte kan nævnes,  

 at såfremt de ombyttede aktier har en samlet kursværdi på 10.000 kr., og  

 heraf aktier til en kursværdi på 2.000 kr. er erhvervet som led i aktionærens  

 næringsvej, skal 0,20 af de modtagne aktier anses for erhvervet i næring.
I  

 tilfælde, hvor aktionæren ved sammenslutningen modtager aktier af forskellig  

 art (forbundet med forskellige rettigheder) i det fortsættende selskab, skal  

 den forholdsmæssige beregning foretages for hver enkelt art af modtagne  

 aktier.
Modtager aktionæren i det ovenfor nævnte eksempel A-aktier i det  

 fortsættende selskab til en pålydende værdi på 5.000 kr. og B-aktier til en  

 pålydende værdi på 7.500 kr., skal 0,20 af A-aktierne (eller pålydende 1.000  

 kr.) og 0,20 af B-aktierne (eller pålydende 1.500 kr.) anses for erhvervet i  

 næring.
 23. Til belysning af reglerne i lovens §§ 4 og 5  

 anføres i øvrigt følgende eksempel:
I.
En skattepligtig person har ved en skattefri sammenslutning af to  

 aktieselskaber følgende aktier i det ophørende selskab:
 A1-aktier til pålydende 5.000 kr. - kursværdi på opløsningstidspunktet  

 10.000 kr.
 Aktierne er anskaffet således:
 I forbindelse med den skattefri sammenslutning af selskaberne modtager den  

 skattepligtige:
 Kr. 1.000 kontant samt følgende aktier i det fortsættende selskab:
 A2-aktier til pålydende 9.500 kr.
 B2-aktier til pålydende 4.750 kr.
II.
Beskatning ved sammenslutningen, jfr. lovens § 4.
 VII.
 Sammenslutning af udenlandske selskaber og foreninger.
24. I henhold til lovens § 9 kan finansministeren  

 bestemme, at her i landet fuldt skattepligtige aktionærer og andelshavere får  

 samme skattemæssige stilling ved sammenslutning af udenlandske selskaber og  

 foreninger, som gælder ved sammenslutning af danske selskaber m.v. efter  

 reglerne i lovens §§ 4 og 5. I det omfang f.eks. aktier i det ophørende  

 udenlandske selskab ombyttes med aktier i det fortsættende selskab, vil de  

 modtagne aktier ved senere salg eller likvidation af det fortsættende selskab  

 blive anset for erhvervet til samme tid og for samme anskaffelsessum som  

 aktierne i det ophørende selskab.
Beslutningen i henhold til § 9 skal gælde  

 for alle de aktionærer og andelshavere, der på tidspunktet for  

 sammenslutningen er fuldt skattepligtige her i landet.
Det er en forudsætning  

 for, at reglerne i lovens § 9 kan bringes i anvendelse, at der foreligger en  

 ansøgning fra de udenlandske selskaber eller herboende aktionærer eller  

 andelshavere.
Ansøgningen stiles til finansministeriet, skattedepartementet,  

 men indsendes til statens ligningsdirektorat, Meldahlsgade 5, København V.
 VIII.
 Ikrafttrædelsesbestemmelser.
25. a) Reglerne om skattefri sammenslutning af  

 aktieselskaber og de i selskabsskattelovens § 1, stk. 1, nr. 2, omhandlede  

 selskaber finder anvendelse på sammenslutninger, der sker den 1. april 1967  

 eller senere, jfr. § 10, 1. pkt.
Dette står i forbindelse med, at den  

 ekstraordinære ansættelse i henhold til selskabsskattelovens § 5 af et ophørt  

 selskab først fra dette tidspunkt skal foretages efter reglerne for  

 skatteåret 1967-68.
 Skattedepartementet, den 3. juli 1967.
