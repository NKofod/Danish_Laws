 Den 21. oktober 1986 undertegnedes i Moskva en overenskomst mellem Danmark  

 og Sovjetunionen til undgåelse af dobbeltbeskatning af indkomst og formue.
 Overenskomsten har følgende ordlyd:
OVERENSKOMST mellem Kongeriget Danmarks regering og Unionen af Socialistiske Sovjetrepublikkers regering til undgåelse af dobbeltbeskatning af indkomst og formue.
Kongeriget Danmarks regering og Unionen af Socialistiske Sovjetrepublikkers regering har under hensyntagen til principperne i Slutakten for den europæiske Sikkerheds- og Samarbejdskonference og ud fra ønsket om at undgå dobbeltbeskatning af indkomst og formue indgået følgende Overenskomst:
Artikel 1 De af Overenskomsten omfattede personer 1. Denne Overenskomst skal finde anvendelse på  

 personer, der i beskatningsmæssig henseende anses for at være hjemmehørende i  

 en af eller begge de Kontraherende Stater.
 2. I denne Overenskomst betegner udtrykket  

 »person, hjemmehørende i en Kontraherende Stat« en juridisk person,  

 et selskab eller en anden organisation, der i beskatningsmæssig henseende  

 anses som juridisk person i denne Stat, eller som er skattepligtig der på  

 grund af den virkelige ledelses sæde, samt en fysisk person, der i  

 beskatningsmæssig henseende anses for hjemmehørende i denne Stat.
 3. Udtrykket »person, hjemmehørende i begge  

 Kontraherende Stater« betegner en person, der i beskatningsmæssig  

 henseende anses for hjemmehørende i hver af de Kontraherende Stater i samme  

 tidsrum.
 4. I tilfælde, hvor en fysisk person efter  

 bestemmelserne i stk. 1-3 i denne artikel anses for at være hjemmehørende i  

 begge Kontraherende Stater, bestemmes hans status på følgende måde:
 5. Hvis en ikke-fysisk person i henhold til  

 bestemmelserne i stk. 1-3 i denne artikel er hjemmehørende i begge  

 Kontraherende Stater, skal den anses for at være hjemmehørende i den  

 Kontraherende Stat, i hvilken dens virkelige ledelse har sit sæde.
Artikel 2 De af Overenskomsten omfattede skatter 1. Denne Overenskomst omfatter alle indkomst- og  

 formueskatter af såvel statslig som lokal karakter, der pålignes juridiske og  

 fysiske personer i henhold til lovgivningen i hver Kontraherende Stat, uden  

 hensyn til, hvorledes de opkræves:
 2. Denne Overenskomst skal også finde anvendelse på  

 alle skatter af væsentlig samme art som de i stk. 1 i denne artikel  

 omhandlede, som efter denne Overenskomsts underskrivelse vil blive opkrævet  

 som tillæg til eller i stedet for de eksisterende skatter.
Artikel 3 Nogle almindelige definitioner 1. I denne Overenskomst har nedenfor anførte udtryk  

 følgende betydning:
 2. Ved de Kontraherende Staters anvendelse af denne  

 Overenskomst har ethvert udtryk, som ikke er defineret i denne Overenskomst,  

 medmindre andet følger af sammenhængen, den betydning, det tillægges af  

 lovgivningen, fortrinsvis skattelovgivningen, i den Kontraherende Stat, i  

 hvilken beskatningen foregår.
Artikel 4 Overenskomstens gyldighedsområde Denne Overenskomst gælder for indkomster, der oppebæres på den pågældende  

 Kontraherende Stats territorium, såvel som på indkomster af virksomhed i  

 forbindelse med udforskning og udnyttelse af naturforekomster på den  

 kontinentalsokkel, der i overensstemmelse med folkeretten er inddraget under  

 den pågældende Kontraherende Stats højhedsret.
Artikel 5 Indkomst af fast repræsentation 1. Indkomst, der oppebæres i en Kontraherende Stat af  

 en person, hjemmehørende i den anden Kontraherende Stat, kan alene beskattes  

 i den førstnævnte Stat, hvis den oppebæres ved fast repræsentation, og kun  

 for så vidt angår den del deraf, som kan henføres til denne faste  

 repræsentations virksomhed.
 2. Ved fastsættelsen af indkomst af fast  

 repræsentation fradrages, i henhold til opholdslandets gældende lovgivning,  

 af den samlede indkomst hidrørende fra dens virksomhed, de udgifter, der er  

 forbundet med dens virksomhed, herunder udgifter til ledelse og almindelig  

 administration såvel i som uden for opholdslandet.
 3. I denne Overenskomst betegner udtrykket »fast  

 repræsentation« et bureau, et kontor eller ethvert andet fast  

 arbejdssted, igennem hvilket en person, hjemmehørende i en Kontraherende  

 Stat, udøver sin virksomhed i den anden Kontraherende Stat.
4. Bygnings-, anlægs- eller monteringsarbejde  

 betragtes ikke som virksomhed udført gennem fast repræsentation, hvis dets  

 varighed ikke overstiger 24 måneder.
De kompetente myndigheder i den  

 Kontraherende Stat, på hvis territorium sådan virksomhed udføres, kan efter  

 anmodning fra den person, der udfører bygning-, anlægs- eller  

 monteringsarbejdet, undlade at betragte denne virksomhed som udført gennem  

 fast repræsentation, selvom dens varighed overstiger 24 måneder.
 5. Uanset bestemmelserne i stk. 1, 3 og 4 i denne  

 artikel skal følgende former for virksomhed ikke anses som værende udøvet  

 gennem fast repræsentation:
 6. I tilfælde, hvor en person, der er hjemmehørende i  

 den ene Kontraherende Stat, udøver kommerciel virksomhed i den anden  

 Kontraherende Stat gennem en agent, skal fast repræsentation anses at  

 foreligge, når denne agent:
 Fast repræsentation skal ikke anses at foreligge, når sådan agent kun  

 udøver de former for virksomhed, der er nævnt i stk. 5 i denne artikel.
 7. En person, hjemmehørende i en Kontraherende Stat,  

 skal ikke anses for at have en fast repræsentation i den anden Kontraherende  

 Stat, blot fordi han udøver sin virksomhed i denne anden Stat gennem en  

 mægler, kommissionær eller enhver anden agent med uafhængig status, dersom  

 denne virksomhed ikke er i modstrid med en sådan mæglers, kommissionærs eller  

 anden agents sædvanlige funktioner.
 8. I denne overenskomst skal den omstændighed, at en  

 person, der er hjemmehørende i en Kontraherende Stat, behersker eller  

 beherskes af en person, der er hjemmehørende i den anden Kontraherende Stat  

 eller i en tredje Stat, ikke i sig selv medføre, at en af dem anses for en  

 fast repræsentation for den anden.
 9. Bestemmelserne i denne artikel berører ikke den  

 fritagelse for beskatning, der omhandles i andre artikler i denne  

 overenskomst.
Artikel 6 Indkomst af international transportvirksomhed 1. Indkomst af international transportvirksomhed, der  

 oppebæres af en person, der er hjemmehørende i en Kontraherende Stat, kan kun  

 beskattes i denne Stat.
 2. Bestemmelserne i stk. 1 i denne artikel skal også  

 finde anvendelse på fortjeneste ved deltagelse i en pool, i et konsortium  

 eller i en international organisation til drift af transportmidler.
Artikel 7 Indkomst af ophavsrettigheder og licenser 1. Indkomst af ophavsrettigheder og licenser, der  

 hidrører fra en Kontraherende Stat og betales til en person, der er  

 hjemmehørende i den anden Kontraherende Stat, kan kun beskattes i denne anden  

 Stat.
 2. Den i stk. 1 i denne artikel omhandlede indkomst  

 betyder indkomst af enhver art, der modtages for salg af, anvendelse af eller  

 overdragelse af retten til at anvende:
 3. Bestemmelserne i denne artikel skal også finde  

 anvendelse ved udbetaling af beløb:
Artikel 8 Udbytter 1. Udbytter, der udbetales af en person, der er  

 hjemmehørende i en Kontraherende Stat til en person, der er hjemmehørende i  

 den anden Kontraherende Stat, kan beskattes i denne anden Stat.
De kan også  

 beskattes i den førstnævnte Stat, men skatten må i dette tilfælde ikke  

 overstige 15 pct. af bruttoudbyttet.
 2. Udtrykket »udbytter« betegner i denne  

 artikel indkomst af aktier, andele og andre tilsvarende rettigheder, der i  

 beskatningsmæssig henseende sidestilles med indkomst af aktier i henhold til  

 lovgivningen i den Kontraherende Stat, i hvilken den person, der udbetaler  

 udbyttet, er hjemmehørende.
Artikel 9 Renter 1. Renter, der hidrører fra kilder i en Kontraherende  

 Stat og betales til en person, der er hjemmehørende i den anden Kontrahernede  

 Stat, kan kun beskattes i denne anden Stat.
 2. Udtrykket »renter« betegner i denne  

 artikel indkomst af lån, indskud i banker, statsgaranterede lån,  

 gældsfordringer samt anden indkomst af enhver art, der i beskatningsmæssig  

 henseende sidestilles med renter i henhold til lovgivningen i den  

 Kontraherende Stat, i hvilken den person, der udbetaler renterne, er  

 hjemmehørende.
Artikel 10 Formuebeskatning 1. Fast ejendom, der ejes af en person hjemmehørende i  

 en Kontraherende Stat, og som er beliggende i den anden Kontraherende Stat,  

 kan kun beskattes i denne anden Stat.
 2. I denne Overenskomst tillægges udtrykket »fast  

 ejendom« den betydning, det har i henhold til lovgivningen i den  

 Kontraherende Stat, på hvis territorium denne ejendom er beliggende.
 3. Rørlig formue, der ejes af en person, der er  

 hjemmehørende i en Kontraherende Stat, og som er beliggende i den anden  

 Kontraherende Stat, kan kun beskattes i den førstnævnte Stat.
 4. Uanset bestemmelserne i stk. 3 i denne artikel, kan  

 rørlig formue, der tilhører en fast repræsentation, som en person, der er  

 hjemmehørende i en Kontraherende Stat, har i den anden Kontraherende Stat,  

 kun beskattes i denne anden Stat.
Artikel 11 Indkomst af formue 1. Indkomst oppebåret af en person hjemmehørende i en  

 Kontraherende Stat ved salg, mageskifte, udlejning eller enhver anden form  

 for benyttelse af fast ejendom, der er beliggende i den anden Kontraherende  

 Stat, kan kun beskattes i denne anden Stat.
 2. Indkomst oppebåret af en person hjemmehørende i en  

 Kontraherende Stater ved salg, bytte, udlejning eller andre former for  

 benyttelse af rørlig formue, der befinder sig i den anden Kontraherende Stat,  

 kan kun beskattes i den førstnævnte Stat.
 3. Uanset bestemmelserne i stk. 2 i denne artikel kan  

 indkomst ved salg, bytte, udlejning eller andre former for benyttelse af  

 rørlig formue, der tilhører en fast repræsentation, som en person, der er  

 hjemmehørende i en Kontraherende Stat, har i den anden Kontraherende Stat,  

 kun beskattes i denne anden Stat.
Artikel 12 Fysiske personers indkomster 1. Løn og andet lignende vederlag, der oppebæres af en  

 fysisk person, som er hjemmehørende i en Kontraherende Stat, for udøvelse af  

 virksomhed på den anden Kontraherende Stats territorium, og som ikke er  

 fritaget for beskatning i henhold til stk. 2 i denne artikel og andre  

 artikler i denne Overenskomst, kan beskattes i denne anden Stat:
- såfremt vedkommende person opholder sig der i en eller flere perioder,  

 der tilsammen overstiger 183 dage i det pågældende kalenderår, eller for  

 tekniske eksperter - 365 dage indenfor to på hinanden følgende kalenderår,  

 eller - såfremt sådan løn og sådant vederlag udbetales af en arbejdsgiver eller  

 på vegne af en arbejdsgiver, der er hjemmehørende i denne anden Stat, eller - såfremt sådan løn og sådant vederlag udredes af en fast repræsentation,  

 som arbejdsgiveren har i denne anden Stat.
 2. Uanset bestemmelserne i stk. 1 i denne artikel skal  

 følgende kategorier af indkomst, der oppebæres af fysiske personer, som er  

 hjemmehørende i en Kontraherende Stat, ikke beskattes i den anden  

 Kontraherende Stat:
 3. En fysisk person, der er hjemmehørende i en  

 Kontraherende Stat, skal ikke anses for at være hjemmehørende i en anden  

 Kontraherende Stat blot i kraft af den omstændighed, at han på denne anden  

 Stats territorium udøver en af de i stk. 2 i denne artikel anførte former for  

 virksomhed.
 4. Ved anvendelsen af bestemmelserne i stk. 2 i denne  

 artikel beregnes skatten af indkomst, oppebåret af fysiske personer fra dagen  

 efter udløbet af de i stk. 2 a), b) og c) anførte sidste frister for  

 fritagelse.
Artikel 13 Statsansatte 1. Løn samt andet tilsvarende vederlag, der oppebæres  

 af en statsborger i en Kontraherende Stat ved udførelse af statslige hverv  

 for denne Stat på den anden Kontraherende Stats territorium, skal , hvis  

 disse hverv anses som sådanne i henhold til den første Stats lovgivning, ikke  

 beskattes i den anden Stat.
 2. Personer, der arbejder i organisationer eller  

 foretagender, der udøver kommerciel virksomhed, f.eks. i danske kommercielle  

 organisationer eller i sovjetiske udenrigshandelssammenslutninger, anses ikke  

 for at udføre statslige hverv.
Artikel 14 Pensioner Pensioner, der udbetales fra kilder i den ene Kontraherende Stat, og  

 betales til en person, der er hjemmehørende i den anden Kontraherende Stat,  

 skal ikke beskattes i denne anden Stat.
Artikel 15 Andre indkomster Indkomster, der ikke er behandlet i de foregående artikler i denne  

 Overenskomst, og som oppebæres af en person, der er hjemmehørende i en  

 Kontraherende Stat, fra kilder i den anden Kontraherende Stat, kan kun  

 beskattes i den førstnævnte Stat.
Artikel 16 Skattemæssige begunstigelser 1. Bestemmelserne i denne Overenskomst berører ikke de  

 skattemæssige begunstigelser, der i henhold til folkerettens almindelige  

 regler eller særlige aftaler tilkommer diplomatiske og konsulære  

 repræsentationer, andre institutioner og organisationer tilhørende de  

 Kontraherende Stater, der kan sidestilles med disse i henseende til  

 skattemæssige begunstigelser, chefer for og medlemmer af diplomatisk  

 personale samt medarbejdere ved disse repræsentationer, institutioner og  

 organisationer, samt deres familiemedlemmer.
 2. Bestemmelserne i stk. 1 i denne artikel skal også  

 finde anvendelse på repræsentanter for de Kontraherende Stater, medlemmer af  

 parlaments- og regeringsdelegationer fra de Kontraherende Stater, samt for  

 medarbejdere ved disse Staters delegationer, der foretager rejser til  

 henholdsvis Danmark eller USSR med henblik på at deltage i mellemstatslige  

 forhandlinger, internationale konferencer og møder eller med andre officielle  

 hverv.
Artikel 17 Undgåelse af skattemæssig diskriminering 1. Statsborgere i en Kontraherende Stat skal ikke i  

 den anden Kontraherende Stat undergives nogen beskatning, som er anderledes,  

 højere eller mere byrdefuld end den beskatning, som statsborgere i denne  

 anden Stat er undergivet under samme forhold.
 2. En person, der er hjemmehørende i en Kontraherende  

 Stat, eller en fast repræsentation, der er etableret af denne person i den  

 anden Kontraherende Stat, skal ikke i denne anden Stat pålignes højere  

 skatter end de, der i denne anden Stat sædvanligvis opkræves af personer  

 eller af faste repræsentationer for personer, der er hjemmehørende i  

 tredjestat, som udøver en tilsvarende virksomhed.
 3. Bestemmelserne i stk. 2 i denne artikel medfører  

 ingen pligt for nogen af de Kontraherende Stater til at indrømme personer  

 hjemmehørende i den anden Kontraherende Stat eller faste repræsentationer for  

 disse personer, sådanne skattebegunstigelser, som indrømmes personer  

 hjemmehørende i tredjestater eller faste repræsentationer for sådanne  

 personer som følge af særlige aftaler mellem den førstnævnte Stat og disse  

 tredjestater.
Artikel 18 Overenskomstens anvendelse Bestemmelserne i denne Overenskomst berører ikke de gældende  

 overenskomster om regulering af beskatningsspørgmål, som tidligere er indgået  

 mellem de Kontraherende Stater.
Hvis denne Overenskomst imidlertid hjemler en  

 for den skattepligtige mere gunstig beskatning, da skal denne Overenskomst  

 finde anvendelse.
Artikel 19 Udveksling af oplysninger 1. De Kontraherende Staters kompetente myndigheder  

 skal indenfor de grænser, der sættes af deres lovgivning, udveksle sådanne  

 oplysninger om væsentlige ændringer i deres skattelovgivning samt efter  

 anmodning sådanne andre materialer, som er nødvendige for gennemførelse af  

 den i denne Overenskomst omhandlede beskatning.
 2. Bestemmelserne i stk. 1 i denne artikel skal i  

 intet tilfælde kunne fortolkes således, at der pålægges en Kontraherende Stat  

 pligt til:
 3. Alle oplysninger eller materialer, der er anført i  

 denne artikel, må kun benyttes til formål, der har forbindelse med  

 gennemførelsen af denne Overenskomst.
Artikel 20 Afgørelse af tvivlsspørgsmål 1. Hvis en person, der er hjemmehørende i en  

 Kontraherende Stat, mener, at foranstaltninger, truffet af en af eller af  

 begge de Kontraherende Stater, for ham medfører eller vil medføre en  

 beskatning, som ikke er i overensstemmelse med denne Overenskomst, kan han,  

 uanset hvilke retsmidler der måtte være fastsat i lovgivningen i den  

 Kontraherende Stat, i hvilken denne person er hjemmehørende, indbringe sin  

 sag for den kompetente myndighed i denne Stat.
Sagen skal forelægges inden to  

 år fra den dag, hvor han fik kendskab til den foranstaltning, der medfører en  

 beskatning, som ikke er i overensstemmelse med bestemmelserne i denne  

 Overenskomst.
 2. Den kompetente myndighed, hvortil indsigelser er  

 gjort, skal, hvis indsigelsen synes at være begrundet, og hvis den ikke selv  

 kan nå til en rimelig løsning, søge at opnå en aftale med den kompetente  

 myndighed i den anden Kontraherende Stat med henblik på at undgå en  

 beskatning, der ikke er i overensstemmelse med denne Overenskomst.
3. De kompetente myndigheder i de Kontraherende Stater  

 skal søge ved gensidig aftale af løse vanskeligheder eller tvivlsspørgsmål,  

 der måtte opstå med hensyn til fortolkningen eller anvendelsen af  

 bestemmelserne i denne Overenskomst.
De kan også i henhold til fastsat  

 procedure i fællesskab drøfte mulighederne for at undgå dobbeltbeskatning i  

 tilfælde, som ikke er omhandlet i denne Overenskomst.
Artikel 21 Territorial udvidelse 1. Gyldigheden af nærværende Overenskomst kan i sin  

 helhed eller med de nødvendige ændringer udvides til at omfatte såvel  

 Grønland som Færøerne for så vidt angår de skatter, der er af væsentlig samme  

 art som de, der er angivne i artikel 2. En sådan udvidelse af Overenskomstens  

 gyldighed vil træde i kraft fra den dag, og med de ændringer og på de  

 betingelser, herunder betingelser vedrørende ophør af gyldighed, som bliver  

 fastlagt og aftalt mellem de Kontraherende Stater ved udveksling af noter ad  

 diplomatiske kanaler eller på en hvilken som helst anden måde, som er i  

 overenstemmelse med deres forfatningsmæssige regler.
 2. I tilfælde af opsigelse af Overenskomsten af en af  

 de Kontraherende Stater i henhold til artikel 22 ophører, hvis andet ikke er  

 aftalt mellem de Kontraherende Stater, overenskomstens anvendelse ligeledes  

 for Grønland og Færøerne, på den måde som er angivet i nævnte artikel.
Artikel 22 Overenskomstens ikrafttræden 1. De Kontraherende Stater vil give hinanden  

 underretning gennem diplomatiske kanaler, når de nødvendige betingelser for  

 Overenskomstens ikrafttræden er opfyldt.
 2. Overenskomsten træder i kraft tredive dage efter  

 udvekslingen af den sidste af de i stk. 1 i denne artikel omhandlede  

 underretninger, og dens bestemmelser skal finde anvendelse på indkomst- og  

 formueskatter, der fastsættes for perioder, der begynder den 1. januar i det  

 kalenderår, der følger efter det år, i hvilket Overenskomsten træder i kraft,  

 eller senere.
Artikel 23 Overenskomstens ophør 1. Denne Overenskomst forbliver i kraft, indtil den  

 opsiges af en af de Kontraherende Stater.
Enhver af de Kontraherende Stater  

 kan, når der er forløbet tre år fra Overenskomstens ikrafttrædelsesdato,  

 opsige denne ved mindst seks måneder før udgangen af et kalenderår at give  

 underretning om opsigelsen gennem diplomatiske kanaler.
I så fald ophører  

 Overenskomsten at have virkning for så vidt angår indkomst- og formueskatter,  

 der fastsættes for perioder, der begynder den 1. januar i det kalenderår, der  

 følger efter det år, i hvilket der er givet underretning om opsigelse af  

 Overenskomsten, eller senere.
 Til bekræftelse heraf har de undertegnede dertil behørigt befuldmægtigede  

 underskrevet denne Overenskomst.
 Udfærdiget i Moskva den 21. oktober 1986 i to originaleksemplarer, hvert  

 på dansk og russisk, således at begge tekster har samme gyldighed.
For Kongeriget Danmarks Regering Poul Schlueter For Unionen af Socialistiske Sovjetrepublikkers Regering Ryzhkov Aftalen, der ikke omfatter Færøerne og Grønland, træder i medfør af  

 artikel 22, i kraft den 28. september 1987.
