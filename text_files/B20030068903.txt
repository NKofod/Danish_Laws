Anordning om at visse tekniske specifikationer for taxametre  

  

 ikke indføres i Lovtidende VI MARGRETHE DEN ANDEN, af Guds Nåde Danmarks Dronning, gør  

 vitterligt:
 I medfør af § 2, stk. 2, i lov om udgivelsen af  

 en Lovtidende og en Ministerialtidende, jf. lovbekendtgørelse nr. 842 af 16.  

 december 1991, fastsættes:
 § 1.  

  

 Tekniske specifikationer for taxametre, som Færdselsstyrelsen fastsætter i  

 medfør af § 12, stk. 1 i lov om taxikørsel, jf. lovbekendtgørelse  

 nr.  

 517 af 24. juni 1999, indføres ikke i Lovtidende.
 Stk. 2.  

  

 Oplysning  

 om indholdet af forskrifterne kan fås ved henvendelse til Færdselsstyrelsen.
 § 2.  

  

 Anordningen træder i kraft den 1. august 2003.
Givet på Christiansborg Slot, den 28. juli  

 2003 Under Vor Kongelige Hånd og Segl MARGRETHE R.
