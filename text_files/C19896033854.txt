 Skrivelse om at Bandito eller Bandit ikke kan godkendes som fornavn da  

 der som fornavn ikke må vælges et navn der ikke er et egentligt fornavn eller  

 som kan blive til ulempe for bæreren.
 Kirkeministeriets skrivelse af 9. juni 1989 til Kordegnen ved Sjælør  

 kirke.
 I skrivelse af 16. maj 1989 har De indsendt en ansøgning fra NN om, at der  

 må blive tillagt ham navnet Bandito, evnetuelt Bandit, som fornavn, idet  

 henvises til at navnet Bandito er et italiensk drengefornavn.
 I denne anledning skal man efter stedfunden brevveksling med Københavns  

 Universitets Institut for Navneforskning, hvis erklæring vedlægges i kopi,  

 meddele, at ministeriet i overensstemmelse med instituttets erklæring ikke  

 finder at kunne godkende Bandito, der ifølge instituttets erklæring ikke er  

 et italiensk drengenavn, eller Bandit, som drengefornavn.
 Det bemærkes herved, ifølge bestemmelsen i § 10, stk. 1, i Navneloven, må  

 der som fornavn ikke vælges et navn, der ikke er et egentligt fornavn, eller  

 som kan blive til ulempe for bæreren.
