Efter at sagen havde været forelagt sundhedsstyrelsen tillod  

 ministeriet at de i § 8 nævnte 6 stk. gazekompres 7,5 x 15 cm erstattes af 6  

 stk. gazekompres 18x18 cm.
Bekendtgørelsen indeholder ikke krav om at  

 forbindskasser skal være af metal I brev af 18. august 1987 (OH/MS) har Falcks Redningskorps ansøgt  

 ministeriet om dispensation fra § 8 i bekendtgørelse nr. 244 af 1. maj 1987  

 om erhvervsmæssig buskørsel.
 Ansøgningen angår tilladelse til, at korpsets busforbindskasser forsynes  

 med 6 stk. gazekompres 18 x 18 cm, eller 6 stk. kompres med vatindlæg 12 x 12  

 cm i stedet for de foreskrevne 6 stk. gazekompres 7,5 x 15 cm.
 Redningskorpset har samtidig oplyst, at det finder de i § 8 fastsatte  

 kvanta af bl.a. plastre utilstrækkelige, og korpset agter derfor at supplere  

 dets busforbindskasse med følgende indhold:
 2 breve sikkerhedsnåle a 6 stk.
1/2 m x 6 cm plaster med gazekompres 1 fl. klorhexidin 10 ml (til rensning af huden omkring sår).
 Redningskorpset har endvidere anmodet ministeriet om at oplyse hvorvidt  

 forbindskasser fortsat skal være fremstillet af metal.
 Ministeriet skal i denne anledning meddele følgende, efter at sagen har  

 været forelagt Sundhedsstyrelsen:
 Ministeriet tillader herved, at de i bekendtgørelsens § 8 nævnte 6 stk.  

 gazekompres 7,5 x 15 cm erstattes af 6 stk. gazekompres 18 x 18 cm.
 Bekendtgørelsens krav til forbindskassers indhold må betragtes som  

 minimumskrav, hvorfor ministeriet ikke har noget imod, at korpset supplerer  

 dets busforbindskasser som ovenfor angivet.
Som anført af redningskorpset indeholder bekendtgørelsen ikke krav om, at  

 forbindskasser skal være fremstillet af metal.
Disse kan derfor være udført i  

 andet materiale under forudsætning af, at det pågældende materiale yder  

 tilstrækkelig beskyttelse af forbindskassens indhold.
 Justitsministeriets Færdselssikkerhedsafdeling er orienteret herfra om  

 foranstående.
