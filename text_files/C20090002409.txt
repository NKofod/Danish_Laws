Cirkulære om ændring af vejledning om ferie § 1 Direktoratet har med bekendtgørelse nr. 156 af 25. februar 2009 om ændring af bekendtgørelse om ferie ændret bekendtgørelse nr. 1285 af 14. december 2004.
 I vejledning nr. 127 af 14. december 2004 om ferie foretages der følgende ændringer:
 1. Afsnittet »Til § 20« affattes således:
»Til § 20, stk. 1 Reglen gælder kun for feriekontobeviser fra FerieKonto.
Personer, der på ferietidspunktet er lønmodtagere efter ferieloven, underskriver som udgangspunkt selv feriekontobeviset.
Til § 20, stk. 2 Personer, der modtager ydelser fra en a-kasse på ferietidspunktet, skal både selv underskrive og have a-kassens underskrift på feriekontobeviset.
Til § 20, stk. 3 Alle andre end lønmodtagere, selvstændige erhvervsdrivende, og værnepligtige som ikke modtager ydelser fra en a-kasse, jf. bestemmelsens stk. 1 og 2, skal have feriekontobeviset underskrevet af bopælskommunen.
Til § 20, stk. 4 A-kassen eller den kommunale forvaltning skal i de i stk. 2, og 3 nævnte tilfælde attestere på feriekontobeviset for antallet af feriedage og datoen for feriens begyndelse.
 2. Afsnittet »Til § 22« udgår.
 3. Afsnittet til § 24, »Til stk. 5«, affattes således:
»Til stk. 5 Arbejdsgiveren, FerieKonto eller den, der i medfør af lovens § 31 administrerer en feriekortordning, kan vælge at udbetale feriepengene til lønmodtageren før enten ferieperiodens eller ferieårets udløb.
