 Ved kgl. resolution af 22. april 1963 har Danmark ratificeret den under  

 16. marts 1957 i Haag undertegnede protokol af 28. september 1955 til ændring  

 af den internationale konvention af 12. oktober 1929 angående indførelse af  

 visse ensartede regler om international luftbefordring, jfr. bekendtgørelse  

 nr. 16 af 16. maj 1938, Lovtidende C.
 Protokollen har følgende ordlyd (den spanske tekst udeladt):
PROTOKOL til ændring af den i Warszawa den 12. oktober 1929 undertegnede konvention  

 angående indførelse af visse ensartede regler om international luftbefordring DE UNDERTEGNEDE REGERINGER:
SOM ANSER det for ønskeligt at ændre konventionen angående indførelse af  

 visse ensartede regler om international luftbefordring, undertegnet i  

 Warszawa den 12. oktober 1929, ER BLEVET ENIGE om følgende:
ÆNDRINGER I KONVENTIONEN Artikel I I konventionens artikel 1 - 2. I denne konvention betyder betegnelsen  

international befordring  enhver befordring, hvor afgangsstedet og  

 bestemmelsesstedet ifølge aftalen mellem parterne, uanset om befordringen  

 afbrydes, eller omladning finder sted, enten ligger inden for to høje  

 kontraherende parters territorier eller inden for en enkelt høj kontraherende  

 parts territorium, såfremt mellemlanding er aftalt på en plads inden for en  

 anden stats territorium, selv om denne stat ikke er en høj kontraherende  

 part.
Befordring mellem to punkter inden for en enkelt høj kontraherende  

 parts territorium uden aftalt mellemlanding på en plads inden for en anden  

 stats territorium anses i denne konvention ikke som international  

 befordring.' »3, Befordring, som udføres af flere efter hinanden følgende  

 luftbefordrere, anses i denne konvention som een samlet befordring, såfremt  

 parterne har betragtet den som en enkelt befordring, uanset om der havde  

 været truffet aftale herom i form af en enkelt kontrakt eller en række  

 kontrakter, og den mister ikke sin internationale karakter alene fordi een  

 kontrakt eller en række kontrakter skal fuldbyrdes i sin helhed inden for den  

 samme stats territorium.« Artikel II I konventionens artikel 2 - udgår stk. 2 og erstattes af følgende: - 2. Denne konvention finder ikke anvendelse på  

 befordring af brev- og pakkepost.' Artikel III I konventionens artikel 3 - 1. Ved befordring af passagerer skal der udleves en  

 billet indeholdende:
2. Passagerbilletten skal gælde som forhåndsbevis for  

 befordringsaftalens indgåelse og vilkår.
Befordringsaftalens beståen eller  

 gyldighed påvirkes ikke af, at passagerbilletten mangler, ikke er i  

 forskriftsmæssig stand eller er gået tabt, og aftalen er uden hensyn hertil  

 undergivet bestemmelserne i denne konvention.
Såfremt passageren ikke desto  

 mindre med befordringens samtykke går ombord, uden at der er blevet udleveret  

 en passagerbillet, eller såfremt biletten ikke indeholder den i denne  

 artikels stk. 1 c foreskrevne meddelelse, skal befordreren ikke være  

 berettiget til at påberåbe sig bestemmelserne i artikel 22.' Artikel IV I konventionens artikel 4 - 1. Ved befordring af indskrevet rejsegods skal der  

 udlevers et rejsegodsbevis, som, såfremt det ikke er hæftet sammen med eller  

 indføjet i en passagerbillet, der opfylder bestemmelserne i artikel 3, stk.  

 1, skal indeholde:
2. Rejsegodsbeviset skal gælde som forhåndsbevis for  

 rejsegodsets indskrivning og for befordringsaftalens vilkår.  

 Befordringsaftalens beståen eller gyldighed påvirkes ikke af, at  

 bagagebeviset mangler, ikke er i forskriftsmæssig stand eller er gået tabt,  

 og aftalen er uden hensyn hertil undergivet bestemmelserne i denne  

 konvention.
Såfremt befordreren ikke desto mindre tager rejsegodset i  

 forvaring, uden at der er udleveret et rejsegodsbevis, eller såfremt  

 rejsegodsbeviset ikke (medmindre det er hæftet sammen med eller indføjet i  

 passagerbiletten, der opfylder bestemmelserne i artikel 3, stk. 1c  

 foreskrevne meddelelse, skal befordreren ikke være berettiget til at påberåbe  

 sig bestemmelserne i artikel 22, stk. 2.' Artikel V I konventionens artikel 6 - udgår stk. 3 og erstattes af følgende: - 3. Befordrerens underskrift skal påføres, forinden  

 godset tages om bord i luftfartøjet.' Artikel VI Konventionens artikel 8 udgår og erstattes af følgende: - »Luftfragtbrevet skal indeholde:
Artikel VII Konventionens artikel 9 udgår og erstattes af følgende: - »Såfremt gods tages ombord i luftfartøjet med befordrerens samtykke,  

 uden at der er blevet udstedt et luftfragtbrev, eller såfremt luftfragtbrevet  

 ikke indeholder den i artikel 8, stk. c, foreskrevne angivelse har  

 befordreren ikke ret til at påberåbe sig bestemmelserne i artikel 22, stk.  

 2.« Artikel VIII I konventionens artikel 10 - udgår stk. 2 og erstattes af følgende: - 2. Afsenderes skal godtgøre befordreren enhver skade,  

 der som følge af uregelmæssigheder, unøjagtigheder eller ufuldstændigheder i  

 de oplysninger og erklæringer, som er givet af afsenderen, er påført  

 befordreren eller nogen anden person, over for hvem befordreren er ansvarlig.
Artikel IX I konventionens artikel 15 - indsættes følgende stykke: - 3. Intet i denne konvention er til hinder for  

 udstedelsen af et negotiabelt luftfragtbrev.
Artikel X Konventionens artikel 20, stk. 2, udgår.
Artikel XI Konventionens artikel 22 udgår og erstattes af følgende: - »Artikel 22 1. Ved personbefordring er befordrerens ansvar for  

 hver passager begrænset til et beløb af to hundrede og halvtreds tusinde  

 francs.
I de tilfælde, hvor erstatning i henhold til loven i det land, hvor  

 retssag anlægges, kan tilkendes i form af periodiske ydelser, må disse  

 ydelsers kapitaliserede værdi ikke overstige to hundrede og halvtreds tusinde  

 francs.
Ved lærskilt aftale kan befordreren og passageren dog fastsætte en  

 højere ansvarsgrænse.
 2.
 3. For genstande, som passageren beholder i sin  

 varetægt, er befordrerens ansvar begrænset til fem tusinde francs pr.  

 passager.
4. De i denne artikel foreskrevne grænser skal ikke  

 være til hinder for, at domstolen i overensstemmelse med sit eget lands  

 lovgivning yderligere tilkender sagsøgeren samtlige eller en del af  

 sagsomkostningerne og andre omkostninger, påført denne i forbindelse med  

 retssagen.
Den foranstående bestemmelse finder ikke anvendelse, såfremt den  

 tilkendte skadeserstatning eller fradrag af sagsomkostninger og andre  

 omkostninger i forbindelse med retssagen ikke overstiger det beløb, som  

 befordreren skriftligt har tilbudt sagsøgeren inden for et tidsrum af seks  

 måneder fra datoen for den hændelse, hvorfra skaden hidrører, eller før  

 retssagens påbegyndelse, såfremt i dette er senere.
5. De i denne artikel omtalte beløb i francs skal  

 anses at omhandle en møntenhed svarende til femogtres og et halvt milligram  

 guld af en finhed på ni hundrede promille.
Disse beløb vil kunne omregnes til  

 nationale valutaer i runde tal.
Omregning af beløbene til anden national  

 valuta end guld skal i tilfælde af retstvist ske efter sådanne valutaers  

 guldværdi på datoen for dommens afsigelse.« Artikel XII I konventionens artikel 23 skal den nuværende bestemmelse optages som stk.  

 1 og følgende indsættes som nyt stykke: - 2. Denne artikels stk. 1 skal ikke finde anvendelse på  

 bestemmelser vedrørende tab eller skade, der skyldes oprindelige mangler i og  

 beskaffenheden af det befordrede gods.
Artikel XIII I konventionens artikel 25 - udgår stk. 1 og 2 og erstattes af følgende: - »De i artikel 22 fastsatte ansvarsgrænser finder ikke anvendelse,  

 såfremt det er bevist, at skaden skyldes en handling eller undladelse, som  

 befordreren eller dennes medhjælpere eller agenter har begået med det forsæt  

 at volde skade eller groft hensynsløst med vidende om, at skade sandsynligvis  

 ville opstå som følge heraf; dog skal det ved sådanne handlinger eller  

 undladelser, som begås af en medhjælper eller en agent, tillige bevises, at  

 denne handlede inden for sti tjenesteområde.« Artikel XIV Efter konventionens artikel 25 indsættes følgende artikel:
»Artikel 25 A 1. Såfremt der i anledning af en skade, som omfattes  

 af denne konvention, anlægges sag mod en medhjælper eller agent i  

 befordrerens tjeneste, skal en sådan medhjælper eller agent, ifald han  

 beviser, at han handlede inden for sit tjenesteområde, være berettiget til at  

 benytte sig af de ansvarsgrænser, som befordreren selv er berettiget til at  

 påberåbe sig i medfør af artikel 22.
 2. Det samlede beløb, der i så fald vil kunne erholdes  

 fra befordreren eller dennes medhjælpere eller agenter, skal ikke overstige  

 de nævnte grænser.
3. Bestemmelserne i denne artikels stk. 1 og 2 finder  

 ikke anvendelse, såfremt det bevises, at skaden er en følge af en handling  

 eller undladelse, som er begået af en medhjælper eller agent med det fortsæt  

 af volde skade eller groft hensynsløst med vidende om, at skade sandsynligvis  

 ville opstå som følge heraf.« Artikel XV I konventionens artikel 26 udgår stk. 2 og erstattes af følgende: - 2. I skadestilfælde skal modtageren gøre indsigelse  

 over for befordreren umiddelbart efter, at skaden er konstateret, og senest  

 inden syv dage efter modtagelsen for så vidt angår rejsegods og fjorten dage  

 efter modtagelsen for så vidt angår gods.
I tilfælde af forsinkelse skal  

 indsigelse ske senest enogtyve dage fra den dato, da rejsegodset eller godset  

 er blevet stillet til modtagerens rådighed.' Artikel XVI Konventionens artikel 34 udgår og erstattes af følgende: - »Bestemmelserne i artikel 3 til 9 inklusive vedrørende  

 befordringsdokumenter finder ikke anvendelse på befordring, der udføres under  

 usædvanlige omstændigheder uden for det normale område for udøvelse af  

 luftbefordring.« Artikel XVII Efter konventionens artikel 40 indsættes følgende artikel: - »Artikel 40 A 1. I artikel 37, stk. 2, og artikel 40, stk. 1, skal  

 udtrykket høj kontraherende part forstås som stat , hvis  

 ratifikation eller tiltrædelse af konventionen er trådet i kraft, og hvis  

 opsigelse af denne ikke er trådt i kraft.
 2. I denne konvention betyder ordet territorium  

 ikke alene en stats moderterritorium, men også alle øvrige territorier, for  

 hvis udenrigsanliggende den pågældende stat er ansvarlig.
DEN ÆNDREDE KONVENTIONS ANVENDELSESOMRÅDE Artikel XVIII Den ved denne protokol ændrede konvention skal finde anvendelse på  

 international befordring, således som defineret i konventionens artikel 1,  

 forudsat at de i nævnte artikel omhandlede afgangs- eller bestemmelsessteder  

 er beliggende enten inden for to staters territorium, som er deltagere i  

 denne protokol, eller inden for en enkelt stats territorium, som er deltager  

 i denne protokol, når der er aftalt en mellemlandingsplads på en anden stats  

 territorium.
SLUTBESTEMMELSER Artikel XIX I forholdet mellem deltagerne i denne protokol skal konventionen og  

 protokollen anses og fortolkes som eet enkelt dokument og betegnes som  

Warszawa-konventionen som ændret i Haag 1955.
Artikel XX Indtil den dato, hvor denne protokol træder i kraft i overensstemmelse med  

 bestemmelserne i artikel XXII, stk. 1, skal den stå åben for undertegnelse  

 for enhver stat, som indtil denne dato har ratificeret eller tiltrådet  

 konventionen eller deltaget i den konference, hvor denne protokol blev  

 vedtaget.
Artikel XXI 1. Denne protokol skal ratificeres af  

 signatarstaterne.
 2. Når en stat, som ikke er deltager i konventionen,  

 ratificerer denne protokol, skal dette indebære tiltrædelse af konventionen  

 som ændret ved denne protokol.
 3. Ratifikationinstrumenterne skal deponeres hos  

 Folkerepublikken Polens regering.
Artikel XXII 1. Så snart tredive signatarstater har deponeret deres  

 ratifikationsinstrumenter vedrørende denne protokol, træder den i kraft  

 mellem dem på den halvfemsindstyvende dag efter deponeringen af det tredivte  

 ratifikationsinstrument.
For hver stat, der senere ratificerer, træder den i  

 kraft på den halvfemsindstyvende dag efter deponeringen af dennes  

 ratifikationsinstrument.
 2. Så snart denne protokol træder i kraft, skal den af  

 Folkerepublikken Polens regering registreres hos De forenede Nationer.
Artikel XXIII 1. Når denne protokol er trådt i kraft, skal den stå  

 åben af tiltrædelse af enhver stat, som ikke har undertegnet den.
 2. Når en stat, som ikke er deltager i konventionen,  

 tiltræder denne protokol, skal dette indebære tiltrædelse af konventionen som  

 ændret ved denne protokol.
 3. Tiltrædelse skal ske ved deponering af et  

 tiltrædelsesinstrument hos Folkerepublikken Polens regering og skal træde i  

 kraft på den halvfemsindstyvende dag efter deponeringen.
Artikel XXIV 1. Enhver deltager i denne protokol kan opsige  

 protokollen ved en til Folkerepublikken Polens regering stilet notifikation.
 2. Opsigelsen træder i kraft seks måneder efter den  

 dato, på hvilken Folkerepublikken Polens regering har modtaget notifikation  

 om opsigelsen.
 3. I forholdet mellem deltagerne i denne protokol skal  

 opsigelse af konventionen i overensstemmelse med dennes artikel 39 af nogen  

 af disse ikke på nogen måde fortolkes som en opsigelse af konventionen som  

 ændret ved denne protokol.
Artikel XXV 1. Denne protokol skal finde anvendelse på samtlige  

 territorier, for hvis udenrigsanliggender en stat, som er deltager i denne  

 protokol, er ansvarlig, med undtagelse af territorier for hvilke der er  

 afgivet en erklæring i overensstemmelse med denne artikels stk. 2.
 2. Enhver stat kan på tidspunktet for deponering af  

 dens ratifikations- eller tiltrædelsesinstrument erklære, at dens godkendelse  

 af denne protokol ikke skal finde anvendelse for et enkelt eller flere af de  

 territorier, for hvis udenrigsanliggender en sådan stat er ansvarlig.
 3. Ved notifikation over for Folkerepublikken Polens  

 regering kan enhver stat efterfølgende udvide denne protokols anvendelse til  

 et enkelt eller samtlige de territorier, for hvilke den har afgivet en  

 erklæring i overensstemmelse med denne artikels stk. 2. Notifikationen træder  

 i kraft på den halvfemsindstyvende dag efter, at nævnte regering har modtaget  

 den.
 4. Enhver stat, som er deltager i denne protokol, kan  

 opsige den i overensstemmelse med bestemmelserne i artikel XXIV, stk. 1,  

 særskilt for et enkelt eller samtlige de territorier, hvor hvis  

 udenrigsanliggender en sådan stat er ansvarlig.
Artikel XXVI Der kan ikke tages forbehold med hensyn til denne protokol bortset fra, at  

 en stat når som helst ved en til Folkerepublikken Polens regering stilet  

 notifikation kan erklære, at konventionen som ændret ved denne protokol ikke  

 skal finde anvendelse med hensyn til befordring af personer, gods og  

 rejsegods, der foretages for den pågældende stats militære myndigheder med  

 luftfartøjer indregistreret i denne stat, når sådanne fartøjers samlede  

 lasteevne er reserveret at sådanne myndigheder eller på disses vegne.
Artikel XXVII Folkerepublikken polens regering skal straks give meddelelse til  

 regeringerne for samtligestater, som har undertegnet konventionen eller denne  

 protokol, samtlige stater, som er deltagere i konventionen eller denne  

 protokol, og samtlige stater, som er medlemmer af Den Internationale Civile  

 Luftfarts organisation eller af De forenede Nationer, samt til Den  

 Internationale Civile Luftfarts organisation:
 TIL BEKRÆFTELSE HERAF har undertegnede, som er behørigt befuldmægtigede,  

 underskrevet nærværende protokol.
UDFÆRDIGET i Haag den otteogtyvende dag i september måned i året nitten  

 hundrede og fem og halvtreds i tre autentiske tekster på det franske,  

 engelske og spanske sprog.
I tilfælde af nogen uoverensstemmelse skal den  

 franske tekst, på hvilket sprog konventionen blev udarbejdet, være gældende.
 Nærværende protokol skal deponeres hos Folkerepublikken Polens regering,  

 hvor den i overensstemmelse med artikel XX skal forblive åben for  

 undertegnelse, og nævnte regering skal sende bekræftede kopier af den til  

 regeringerne i samtlige stater, som har undertegnet konventionen eller  

 nærværende protokol, til samtlige stater, der er deltagere i konventionen  

 eller nærværende protokol, og til samtlige stater, der er medlemmer af Den  

 Internationale Civile Luftfarts organisation eller af de forenede Nationer,  

 samt til Den Internationale Civile Luftfarts Organisation.
For Nederlandene: D.
Goedhuis.
For New Zealand: E.
A.
Berthoud.
 For Norge: Edvin Alten.
For Pakistan: Salomon A.
Ali.
For Philippinerne: Simeon R.
Roxas, Daniel Gomez.
For Folkerepublikken Polen: T.
Findzinski, K.
Pierzynski, S.  

 Minorski.
 For Portugal: Fernando Quartin de Oliveira Bastos.  Ad Referendum.
For Folkerepublikken Rumænien: M.
Cociu, L.
Badulescu.
For El Salvador: P.
A.
Delgado B., M.
Raimirez, F.
Parraga.
 For Schweiz: Fritz Stalder.
For De socialistiske Sovjetrepublikkers Union: M.
Danilitchev.
For Det forenede Kongerige Storbritannien og Nordirland:  A.
N.  

 Noble.
 For Sverige: Karl Sidenbladh.
For den tjekkoslovakiske Republik: F.
Novak, V.
Bauer.
 For den tyske demokratiske Republik: (* 1) Josef Hegen.
For Forbundsrepublikken Tyskland: Dr.
Otto Riese, Gerd Rinck, Dr.
J.  

 Hubener.
For den socialistiske Sovjetrepublik Ukraine: P.
A.
Abrasimow.
For Folkerepublikken Ungarn: V.
Zalka.
For Venezuela: L.
M.
Chafardet-U, Ramon Charmona, V.
J.
Delascio.
 For Ægypten: Diaeddine Saleh.
 Det danske ratifikationsinstrument deponeredes hos den polske regering den  

 3. maj 1963, hvorefter protokollen er trådt i kraft for Danmarks vedkommende  

 den 1. august 1963.
 Protokollen er for øjeblikket i kraft mellem følgende lande:
 Den forenede arabiske Republik.
 Australien.
 Belgien.
Den socialistiske Sovjetrepublik Bjelorusland Bulgarien.
 Cameroun.
 Canada.
 Republikken Congo (Brazzaville).
 Dahomey.
 Danmark.
 Elfenbenskysten.
 Frankrig.
 Irland.
 Island.
 Italien.
 Jugoslavien.
 Laos.
 Madagascar.
 Mali.
 Mexico.
 Nederlandene.
 Niger.
 Norge.
 Pakistan.
 Polen.
 Portugal.
 Rumænien.
 El Salvador.
 Schweiz.
 De socialistiske Sovjetrepublikkers Union.
 Sverige.
 Syrien.
 Tjekkoslovakiet.
 Tunesien.
Den tyske demokratiske Sovjetrepublik Forbundsrepublikken Tyskland.
 Den socialistiske Sovjetrepublik Ukraine.
 Ungarn.
 Venezuela.
 Udenrigsministeriet, den 17. august  

 1964.
 Per Hækkerup.
 (* 1) Ikke anerkendt af Danmark.
