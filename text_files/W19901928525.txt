 Afslag på dagpenge i forbindelse med fædreorlov, fordi lønmodtageren  

 allerede havde modtaget dagpenge for afholdt fædreorlov i en uge og fordi ret  

 til dagpenge i 2 uger i forbindelse med fædreorlov alene er en ret til  

 dagpenge i 2 samlede uger.
 SAGSFREMSTILLING:
 Kommunen traf den afgørelse, at lønmodtageren ikke havde ret til dagpenge  

 i forbindelse med fædreorlov i perioden fra og med den 6. august 1990 til og  

 med den 10. august 1990, idet kommunen allerede havde udbetalt dagpenge for  

 orlov i forbindelse med fædreorlov for perioden fra og med den 2. juli 1990  

 til og med den 8. juli 1990.
 Kommunen lagde i sin afgørelse vægt på at den ret, der er for barnets  

 fader til dagpenge i 2 uger i de første 14 uger efter barnets fødsel skal  

 forstås som en ret til dagpenge i 2 sammenhængende uger og at 2 ugers  

 perioden således ikke kan deles.
Lønmodtageren har oplyst, at han 2 uger efter sin første uges barselsorlov  

 kontaktede kommunen for at få yderligere information om barselsorlov.
Han fik  

 der at vide, at han inden for de første 14 uger efter fødslen kunne tage 2  

 ugers fædreorlov, og da han havde holdt 1 uge, kunne han tage 1 uge i august  

 1990.
 Kommunen har oplyst, at den intet kendskab har til en sådan henvendelse.
 AFGØRELSE:
 Dagpengeudvalget har på sit møde den 14. december 1990 truffet den  

 afgørelse, at lønmodtageren ikke har ret til til dagpenge i forbindelse med  

 fædreorlov i perioden fra og med den 6. august 1990 til og med den 10. august  

 1990, idet lønmodtageren allerede har modtaget dagpenge i forbindelse med  

 fædreorlov i perioden fra og med den 2. juli 1990 til og med den 8. juli  

 1990.
 Der henvises til dagpengelovens § 13, stk. 2, hvorefter lønmodtageren har  

 ret til dagpenge i 2 uger de første 14 uger efter barnets fødsel.
 Af bemærkningerne til dagpengelovens § 13 fremgår det, at denne ret er en  

 ret til dagpenge i 2 samlede uger.
 Dagpengeudvalget tiltræder således kommunens afgørelse.
