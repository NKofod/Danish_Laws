(Teknisk forskrift 7.3.01-1) I medfør af § 10, stk. 2, i lov nr. 394 af 13. juni 1990 om erhvervsfremme  

 samt § 1 i Industriministeriets bekendtgørelse nr. 3 af 4. januar 1991 om  

 henlæggelse af visse beføjelser til Industri- og Handelsstyrelsen fastsættes  

 følgende generelle kriterier for akkrediterede inspektionsselskaber, som  

 supplement til bestemmelserne i Industri- og Handelsstyrelsens bekendtgørelse  

 nr. 170 af 19. marts 1991 om akkreditering af selskaber mv. til inspektion.
 1. Generelt.
1.1 Alle foretagender, der ønsker at gøre brug af inspektionsselskabets  

 serviceydelser, skal have adgang hertil.
Adgangen må ikke begrænses gennem  

 urimelige økonomiske eller andre betingelser.
Inspektionsselskabets  

 procedurer skal administreres på en ikke-diskriminerende måde.
 1.2 Inspektionsselskabet skal have det nødvendige udstyr og personale til  

 rådighed for at kunne udføre et passende administrativt og teknisk arbejde i  

 tilknytning til inspektion.
 1.3 Inspektionsselskabet skal have tilstrækkelig erfaring i inspektion af  

 igangværende arbejde.
 1.4 Det forventes, at inspektionsselskabet deltager i international  

 erfaringsudveksling og standardiseringsarbejde.
 1.5 Inspektionsselskabet skal være økonomisk solidt og uafhængigt.
 2. Upartiskhed, uafhængighed og integritet.
 2.1 Inspektionsselskabet og dets personale skal være uafhængig af enhver  

 kommerciel, finansiel eller anden pression, som kan påvirke deres tekniske  

 dømmekraft.
 2.2 Det skal være udelukket, at personer eller organisationer, der ikke er  

 tilknyttet inspektionsselskabet, kan påvirke resultaterne og prøvninger.
 2.3 Inspektionsselskabet må ikke engagere sig i nogen aktivitet, der kan  

 true troværdigheden til dets uafhængige dømmekraft og integritet i  

 forbindelse med dets inspektionsaktiviteter.
 3. Administrative struktur.
 3.1 Inspektionsselskabet skal være en juridisk person.
3.2 Inspektionsselskabet skal have en teknisk leder (men der er ikke krav  

 til ledertitel), som er kvalificeret og har erfaring i inspektionsselskabets  

 virksomhed.
Lederen skal have det overordnede ansvar for, at  

 inspektionsaktiviteterne bliver udført på en uvildig og professionel måde.  

 Lederen skal være fast ansat.
 4. Organisationsstruktur.
 Inspektionsselskabet skal have og på anmodning stille til rådighed:
a.
Et organisationsdiagram, der klart viser ansvars- og  

 referencestrukturen i organisationen.
Hvor inspektionsselskabet selv udfører  

 certificeringer og prøvninger, skal relationerne mellem prøvning, inspektion  

 og certificering klart fremgå af organisationsdiagrammet.
b.
En status opgørelse, der viser enhver kilde til indtægter eller anden  

 finansiel støtte.
c.
En dokumenteret opgørelse over dets aktivitetsområde og kompetence.
d.
Et dokument, der klart viser dets lovlige status.
 5. Inspektionspersonale.
 5.1 Inspektionsselskabet skal have tilstrækkeligt personale med den  

 nødvendige basisuddannelse, efteruddannelse, tekniske viden, erfaring og  

 kompetence til de anviste funktioner.
 5.2 Personale, der er ansvarlig for inspektioner, skal have solid teknisk  

 og professionel uddannelse, tilstrækkelig viden om kravene til de  

 inspektioner, der udføres, evnen til at affatte certifikater, registreringer  

 og rapporter, der kan dokumentere inspektioner.
5.3 Inspektionsselskabet skal sikre, at personalets uddannelse løbende  

 vedligeholdes.
Oplysninger om de ansattes akademiske eller andre  

 kvalifikationer og erfaringer skal vedligeholdes af inspektionsselskabet.  

 Registreringerne om uddannelse og erfaring skal løbende ajourføres.
5.4 Der skal være klart beskrevne instruktioner tilgængelige for  

 personalet.
Instruktionerne skal indeholde personalets pligter og ansvar.  

 Instruktionerne skal løbende vedligeholdes.
 5.5 Når arbejde er kontraheret til et eksternt organ, skal  

 inspektionsselskabet sikre, at det personale i det andet organ, der er  

 beskæftiget med underleverandørarbejdet, opfylder de relevante krav i disse  

 bestemmelser d.v.s., at underleverandøren skal være akkrediteret af Industri-  

 og Handelsstyrelsen til inspektion på det pågældende område eller har en  

 tilsvarende udenlandsk akkreditering.
 6. Styring af dokumentationsmateriale og ændringer.
 Inspektionsselskabet skal vedligeholde et system for styring af alt  

 dokumentationsmateriale med relation til dets inspektionsaktiviteter og skal  

 sikre:
 a. at de gældende udgaver af dokumentationsmaterialet er tilgængeligt på  

 alle relevante steder.
 b. at alle ændringer af og tilføjelser til dokumentationsmaterialet er  

 korrekt godkendt og behandles på en måde, der sikrer en direkte og hurtig  

 handling på de nødvendige steder.
 c. at tilbagetrukket dokumentationsmateriale er fjernet fra anvendelse i  

 hele organisationen og hos dets agenter.
d. at andre interesserede parter underrettes om ændringer.
Dette kan ske  

 ved udgivelse af periodiske publikationer.
 7. Rapporter.
7.1 Inspektionsselskabet skal udfærdige rapport til rekvirenten over  

 inspektionsarbejdet.
Rapporten skal være i overensstemmelse med  

 inspektionsselskabets procedure og nøjagtigt og utvetydigt meddele resultatet  

 af inspektionen.
 7.2 Inspektionsselskabet, rekvirent og øvrige involveret i inspektionen og  

 som har legitim adgang til rapporterne, skal sikre, at rapporterne behandles  

 fortroligt og sikkert i en passende periode.
 8. Registreringer.
 8.1 Inspektionsselskabet skal vedligeholde et registreringssystem, der er  

 velegnet til selskabets specielle forhold og opfylder givne bestemmelser.
8.2 Registreringerne skal vise på hvilken måde, hver enkelt inspektion er  

 blevet udført.
Alle registreringer skal arkiveres sikkert i en passende  

 periode og behandles fortroligt af hensyn til rekvirenten med mindre andet er  

 bestemt i lov.
Arkivperioden skal være mindst 10 år.
 9. Kvalitetshåndbog.
 9.1 Inspektionsselskabet skal have en kvalitetshåndbog og dokumenterede  

 procedurer, der belyser den måde inspektionsselskabet opfylder kriterierne i  

 disse bestemmelser.
 9.2 Kvalitetshåndbogen skal som minimum indeholde:
a.
En kvalitetspolitik.
b.
En kort beskrivelse af inspektionsselskabets selskabsretlige status.
c.
En redegørelse for inspektionsselskabets organisation inklusiv detaljer  

 om selskabets bestyrelse, dennes konstituering, vedtægter og retningslinier.
d.
Navne, kvalifikationer, erfaringer og kompetenceområder for ledere  

 andet inspektionspersonale både internt og eksternt.
e.
Oplysninger om uddannelsesarrangementer for inspektionspersonale.
f.
Et organisationsdiagram, som viser referencelinier, ansvar og tildelte  

 funktioner med udgangspunkt fra ledelsen.
g.
Udførligt dokumenterede procedure for overvågning af  

 inspektionsaktiviteter.
h.
En generel beskrivelse af prøvningsfaciliteter, der er bestemt til  

 inspektionsformål og oplysninger om, hvorledes kalibreringen af udstyret  

 kontrolleres.
i.
En liste over underleverandører og udførligt dokumenterede procedurer  

 for vurdering og overvågning af deres kompetence.
j.
Udførlige indsigelsesprocedurer.
 10. Fortrolighed.
 Inspektionsselskabet skal have et egnet arrangement, der for alle niveauer  

 af dets organisation, inklusiv udvalg med eksterne repræsentanter, kan sikre  

 fortrolighed af informationer opnået ved inspektionsaktiviteter.
 11. Indsigelser.
 Inspektionsselskabet skal have procedurer for, hvorledes der træffes  

 afgørelser, når der er uenighed om resultatet af en inspektion.
12. Intern audit og periodisk gennemgang.  

 Inspektionsselskabet skal udføre interne audits og periodiske gennemgange af  

 sit kvalitetsstyringssystem mv. for at sikre, at selskabet fortsat overholder  

 vilkårene og generelle bestemmelser m.v. for inspektionsaktiviteterne.
Audit  

 og gennemgange skal registreres og være tilgængelig for personer, der har ret  

 til adgang til disse informationer.
 13. Klager.
 Inspektionsselskabet skal registrere alle klager og  

 afhjælpeforanstaltninger, der relaterer sig til inspektionsaktiviteterne.
