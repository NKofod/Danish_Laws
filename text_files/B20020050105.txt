Bekendtgørelse om standardvedtægt  

 for anerkendte a-kasser I medfør af § 34, stk. 1, i lov om  

 arbejdsløshedsforsikring m.v., jf. lovbekendtgørelse nr. 603 af  

 25. juni 2001, som ændret ved lov nr. 434 af 10. juni 2002, og efter  

 forhandling med Landsarbejdsrådet og med  

 beskæftigelsesministerens godkendelse, fastsættes:
 § 1. Vedtægten for en anerkendt a-kasse skal  

 være i overensstemmelse med standardvedtægten, jf. bilag 1 til  

 denne bekendtgørelse.
 § 2. Vedtægten skal i afsnit 7 om a-kassens  

 administration indeholde detaljerede regler om:
 1)	Den administrative struktur, herunder om a-kassen er centralt  

 administreret eller organiseret i afdelinger e.l. under en fælles  

 ledelse.
 2)	A-kassens ledelse og de enkelte organers opgaver og kompetence.
 3)	Beslutningsdygtighed og regler om afstemninger i de enkelte  

 organer.
 4)	Hvem der er tegningsberettigede.
 5)	Indkaldelse af a-kassens øverste myndighed  

 (delegeretmødet, generalforsamlingen e.l.).
 6)	Procedure for valg af delegerede eller repræsentanter, ledelse  

 og revision.
 7)	Valgperiodernes længde samt supplering ved vakance.
 8)	Regler for ekstraordinær indkaldelse af a-kassens  

 øveste myndighed.
 9)	Urafstemning.
Stk. 2. Den ansvarlige statsautoriserede revisor vælges  

 af a-kassens øverste myndighed.
Det samme gælder evt. andre  

 revisorer.
Stk. 3. Alle valg af medlemmer til hovedbestyrelsen og valg af  

 revisorer skal straks meddeles direktøren for Arbejdsdirektoratet.
Det  

 samme gælder ved supplering i valgperioden.
 Stk. 4. Bestemmelserne i vedtægtens afsnit 7
må ikke være i strid med reglerne i  

 standardvedtægten.
 § 3. En a-kasse, der er organiseret i afdelinger  

 under en fælles ledelse, kan beslutte, at afdelingernes vedtægter  

 skal følge en mønstervedtægt, der fastsættes af  

 hovedbestyrelsen.
 Stk. 2. A-kassens øverste myndighed og
direktøren for Arbejdsdirektoratet skal godkende  

 mønstervedtægten.
 Stk. 3. Mønstervedtægten skal indeholde regler  

 om, at bestyrelsen skal sørge for, at alle medlemmer bliver  

 indkaldt til generalforsamlinger m.v. og medlemsmøder.
 Stk. 4. Enhver ændring af mønstervedtægten  

 skal godkendes af hovedbestyrelsen, a-kassens øveste myndighed
og direktøren for Arbejdsdirektoratet.
 Stk. 5. En afdelings vedtægt er først gyldig,  

 når den er godkendt af hovedbestyrelsen.
 Stk. 6. Der skal straks gives besked til den lokale  

 arbejdsformidling og Register for Arbejdsmarkedsstatistik (RAM), når en  

 afdeling bliver oprettet, nedlagt eller flyttet.
 § 4. Søger en fagligt afgrænset
a-kasse om tilladelse til at udvide sit faglige område,  

 hører Arbejdsdirektoratet de a-kasser, hvis område vil blive  

 berørt.
 Stk. 2. Hvis nogen af de berørte a-kasser har  

 indvendinger mod udvidelsen, kan direktøren for Arbejdsdirektoratet  

 indkalde parterne til et møde for at forsøge at  

 opnå enighed.
 Ikrafttræden m.v.
§ 5. Bekendtgørelsen træder i kraft  

 den 1. september 2002.1) Stk. 2. Bekendtgørelse nr. 434 af 8. juni 1999 om  

 standardvedtægt for anerkendte arbejdsløshedskasser  

 ophæves.
Arbejdsdirektoratet, den 21. juni  

 2002 Jesper Hartvig Pedersen /Alhed Warberg Bilag 1 Bilag 1 til bekendtgørelse nr. 501 af 21. juni 2002  

 om  

 standardvedtægt for anerkendte a-kasser  

 (Standardvedtægten) Vedtægt  

 for ... Arbejdsløshedskasse Afsnit 1 Formål og hjemsted § 1. ... Arbejdsløshedskasse har udelukkende til  

 formål at sikre sine medlemmer økonomisk bistand i  

 tilfælde af ledighed og at administrere andre ordninger, som efter  

 lovgivningen er henlagt til a-kasserne.
 Stk. 2. A-kassen har hjemsted i ...
Afsnit 2 Anerkendelsen § 2. A-kassen er anerkendt efter lov om  

 arbejdsløshedsforsikring m.v. (i det følgende kaldet  

 loven).
 Stk. 2. A-kassen er en   , jf. § 32, stk. 1, nr. 1,  

 litra  , i loven.
 Stk. 3. Til anerkendelsen hører de rettigheder, der  

 fremgår af loven, herunder ret til forskud og refusion efter § 79  

 i loven.
 Stk. 4. Til anerkendelsen er tillige knyttet de pligter, der  

 nævnes i loven, herunder pligten til at være undergivet  

 offentligt tilsyn.
 Stk. 5. Tilsynet forestås af direktøren for  

 Arbejdsdirektoratet, jf. §§ 88-90 i loven.
 Stk. 6. A-kassens repræsentanter til de møder,  

 der holdes af direktøren for Arbejdsdirektoratet, jf. § 96 i  

 loven, vælges af ...
 § 3. Om bortfald af anerkendelsen henvises til reglerne i  

 kapitel 7 i loven.
 Stk. 2. Bortfalder en a-kasses anerkendelse, skal der  

 træffes afgørelse om anvendelsen af a-kassens formue.  

 Afgørelsen er først gyldig, når den er godkendt af  

 direktøren for Arbejdsdirektoratet.
Afsnit 3 Medlemsretten § 4. En person har ret til at blive optaget som medlem, hvis  

 lovens almindelige betingelser for optagelse er opfyldt, og  

 pågældende kan henføres til a-kassens faglige  

 område, jf. stk. 2.
 Stk. 2. (a). A-kassens faglige område omfatter de  

 faggrupper, der er anført i bilag 1, og som kan optages i ...  

 (faglig(e) organisation(er)).
Stk. 2. (b). A-kassens faglige område omfatter  

 personer, der kan optages i de organisationer, som er anført i bilag  

 1, og som er tilsluttet ... (hovedorganisation.
Hvis de  

 organisationer, der er anført i bilag 1, er baseret på bestemte  

 faggrupper, er faggrupperne tillige anført i bilaget).
 Stk. 2. (c). A-kassens faglige område omfatter  

 ((a) eller (b)). Det faglige område omfatter endvidere  

 selvstændige erhvervsdrivende, der har tilknytning til det faglige  

 område for lønmodtagere, jf. stk. 3.
 Stk. 2. (d). A-kassens faglige område omfatter  

 alle lønmodtagere.
 Stk. 2. (e). A-kassens faglige område omfatter  

 alle selvstændige erhvervsdrivende.
 Stk. 2. (f). A-kassens faglige område omfatter  

 alle lønmodtagere og alle selvstændige erhvervsdrivende.
 Stk. 3. Med tilknytning, jf. stk. 2 (litra c),  

 forstås, at den selvstændige erhvervsdrivende har en uddannelse,  

 der giver ret til optagelse i a-kassen, eller at det personlige arbejde i  

 virksomheden ville berettige til optagelse i a-kassen, hvis der havde  

 været tale om lønarbejde.
Stk. 4. Ændring af det faglige område, der  

 medfører en ændring af vedtægtens § 2, stk. 2,  

 skal godkendes af a-kassens øverste myndighed.
Andre ændringer  

 af en fagligt afgrænset a-kasses faglige område, jf. stk. 2  

(litra (a) (b) eller (c)), kan besluttes af hovedbestyrelsen.
En  

 ændring er først gyldig, når den er godkendt af  

 direktøren for Arbejdsdirektoratet.
Stk. 5. Lønmodtagere kan optages som  

 fuldtidsforsikrede.
De med X) mærkede faggrupper har desuden ret til  

 deltidsforsikring, jf. § 41, stk. 4, i loven.
De med *)  

 mærkede faggrupper har desuden ret til optagelse som nyuddannede, jf.  

 § 41, stk. 1, nr. 3, litra b, i loven.
 Hvis a-kassen er tværfaglig, jf. stk. 2, litra d eller f,  

 formuleres stk. 5 i stedet således:
 Stk. 5. Lønmodtagere kan optages som  

 fuldtidsforsikrede/fuldtids- eller deltidsforsikrede.
 Stk. 6. Personer, der udøver selvstændig  

 virksomhed i væsentligt omfang eller som hovedbeskæftigelse, kan  

 ikke optages som deltidsforsikrede.
 § 5. Optagelse i a-kassen er ikke gyldig, før a-kassen  

 har godkendt, at lovens betingelser for optagelse er opfyldt.
Stk. 2. Ved optagelsen skal medlemmet have et eksemplar af  

 a-kassens vedtægt med evt. tillæg og ændringer.
Desuden  

 udsteder a-kassen et medlemsbevis efter hovedbestyrelsens nærmere  

 bestemmelse.
 § 6. Medlemskabet ophører ved udgangen af den  

 måned, hvori medlemmet fylder 65 år, dog 67 år for  

 medlemmer født før den 1. juli 1939.
§ 7. Udmeldelse af a-kassen kan kun finde sted ved skriftlig  

 meddelelse til a-kassen med mindst en uge/14 dages/en måneds varsel til  

 udgangen af en uge/14 dages periode/en måned.
Medlemmet skal betale  

 medlemsbidrag til datoen for udtrædelsen, jf. dog stk. 2-4.
 Stk. 2. Fristerne i stk. 1 gælder ikke, når  

 et medlem overgår til førtidspension, jf. lov om social pension.  

 Udmeldelse kan dog tidligst ske med virkning fra den dato, hvor a-kassen har  

 modtaget den skriftlige meddelelse.
Stk. 3. Fristerne i stk. 1 gælder ikke, når  

 et medlem, der betaler efterlønsbidrag, visiteres til fleksjob, jf.  

 lov om fleksydelse.
Udmeldelse kan dog tidligst ske med virkning fra den  

 dato, hvor a-kassen har modtaget den skriftlige meddelelse eller fra den  

 første i måneden efter visitationen for et medlem, der inden da  

 har udmeldt sig skriftligt.
A-kassen skal vejlede om konsekvenserne af en  

 udmeldelse.
 Stk. 4. Ved overflytning til anden a-kasse gælder  

 fristerne i stk. 1 ikke, men medlemmet skal betale medlemsbidrag til den  

 hidtidige a-kasse til datoen for overflytning.
Afsnit 4 Medlemmernes rettigheder Ret til dagpenge m.v.
 § 8. A-kassen yder dagpenge m.v. efter de gældende  

 regler herom.
 § 9. Dagpenge m.v. udbetales til medlemmets konto i et  

 pengeinstitut, der er valgt af medlemmet.
Stk. 2. A-kassen skal modtage dagpengekort m.v.  

 umiddelbart efter hver udbetalingsperiodes udløb.
Retten til forfaldne  

 ydelser falder bort, hvis dagpengekortet m.v. ikke er indleveret senest 3  

 måneder efter periodens udløb.
Dette gælder dog ikke, hvis  

 medlemmet har haft fyldestgørende grund til ikke at have indleveret  

 udbetalingsmaterialet.
Stk. 3. Hvis medlemmet ønsker det, sender a-kassen
en specifikation over den udbetalte ydelses bruttobeløb,  

 tilbageholdt A-skat og evt.
ATP- og SP-bidrag, evt. fradrags art og  

 størrelse, samt det udbetalte nettobeløb.
Andre rettigheder § 10. Ethvert medlem har ret til at lade sig vælge til  

 a-kassens ledelse og revision.
 Stk. 2. Ethvert medlem har ret til at deltage i a-kassens  

 medlemsmøder samt til at afgive sin stemme på  

 generalforsamlingen, ved valg af delegerede eller repræsentanter samt  

 ved afholdelse af urafstemning, jf. dog § 17, stk. 2.
 Stk. 3. For at medlemmerne kan varetage de rettigheder, der er  

 nævnt i stk. 2, er det a-kassens pligt at orientere og indkalde  

 alle medlemmer.
 Stk. 4. Ethvert medlem har ret til at gøre sig bekendt  

 med a-kassens eller afdelingens regnskab.
Afsnit 5 Medlemmernes pligter Pligt til at betale medlemsbidrag § 11. Medlemsbidraget omfatter et obligatorisk bidrag til  

 arbejdsløshedsforsikringen, et frivilligt bidrag til  

 efterlønsordningen, et administrationsbidrag samt et bidrag til  

 finansiering af indbetalinger til ATP.
A-kassens ledelse fastsætter  

 medlemsbidraget efter lovens bestemmelser.
Medlemmet indbetaler bidraget  

 ugevis/månedsvis/kvartalsvis bagud/forud.
 Stk. 2. Det skal fremgå af opkrævningen, hvilke  

 bidrag det enkelte medlem skal betale, herunder bidrag til administration af  

 a-kassen.
 Stk. 3. Fritagelse for betaling af bidrag til  

 arbejdsløshedsforsikringen gives efter de gældende regler.
 § 12. (a). Der kan ikke kræves højere  

 administrationsbidrag af medlemmer, der ikke er medlem af en faglig  

 organisation tilknyttet a-kassen, jf. § 4, stk. 2, end af de  

 øvrige medlemmer.
 Stk. 2. Der kan ikke kræves højere  

 administrationsbidrag af medlemmer, der modtager ydelser fra a-kassen, end af  

 de øvrige medlemmer.
 Hvis a-kassens administration fuldt ud betales af en faglig  

 organisation, formuleres § 12 i stedet således:
 § 12. (b). Der opkræves ikke  

 administrationsbidrag af medlemmer, der tillige er medlemmer af ..., idet  

 organisationen(erne) betaler a-kassens administrationsudgifter for disse  

 medlemmer.
 Stk. 2. Det årlige administrationsbidrag for andre  

 medlemmer kan højst ansættes til 1,5 gange højeste  

 dagpengesats.
 Stk. 3. Hvis den i stk. 1 nævnte betaling  

 ophører, kan der ikke kræves højere administrationsbidrag  

 af medlemmer, der ikke er medlem af en faglig organisation tilknyttet  

 a-kassen, jf. § 4, stk. 2, end af de øvrige medlemmer.
 Stk. 4. Der kan ikke kræves højere  

 administrationsbidrag af medlemmer, der modtager ydelser fra a-kassen, end af  

 de øvrige medlemmer.
Andre pligter § 13. Et medlem har pligt til, herunder ved henvendelse til  

 a-kassen (afdelingen), at holde sig orienteret om de gældende regler  

 vedrørende dagpengeret m.v. i loven og i lov om en aktiv  

 arbejdsmarkedspolitik og de forskrifter, der er knyttet til disse love.
Stk. 2. Medlemmerne har pligt til at overholde god ro og orden  

 på a-kassens ekspeditionskontor og ved møder, som a-kassen har  

 indkaldt til.
Desuden har de pligt til at overholde de ordensregler, der er  

 fastsat af ledelsen, og til at rette sig efter a-kassens påbud og  

 anvisninger.
Overtrædelse af disse bestemmelser kan medføre  

 anvendelse af vedtægtens § 17.
 § 14. Et medlem har pligt til at meddele  

 bopælsændring til a-kassen.
 Stk. 2. Et medlem, der flytter fra en afdeling til en anden,  

 skal melde afgang fra den fraflyttede afdeling og tilgang til den tilflyttede  

 afdeling.
 Stk. 3. Et medlem, der søger om eller modtager ydelser  

 fra a-kassen, har pligt til at give a-kassen oplysning om ethvert forhold,  

 der kan have betydning for bedømmelsen af retten til de omhandlede  

 ydelser.
 Stk. 4. Et medlem, der modtager ydelser fra a-kassen, skal  

 give a-kassen oplysninger om al indtægt og arbejde, lønnet som  

 ulønnet.
 Stk. 5. Overtrædelse af stk. 3 og 4 medfører  

 anvendelse af vedtægtens § 17, stk. 1.
Afsnit 6 Forskellige bestemmelser § 15. Udbetaling af dagpenge m.v. sker centralt via a-kassens  

 hovedkontor, der endvidere fremskaffer oplysninger til statistisk  

 formål efter retningslinier, der fastsættes af direktøren  

 for Arbejdsdirektoratet og direktøren for Arbejdsmarkedsstyrelsen.
 § 16. Et medlem, som ikke er medlem af en faglig organisation,  

 der er tilknyttet a-kassen, jf. § 4, stk. 2, kan efter  

 hovedbestyrelsens bestemmelse overføres fra en afdeling til  

 administration direkte under hovedbestyrelsen (hovedkontoret). Medlemmerne  

 har dog ret til fortsat at lade sig administrere i afdelingen, hvis de  

 anmoder om det.
 Stk. 2. Hovedbestyrelsen bestemmer, om medlemmer, der er  

 overført i henhold til stk. 1, bevarer retten til at deltage i  

 afdelingens møder og valg af delegerede m.v., eller om disse  

 rettigheder udøves via en særskilt afdeling i tilknytning til  

 hovedkontoret.
 § 17. Forseelser over for a-kassen kan medføre tab af  

 medlemsret eller ret til dagpenge m.v. efter gældende regler.
 Stk. 2. Overtrædelse af ordensforskrifter, jf.  

 § 13, stk. 2, kan medføre henholdsvis bortvisning fra  

 pågældende møde og henvisning til særlig ekspedition  

 efter ledelsens nærmere bestemmelse.
Afsnit 7 A-kassens administration §§ 18-27 Afsnit 8 Regnskab og revision § 28. A-kassens regnskabsvæsen, der omfatter hovedkassen  

 og evt. afdelinger, skal tilrettelægges efter de regler, der er fastsat  

 af direktøren for Arbejdsdirektoratet.
A-kassen skal opfylde de  

 til enhver tid gældende krav til regnskabsaflæggelse og  

 løbende indberetninger.
 Stk. 2. Regnskabsføringen skal give en klar og  

 overskuelig redegørelse for a-kassens virksomhed, således at  

 denne kan danne grundlag for udarbejdelse af a-kassens årsregnskab.
Stk. 3. Efter hvert regnskabsårs slutning udarbejder  

 a-kassen et årsregnskab efter de regler og retningslinier, der er  

 fastsat af direktøren for Arbejdsdirektoratet. Årsregnskabet  

 skal godkendes og underskrives af hovedbestyrelsen.
Det skal tillige  

 underskrives af de revisorer, der er valgt af a-kassens øverste  

 myndighed.
 Stk. 4. For at a-kassen kan opnå refusion fra staten,  

 skal det reviderede og underskrevne årsregnskab indsendes til  

 direktøren for Arbejdsdirektoratet inden for den frist, som er fastsat  

 i loven.
 § 29. A-kassens indtægter og formue må kun  

 anvendes til opfyldelse af a-kassens formål, jf. § 1, og må  

 hverken som lån, sikkerhedsstillelse eller gave tilflyde andre.
 Stk. 2. A-kassens midler skal holdes adskilt fra andre  

 foreningers midler og skal anbringes og forvaltes på økonomisk  

 forsvarlig måde.
 Stk. 3. Oversigt over a-kassens tegningsberettigede skal  

 sendes til Arbejdsdirektoratet.
 Stk. 4. Hovedbestyrelsen skal bemyndige mindst 2 personer til  

 ved deres underskrift at stå inde for rigtigheden og ægtheden af  

 de transaktioner, der danner grundlag for rekvisition af statslige midler  

 efter nærmere regler fastsat af Arbejdsdirektoratet,  

 Arbejdsmarkedsstyrelsen og Undervisningsministeriet.
 § 30. De revisorer, der er valgt af a-kassens øverste  

 myndighed, reviderer a-kassens årsregnskab i overensstemmelse  

 med den revisionsinstruks, som er fastsat af direktøren for  

 Arbejds-direktoratet.
Stk. 2. Mindst én af a-kassens revisorer skal  

 være statsautoriseret.
Den valgte statsautoriserede revisor er  

 ansvarlig for den samlede revision, uanset om evt. afdelinger har valgt anden  

 revisor.
 Stk. 3. Hovedbestyrelsen, de valgte revisorer og  

 direktøren for Arbejdsdirektoratet har til enhver tid ret til at  

 undersøge regnskabsføringen såvel i evt. afdelinger som i  

 hovedkassen.
Afsnit 9 Vedtægtens ikrafttræden m.v.
 § 31. Nærværende vedtægt, der er revideret  

 på a-kassens delegeretmøde den ... 20 ... og godkendt af  

 direktøren for Arbejdsdirektoratet, træder i kraft den ... 20  

 ...
 Stk. 2. Samtidig ophæves den under ... 19 .../20  

 udsendte vedtægt med dertil hørende tillægsblade.
 Stk. 3. A-kassen sørger for ved bekendtgørelse i  

 fagblade eller på anden måde, at hvert medlem kan få et  

 eksemplar af vedtægten, jf. § 5, stk. 2.
Stk. 4. A-kassens vedtægt skal være i  

 overensstemmelse med den standardvedtægt for anerkendte a-kasser, der  

 er godkendt af beskæftigelsesministeren.
Vedtægten skal godkendes  

 af direktøren for Arbejdsdirektoratet.
 Stk. 5. Enhver ændring af vedtægten, der vedtages  

 af a-kassen, skal godkendes af direktøren for Arbejdsdirektoratet.
Stk. 6. Ændringer i standardvedtægten har  

 umiddelbar virkning for a-kassens vedtægtsbestemmelser.
A-kassens  

 hovedbestyrelse er bemyndiget og forpligtet til snarest muligt at foretage de  

 ændringer af vedtægten, der herefter er nødvendige for at  

 bringe den i overensstemmelse med standardvedtægten. Ændringerne  

 skal godkendes af direktøren for Arbejdsdirektoratet, jf.  

 stk. 5.
 Stk. 7. Ved hvert genoptryk af vedtægten eller ved  

 udsendelse af rettelsesblade sendes 50 eksemplarer til direktøren for  

 Arbejdsdirektoratet.
 1)   Der udarbejdes en vejledning til  

 bekendtgørelsen.
