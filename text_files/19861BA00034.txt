Nr BSF 34 Forslag til folketingsbeslutning om en kampagne, der belyser de skadelige  

 virkninger ved overforbrug af alkohol Fremsat af Hanne Andersen (S) Dorte Bennedsen (S) Tove Lindbo Larsen (S)  

 Lerke (S) Henning Rasmussen (S) Taanquist (S) den 4. november 1986 Folketinget pålægger regeringen at iværksætte en oplysningskampagne om de skadelige virkninger, der meget ofte ses ved et overforbrug af alkohol.
BEMÆRKNINGER TIL FORSLAGET Forslagsstillerne mener, at det er vigtigt på linje med kampagnen »Vis Hensyn« om tobaksforbruget, »50 km - farten  

 dræber«, trafiksikkerhedskampagnerne og Søsportens Sikkerhedsråds »Kun en tåbe frygter ikke havet« at informere sagligt og uden fordømmelse om virkningerne af for stort forbrug af alkohol.
 Kampagnen kan pege på:
- at det ikke er smart med dårlige alkoholvaner, - at det ikke er smart at være afhængig, - at lidt også er godt, - at det ikke er smart at udsætte helbred, økonomi, familie, arbejdskolleger og venskabeligt samvær for den trussel, overforbrug er, og - at alkohol ikke må påduttes nogen mod deres vilje.
Alkohol må ikke forringe funktionsmuligheder, hverken for den enkelte, kolleger, familie eller venner.
De negative sider af overforbrug af alkohol er ofte nedsat arbejdsevne med følgende behandling og ofte førtidspensionering.
Samtidig oplever de berørte økonomisk nedgang, utryghed og aggressioner, der kan føre til utilsigtet vold og kriminalitet.
Forebyggelse af negative virkninger af overforbrug af alkohol kræver derfor oplysning, støtte, vejledning og hjælp.
Fordømmelse og afstandtagen fra dem, der ulykkeligt er kommet i en situation, hvor de er afhængige af alkohol og er blevet misbrugere, hjælper ingen.
Men det er vigtigt, at der kommer en bred debat for at hindre, at der kommer nye misbrugere, og for at påvirke og ændre alkoholvaner.
Forslagsstillerne foreslår derfor, at der fremstilles kampagnemateriale, der udsendes til alle foreninger, skoler, gymnasier, højskoler, biblioteker, klubber og væresteder for børn, unge og voksne.
Kampagnematerialet stilles vederlagsfrit til rådighed.
Derudover bør regeringen også fremstille undervisningsmateriale, der kan anvendes i folkeskoler, gymnasier, højskoler m.m., bl.a.
 plancheudstillinger og -materiale.
Endvidere skal alle, der arbejder med børn og unge, tilbydes kurser, således at undervisningen og informationen bliver så god som mulig.
Sundhedslære i alle pædagoguddannelser må naturligvis genindføres, da det er en forudsætning for formidling.
Regeringen skal producere video-, radio- og tv-programmer, bl.a.
OBS-udsendelser, der er den bedste og mest effektive informationsvej.
Forebyggelse af alkoholskader er i overensstemmelse med WHOs program »Sundhed for alle år 2000«, hvor det siges i strategimålene for  

 et sundt liv nr. 17, »at senest år 1995 bør der i alle medlemslande være sket et betydeligt fald i den helbredsnedbrydende adfærd som f.eks. overforbrug af alkohol.« Udgifterne afholdes af regeringens forsøgs- og forebyggelsesmidler.
