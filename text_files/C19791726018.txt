 Ministeren for offentlige arbejder fastsætter herved følgende  

 bestemmelser:
I.
Persontrafikrådet.
§ 1 Persontrafikrådet er nedsat af ministeren for offentlige arbejder i  

 henhold til § 21 i lov nr. 115 af 29. marts 1978 om buskørsel (busloven), og  

 dets opgave er at varetage de til rådet ifølge busloven og lov nr. 114 af 29.  

 marts 1978 om den lokale-og regionale kollektive personbefordring uden for  

 hovedstadsområdet (kollektiv-trafik-loven), henlagte forretninger.
 Stk. 2. De nærmere forretninger er:
§ 2 Rådets sekretariatsfunktioner udføres for så vidt angår de i § 1, stk. 2, litra 1, nævnte opgaver af  

 direktoratet for vejtransport, for så vidt angår de øvrige i § 1, stk. 2 nævnte opgaver af ministeriet  

 for offentlige arbejders departement.
§ 3 Rådet formand tilrettelægger og leder rådets møder.
I tilfælde af  

 formandens forhold tilrettelægges og ledes møderne af suppleanten for  

 formanden.
§ 4 Rådet afholder møder på de af rådet vedtagne mødedage, og i øvrigt så ofte  

 formanden finder anledning hertil, eller når 3 medlemmer fremsætter ønske om  

 afholdelse af møde til behandling af nærmere angivne spørgsmål.
Formanden  

 bestemmer mødevarslet.
Stk. 2. Med mødeindkaldelsen skal følge forslag til dagsorden, der s å vidt muligt skal indeholde angivelse af de sager, der kommer til  

 behandling og være bilagt det efter formandens skøn fornødne materiale.
 Stk. 3. Repræsentanter for de to sekretariater deltager i rådets møder,  

 men uden stemmeret.
§ 5 Er sager hørende under den i § 1, stk. 2, litra 1 nævnte gruppe, af en så  

 hastende karakter, at de ikke kan afvente behandling på et rådsmøde, træffes  

 afgørelsen af formanden i samråd med lederne af de to sekretariater.  

 Beretning herom gives på det nærmest følgende måde i rådet.
 Stk. 2. Rådet kan til enhver tid af de to sekretariater kræve alle  

 fornødne oplysninger.
 Stk. 3. Ethvert af rådets medlemmer samt lederne af de to sekretariater  

 kan anmode om, at en sag gøres til genstand for behandling i rådet.
§ 6 Rådet er beslutningsdygtigt, når mindst halvdelen af medlemmerne er til  

 stede.
Stk. 2. Beslutning træffes ved almindelig stemmeflerhed.
I tilfælde, hvor  

 stemmerne står lige, er formandens stemme afgørende.
§ 7 Referater af rådets møder tilsendes samtlige rådets medlemmer samt  

 suppleanterne for disse.
II.
Sekretariaterne.
§ 8 De to sekretariaterne forbereder forelæggelse af de sager, som skal  

 behandles i rådet.
 Stk. 2. Sekretariaterne udfører rådets beslutninger og varetager rådets  

 daglige forretninger.
 Stk. 3. Sekretariaterne kan under varetagelsen af rådets daglige  

 forretninger uden forelæggelse for rådet af de enkelte konkrete sager afgøre  

 disse i overensstemmelse med rådets faste praksis eller de af rådet  

 tilkendegivne retningslinier.
III.
Høringsforskrifter vedrørende de i § 1, stk. 2, litra 1, nævnte  

  opgaver.
§ 9 Forinden der træffes afgørelse om tilladelse til rutekørsel, jfr.  

 buslovens § 2, og »andre former for buskørsel«, jfr. buslovens §  

 11, stk. 1, skal sagen af direktoratet for vejtransport forelægges DSB,  

 Landsforeningen Danmarks Bilruter, Turistvognmændenes Landsorganisation, samt  

 de amtsråd og kommunalbestyrelser uden for hovedstadsområdet, eller de i  

 henhold til § 4 i kollektiv-trafik-loven nedsatte udvalg, som er berørt af  

 kørslen.
Endvidere forelægges sagen for hovedstadsrådet, hvis kørslen berører  

 hovedstatsområdet.
 Stk. 2. Forinden der træffes afgørelse om tilladelse til turist- og  

 bestillingskørsel m.v. indhenter direktoratet en udtalelse fra  

 Turistvognmændenes Landsorganisation og Specialarbejderforbundet i Danmark.
 Ministeriet for offentlige arbejder, den  

 21. februar 1979.
