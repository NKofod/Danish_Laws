Tilbagebetaling af efterløn udbetalt  

 til dødsbo Ankenævnet har behandlet Deres klage på møde den 29.  

 august 2002.
Nævnet traf denne A F G Ø R E L S E Boet efter xx skal tilbagebetale efterløn udbetalt efter, at  

 medlemmet afgik ved døden den xx 2001.
 Begrundelsen er, at retten til efterløn bortfaldt, da xx afgik ved  

 døden den xx, og at boet ved udbetalingen af efterløn herefter  

 burde have indset, at modtagelsen af beløbet var uberettiget.
 Der henvises til § 9, nr. 6, i bekendtgørelse nr. 349 af 15. maj  

 2001 om overgang til, udtræden af og genindtræden i  

 efterlønsordningen m.v., samt dansk rets almindelige  

 retsgrundsætning om tilbagesøgning af ydelser, der er erlagt med  

 urette (condictio indebiti).
 Ankenævnet tiltræder således direktoratets  

 afgørelse af 4. marts 2002.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsløshedskassen xx Arbejdsdirektoratet + akter 1. Sagsforløb Arbejdsdirektoratet fremstillede sagen på denne måde:
 Ved brev af xx 2001 meddelte De a-kassen, at xx afgik ved døden den  

 xx 2001.
A-kassen traf herefter afgørelse om tilbagebetaling af  

 efterløn for perioden efter dødsdagen.
A-kassen opgjorde  

 samtidig beløbet til tilbagebetaling efter modregning af  

 kontingent.
 Den 18. februar 2002 fremsendte De et mindre beløb end opgjort af  

 a-kassen, alene det beløb som var "reserveret særskilt som  

 indbetalt efter dødsdagen". Videre oplyste De, at "der formentlig ikke  

 bliver dækning ud over begravelsesudgifter og omkostninger ved boets  

 behandling".
 I klage af 18. februar 2002, ligeledes fremsendt pr. fax, gør De  

 gældende, at kravet på efterløn har prioritet efter  

 begravelsesomkostninger jf. § 71 i dødsboskifteloven efter en analogi  

 af reglen i lov om social pension, § 33, stk. 6. De betalte samtidig  

 restbeløbet til a-kassen med forbehold for evt. tilbagesøgning  

 efter direktoratets afgørelse.
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 4. marts 2002 denne afgørelse:
 Efterløn for dage efter, at medlemmet afgik ved døden skal  

 betales tilbage til a-kassen.
Begrundelse Det fremgår af § 9, nr. 6, i bekendtgørelse nr. 349 af 15.  

 maj 2001 om overgang til, udtræden af og genindtræden i  

 efterlønsordningen samt optjening af præmie, at ret til  

 efterløn ophører, når et medlem afgår ved  

 døden.
 Af den tilhørende vejledning fremgår, at efterløn ydes  

 til og med dagen for dødsfaldet.
 Boet har således ikke ret til at lade den efterløn som  

 dækker perioden efter, at medlemmet afgik ved døden indgå  

 i boet.
 Efter direktoratets opfattelse følger tilbagebetalingen af dansk  

 rets almindelige regler om tilbagesøgning (condictio in debiti).
 Til gengæld har boet krav på udbetaling af evt. overskydende  

 kontingent.
For så vidt det er anført, at der må gælde en  

 analogi af reglerne i lov om social pension § 33, stk. 6 samt § 71 i lov om  

 skifte af dødsboer skal direktoratet  bemærke, at der ikke ses  

 at være hjemmel dertil.
Derfor finder de almindelige regler om  

 tilbagesøgning anvendelse.
 Direktoratet tiltræder således a-kassens afgørelse.
3. Klagen til ankenævnet I klagen har De gjort gældende, at kravet på 3.452,16 kr.  

 fra a-kassen xx udgørende beløb, som er udbetalt  

 vedrørende perioden efter dødsfaldet, ikke kan kræves  

 tilbage som separatistkrav, men at kravet principalt har prioritet efter  

 begravelsesudgifter i henhold til dødskiftelovens § 71 efter en  

 analogi af reglen i lov om social pension § 73, stk. 6, 2.
 Til støtte for denne begrundelse anføres de samme  

 anbringender, som i Deres klage til Arbejds-direktoratet af 18. februar  

 2002.
 Subsidiært gjorde De yderligere gældende, at kravet end ikke  

 er privilegeret, men udelukkende kan anmeldes i boet som simpelt krav, dels  

 fordi der ikke er hjemmel til kravets stilling som privi-legeret, hvis ikke  

 analogien efter dødsskiftelovens § 71, jf. den nævnte henvisning  

 til lov om social pension, finder anvendelse, dels fordi reglerne om  

 condictio in debiti, altså tilbagesøgning af beløb, som  

 er betalt i uberettiget formening om skyld, ikke nogen steder ses at  

 være privilegeret.
4. Arbejdsdirektoratets bemærkninger til klagen Direktoratet fandt ikke, at der var kommet nye oplysninger, der gav  

 direktoratet anledning til at ændre afgørelsen.
5. Nyt efter klagen Intet.
6. Regler Lov om arbejdsløshedsforsikring m.v., lovbekendtgørelse  

 nr. 603 af 25. juni 2001.
§ 75 b Stk. 10.  Direktøren for Arbejdsdirektoratet kan efter  

 forhandling med Landsarbejdsrådet fastsætte nærmere regler  

 om overgang til, udtræden af og genindtræden i  

 efterlønsordningen.
Bekendtgørelse nr. 349 af 15. maj 2001 om overgang til,  

 udtræden af og genindtræden i efterlønsordningen samt  

 optjening af præmie § 9. Retten til efterløn falder bort ved udgangen af den  

 måned, hvori medlemmet fylder 67 år, eller hvis medlemmet  

 udtræder af ordningen, fordi medlemmet 1) ophører med at være medlem af en dansk a-kasse, medmindre  

 det skyldes, at medlemmet skal forsikres i et andet EØS-land på  

 grund af lovvalgsreglerne i forordning (EØF) nr. 1408/71, eller skal  

 forsikres på Færøerne på grund af aftalen af 1.  

 november 1993 mellem Arbejdsministeriet og Færøernes Landsstyre  

 om koordination af arbejdsløshedsforsikring, 2) skriftligt over for a-kassen ytrer ønske om at udtræde af  

 ordningen på grund af tilbagevenden til arbejdslivet, og hvor medlemmet  

 ikke ønsker at overgå til fleksibel efterløn, 3) begynder eller driver selvstændig virksomhed udover det tilladte,  

 eller arbejder i en virksomhed, der ejes eller drives af medlemmets  

 ægtefælle, og hvor medlemmet ikke ønsker eller kan  

 overgå til fleksibel efterløn, 4) skriftligt over for a-kassen ytrer ønske om at udtræde af  

 ordningen af andre grunde end dem, der er nævnt i nr. 2 eller 3, 5) får ydelser efter lov om social pension, bortset fra  

 invaliditetsydelse, eller tilsvarende udenlandsk lovgivning, eller 6) afgår ved døden.
 Vejledning nr. 63 af 15. maj 2001 om overgang til, udtræden af og  

 genindtræden i efterlønsordningen samt optjening af  

 præmie.
Til § 9 Nr. 6 - Medlemmets død Ved bortfald af retten til efterløn på grund af medlemmets  

 død ydes efterlønnen til og med dagen for  

 dødsfaldet.
