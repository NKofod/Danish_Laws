Cirkulære  

 om rammeaftale om distancearbejde Finansministeriet og centralorganisationerne har indgået  

 vedlagte ramme-aftale om distancearbejde.
 Baggrunden for rammeaftalen er bl.a., at udviklingen på  

 det teknologiske område har skabt mulighed og voksende interesse for  

 distancearbejde, dvs. den situation, hvor arbejdsopgaver ved hjælp af den ny  

 teknologi kan udføres andre steder end på den traditionelle arbejdsplads.
 Rammeaftalens formål er bl.a. at lette mulighederne for at  

 anvende distancearbejde som redskab til at øge fleksibiliteten i  

 arbejdstilrettelæggelsen og til at skabe bedre mulighed for sammenhæng mellem  

 arbejdsliv og familieliv.
 Rammeaftalen udfyldes ved lokale og individuelle aftaler.
 De lokale aftaler indgås mellem ansættelsesmyndighederne  

 og de forhandlingsberettigede organisationer.
 De individuelle aftaler indgås mellem  

 ansættelsesmyndigheden og den enkelte medarbejder.
 Cirkulæret har virkning pr. 1. januar 1998.
Finansministeriet, den 29. maj 1998 P.M.V.E.B.Tina Krabbe AFTALE OM DISTANCEARBEJDE Aftalens område, definitioner § 1.  

  

 Aftalen gælder for tjenestemænd og tjenestemandslignende ansatte.
Aftalen  

 gælder endvidere for ansatte omfattet af (fælles)overenskomster og  

 organisationsaftaler indgået på den ene side af eller efter bemyndigelse fra  

 Finansministeriet og på den anden side af de underskrivende  

 centralorganisationer  

 eller organisationer, der er tilsluttet disse.
 Stk. 2.  

  

 Undtaget fra  

 aftalen er undervisere.
 § 2.  

  

 Aftalen omfatter ansatte, der foruden en hovedarbejdsplads hos  

 ansættelsesmyndigheden  

 får oprettet en distancearbejdsplads.
 § 3.  

  

 Distancearbejde er arbejde, der udføres uden for den normale arbejdsplads ved  

 hjælp af en PC, en elektronisk kommunikationsforbindelse eller andet  

 tilsvarende materiel, der stilles til rådighed af arbejdsgiveren.
 Stk. 2.  

  

 Arbejde, som  

 udføres som distancearbejde, skal have en fast tilbagevendende karakter for  

 at  

 være omfattet af aftalen og kan kun finde sted i en del af den aftalte  

 arbejdstid.
 Stk. 3.  

  

 Aftalen omfatter  

 ikke arbejde under udstationering og tjenesterejser.
 Stk. 4.  

  

 Distancearbejde  

 omfatter ikke mobilt arbejde, dvs. arbejde som udføres af ansatte med  

 skiftende  

 arbejdssteder.
Løn- og ansættelsesvilkår generelt § 4.  

  

 Distancearbejde er omfattet af de gældende regler og aftaler om løn- og  

 ansættelsesvilkår,  

 herunder arbejdstidsregler, jf. dog § 5.
Arbejdstid § 5.  

  

 Der  

 kan ved aftale mellem ansættelsesmyndigheden og den forhandlings-berettigede  

 organisation foretages fravigelser af arbejdstidsreglerne i den pågældende  

 (fælles)overenskomst/(organisations)aftale/arbejdstidsaftale.
Lokale aftaler § 6.  

  

 Rammeaftalen forudsættes udfyldt af en lokal aftale mellem  

 ansættelses-myndigheden  

 og den forhandlingsberettigede organisation.
Stk. 2.  

  

 Den lokale  

 aftale kan af ansættelsesmyndigheden og den forhandlings-berettigede  

 organisation  

 opsiges til udløb med 3 måneders varsel til udgangen af en måned, medmindre  

 andet varsel fastsættes i den pågældende aftale.
Lokalaftalen udløber dog  

 senest samtidig med rammeaftalen.
Den individuelle aftale § 7.  

  

 Med  

 hjemmel i den lokale aftale, jf. § 6, indgås individuel aftale mellem  

 ansættelsesmyndigheden og den enkelte ansatte.
Stk. 2.  

  

 Den individuelle  

 aftale kan opsiges til udløb af ansættelsesmyndigheden og den ansatte med 1  

 måneds varsel til udgangen af en måned, medmindre andet varsel fastsættes i  

 den  

 pågældende aftale.
Den individuelle aftale udløber dog senest samtidig med  

 den  

 lokale aftale.
 § 8.  

  

 Der  

 kan i den individuelle aftale, jf. § 7, fastsættes bestemmelser om  

 godtgørelse  

 af eventuelle merudgifter for den ansatte ved distancearbejdet.
Opsigelse af rammeaftalen § 9.  

  

 Rammeaftalen er en forsøgsordning, der træder i kraft 1. januar 1998 og  

 udløber  

 31. marts 2001.
 Stk. 2.  

  

 Aftaler om  

 distancearbejde, der er indgået forud for rammeaftalens ikrafttræden, har  

 gyldighed  

 efter deres indhold.
 Stk. 3.  

  

 Genforhandling  

 kan ske som følge af ændringer i relevant lovgivning samt som følge af  

 væsentlige teknologiske ændringer.
København, den 19. maj 1998 Statsansattes  

 Kartel Niels Juul Finansministeriet P.M.V.
 E.B.
