Bekendtgørelse om uddannelse af  

 praktikvejledere til pædagoguddannelsen I medfør af § 6, stk. 1, i lov om Centre for Videregående  

 Uddannelse og andre selvejende institutioner for videregående  

 uddannelser m.v., jf. lovbekendtgørelse nr. 308 af 13. maj 2002, og §  

 2, stk. 9, og § 18, stk. 2, i lov om åben uddannelse (erhvervsrettet  

 voksenuddannelse) m.v., jf. lovbekendtgørelse nr. 311 af 13. maj 2002,  

 fastsættes:
Kapitel 1 Uddannelsens formål m.v.
 § 1. Uddannelsens formål er, at den  

 studerende udvikler kompetence til at vejlede pædagogstuderende i  

 praktik og til at bedømme deres uddannelsesmæssige udbytte af  

 praktikken.
 § 2. Uddannelsen udbydes af institutioner, der er  

 godkendt hertil af Undervisningsministeriet, efter bestemmelserne i lov om  

 åben uddannelse.
 § 3. Adgangskravet til uddannelsen er:
 1)	Fast ansættelse som pædagog på et arbejdssted, der  

 i henhold til lov om uddannelse af pædagoger kan fungere som  

 praktiksted.
 2)	Mindst 2 års praktisk pædagogerfaring.
 Stk. 2. Optagelse på uddannelsen forudsætter  

 godkendelse fra den ansættende myndighed.
 Stk. 3. Uddannelsesinstitutionen bestemmer, hvor mange  

 studerende den vil optage, medmindre Undervisningsministeriet  

 fastsætter et årligt minimums- eller maksimumstal for  

 optagelseskapaciteten.
Stk. 4. Uddannelsesinstitutionen fastsætter  

 kvalifikationskriterierne for udvælgelse blandt kvalificerede  

 ansøgere.
Uddannelsesinstitutionen må dog ikke anvende  

 lodtrækning eller alder som udvælgelseskriterium.
Kriterierne  

 skal offentliggøres.
 § 4. Uddannelsen har et samlet omfang svarende til  

 1/6 studenterårsværk, svarende til 10 ECTS-point i European  

 Credit Transfer System (ECTS-point). Dette lægges til grund for  

 planlægningen af uddannelsen.
Stk. 2. Uddannelsen er en deltidsuddannelse, der  

 tilrettelægges under hensyntagen til, at de studerende er i  

 beskæftigelse.
Dog skal uddannelsen færdiggøres inden for  

 2 år.
 Stk. 3. Uddannelsen kan træde i stedet for et af de  

 valgfrie moduler i en pædagogisk diplomuddannelse, jf. reglerne  

 herom.
Kapitel 2 Uddannelsens indhold § 5. I uddannelsen indgår følgende  

 studieområder:
 1)	Tilrettelæggelse af praktik som uddannelseselement i  

 pædagoguddannelsen herunder pædagogiske og didaktiske  

 forhold.
 2)	Pædagogisk arbejde som profession.
 3)	Iagttagelse og vurdering af læreprocesser.
 4)	Vejledning og bedømmelse, herunder den studerendes eventuelle  

 egen praksis som praktikvejleder.
 Stk. 2. Nationale og internationale forskningsresultater,  

 der er relevante for det pædagogiske område, integreres i  

 størst muligt omfang i undervisningen.
Kapitel 3 Bedømmelse § 6. Uddannelsen afsluttes med en intern skriftlig  

 prøve i form af en projektrapport.
 Stk. 2. Rapporten skal indeholde en beskrivelse, analyse  

 og vurdering af praktikvejlederopgaver i forhold til pædagogstuderende  

 i praktik, og den skal på eksemplarisk vis inddrage uddannelsens  

 studieområder efter nærmere regler fastsat i studieordningen, jf.  

 § 8, stk. 2, nr. 2.
 Stk. 3. Rapporten bedømmes af en eller flere af  

 institutionens lærere og en eller flere censorer, der er udpeget af  

 rektor blandt lærerne på uddannelsesinstitutionen eller en anden  

 uddannelsesinstitution, der udbyder pædagoguddannelsen.
 Stk. 4. Der gives bedømmelsen Bestået/Ikke  

 bestået.
 Stk. 5. Ud over prøven i stk. 1 kan der i  

 studieordningen, jf. § 8, stk. 2, nr. 3, fastsættes regler om  

 yderligere interne prøver.
 Stk. 6. Den studerende kan højst indstille sig til  

 hver prøve 3 gange.
 Stk. 7. Uddannelsesinstitutionen udsteder bevis for  

 gennemført uddannelse.
 § 7. For eksamen, herunder klage over eksamen,  

 gælder i øvrigt bekendtgørelse om eksamen ved visse  

 videregående uddannelser under Undervisningsministeriet og Ministeriet  

 for Videnskab, Teknologi og Udvikling.
 Stk. 2. Censorformanden for de pædagogiske  

 diplomuddannelser varetager ved nedsættelse af ankenævn for  

 eksamensklager censorformandens opgaver.
Kapitel 4 Andre regler § 8. De institutioner, der udbyder denne  

 uddannelse, udarbejder i fællesskab inden for bekendtgørelsens  

 rammer de nærmere regler for uddannelsen i en studieordning.
Stk. 2. Studieordningen skal indeholde regler om 1)	indholdet af og undervisningen i de enkelte studieområder, jf.  

 § 5, 2)	udformningen af projektrapporten, jf. § 6, stk. 2, og 3)	eventuelle interne prøver, jf. § 6, stk. 5.
 Stk. 3. Det skal fremgå af studieordningen, at  

 uddannelsesinstitutionen, hvor det er begrundet i usædvanlige forhold,  

 kan dispensere fra de regler i studieordningen, der alene er fastsat af  

 uddannelsesinstitutionen.
 Stk. 4. Ændringer i studieordningen sker i  

 samarbejde mellem de udbydende institutioner.
 § 9. Rektor kan fritage en studerende for dele af  

 uddannelsen, når det dokumenteres, at den studerende gennem uddannelse  

 eller på anden måde har opnået tilsvarende  

 kvalifikationer.
§ 10. Undervisningsministeriet kan tillade  

 afvigelser fra bekendtgørelsen som led i forsøg.
Samtidig med  

 tilladelsen fastsættes varighed og rapporteringsform.
 Stk. 2. Undervisningsministeriet kan dispensere fra  

 bekendtgørelsen, når det er begrundet i usædvanlige  

 forhold.
§ 11. Klager over uddannelsesinstitutionens  

 afgørelser i henhold til denne bekendtgørelse kan, når  

 klagen vedrører retlige spørgsmål, indbringes for  

 Undervisningsministeriet, jf. dog § 7, stk. 1. Klagen indgives til  

 uddannelsesinstitutionen, der videresender klagen til  

 Undervisningsministeriet ledsaget af en udtalelse, som klageren har haft  

 lejlighed til at kommentere inden for en frist af 1 uge.
Kommentarerne  

 medsendes til ministeriet.
 Stk. 2. Fristen for indgivelse af klage efter stk. 1 er 2  

 uger fra den dag, afgørelsen er meddelt den  

 pågældende.
Kapitel 5 Ikrafttrædelse § 12. Bekendtgørelsen træder i kraft 1. januar  

 2003.
