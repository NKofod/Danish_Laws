Fremsat den 30. marts 2007 af Johs.
Poulsen (RV),  

 Ole Glahn (RV),  

 Marianne Jelved (RV) og Martin Lidegaard (RV) Forslag til folketingsbeslutning om  

 reorganisering af det nuværende klagesystem på natur- og  

  

 miljøområdet Folketinget opfordrer regeringen til at nedsætte en  

 arbejdsgruppe, der skal forberede lovgivning til en omstrukturering af  

 Miljøklagenævnet og Naturklagenævnet med det formål at opnå den mest  

 hensigtsmæssige organisering af klagenævnssystemet.
Bemærkninger til forslaget På natur- og miljøområdet er det overordnet Naturklagenævnet og  

 Miljøklagenævnet, der behandler klagesager inden for den generelle  

 miljølovgivning, herunder naturbeskyttelsesloven, miljøbeskyttelsesloven og  

 planloven.
Der blev i foråret 2006 i forbindelse med høringen over et udkast  

 til lovforslag nr.
L 212 om ændring af lov om naturbeskyttelse, lov om  

 miljøbeskyttelse og forskellige andre love fremsat en lang række synspunkter,  

 der problematiserer det nuværende klagesystem på natur- og miljøområdet.
Det  

 samme var tilfældet ved en høring, som Miljø- og Planlægningsudvalget afholdt  

 den 21. september 2006 om klagesystemet på natur- og miljøområdet.
Først og fremmest har flere fremhævet, at det kan virke uhensigtsmæssigt  

 at have politikere i klagenævn.
Naturklagenævnet er efter den ændring, der  

 trådte i kraft med lov nr. 571 af 9. juni 2006, sammensat af en juridisk  

 formand, to højesteretsdommere og syv medlemmer, der er udpeget af  

 Folketinget.  

 Professor, dr. jur.
Peter Pagh påpeger blandt andet det problematiske i  

 sammenblandingen af den lovgivende, den udøvende og den dømmende magt.
For  

 eksempel kan der udpeges et antal folketingsmedlemmer efter styrkeforholdet i  

 Folketinget, som efterfølgende vil kunne sidde i Naturklagenævnet og afgøre  

 sager om det, de selv har lovgivet om.
Der ses også en politisering i praksis  

 ved, at Naturklagenævnet ofte deler sig efter politisk anskuelse i  

 kontroversielle  

 sager.
Der kan desuden sås tvivl om, hvorvidt sammensætningen varetager  

 hensynet til lægfolk, da personer udpeget af Folketinget repræsenterer  

 »magten«  

 og ikke er mere lægfolk end Folketingets medlemmer.
Samlet set indebærer  

 sammensætningen med de politisk udpegede medlemmer en risiko for, at noget af  

 den brede tillid, der bør være til Naturklagenævnets afgørelser, mistes.
Det er også blevet foreslået, at et bredere spektrum af  

 organisationer med væsentlige interesser i miljømæssige spørgsmål får  

 indstillingsret til Miljøklagenævnet.
Miljøklagenævnet er sammensat af en  

 juridisk formand og fra to til fire beskikkede medlemmer, der udpeges af  

 miljøministeren  

 efter indstilling fra forskellige interesseorganisationer og myndigheder.  

 Blandt andre har Danmarks Naturfredningsforening udtrykt ønske om at kunne  

 indstille medlemmer til Miljøklagenævnet.
Desuden kan opgavefordelingen mellem Naturklagenævnet og  

 Miljøklagenævnet virke unødigt indviklet, hvor sagers oplysning ofte skilles  

 fra afgørelsens udfald.
Derfor er det blevet påpeget af Dansk Industri, Dansk  

 Byggeri og Landbrugsraadet, om det måske var fornuftigt at sammenlægge de to  

 klagenævn til et fælles klagenævn på miljøområdet.
To professorer med  

 speciale  

 i miljøret, Peter Pagh og Ellen Margrethe Basse, har ligeledes ud fra  

 juridiske  

 begrundelser påpeget fordelene ved en sammenlægning af nævnene.
Man kunne for  

 eksempel forestille sig en kombination af det bedste fra de to eksisterende  

 nævn, således at det giver en meget grundig og dygtig sagsforberedelse fra  

 Naturklagenævnets sekretariat og en meget dybtgående sagkundskab fra de  

 udpegede eksperter i Miljøklagenævnet, og hvor det samlede nævn får en  

 udvidet  

 indstillingsret, som omfatter de grønne organisationer.
Under alle omstændigheder er der behov for at modernisere  

 klagesystemets struktur.
De nye klageregler, der trådte i kraft den 1. januar  

 2007, og hvor der ikke længere skal klages til en styrelse, før sagen kan  

 indbringes  

 for et klagenævn, må forventes at få sagsantallet til at stige betydeligt i  

 begge nævn.
 De fremførte synspunkter peger på, at der er brug for en  

 omstrukturering af det nuværende klagesystem inden for natur- og  

 miljøområdet.  

 Derfor ønsker forslagsstillerne, at der nedsættes en arbejdsgruppe, der skal  

 undersøge mulighederne for at forbedre det nuværende klagesystem til bunds og  

 forberede lovmateriale til en omstrukturering af Naturklagenævnet og  

 Miljøklagenævnet.
Skriftlig fremsættelse Johs.
Poulsen  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om reorganisering af det nuværende klagesystem på natur-  

 og  

  

 miljøområdet.
(Beslutningsforslag nr.
B 138).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
