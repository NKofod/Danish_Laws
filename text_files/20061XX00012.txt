Skriftlig fremsættelse (4. oktober 2006) Integrationsministeren  

  

 (Rikke Hvilshøj):
 Herved tillader jeg mig for Folketinget at fremsætte:
 Forslag til lov om  

 ændring af integrationsloven og lov om danskuddannelse til voksne udlændinge  

 m.fl. (Reform af integrationslovens finansieringssystem og omlægning af  

 finansieringen af danskuddannelse til udlændinge, der ikke er omfattet af  

 integrationsloven m.v.).
(Lovforslag nr.
L 16).
 Den 17. juni 2005 indgik regeringen aftale med Dansk  

 Folkeparti og Socialdemokraterne om regeringens integrationsplan En ny  

 chance  

 til alle (integrationsaftalen). Aftalen udmøntes af regeringen og Dansk  

 Folkeparti.
 Integrationsaftalen indeholder en lang række initiativer om  

 garanti for relevante uddannelsestilbud til alle unge, om at udlændinge skal  

 vise vilje til integration ved underskrivelse af en integrationskontrakt, om  

 at  

 det skal kunne betale sig at arbejde, om forebyggelse og bekæmpelse af  

 ekstremisme  

 og kriminalitet, om en fortsat indsats mod ghettoisering og om, at kommunerne  

 skal gøre mere for integrationen.
 Som led i indsatsen for at få kommunerne til at gøre mere  

 for integrationen er det endvidere bestemt i aftalen, at kommunerne skal  

 belønnes for en aktiv integrationsindsats, og at incitamenterne hertil skal  

 styrkes.
Som opfølgning på dette punkt i integrationsaftalen blev der  

 i juni 2005 nedsat en arbejdsgruppe, der fik til opgave at komme med forslag  

 til en samlet reform af det nuværende finansieringssystem for  

 introduktionsprogrammet og danskuddannelse med henblik på at forenkle  

 finansieringssystemet og øge kommunernes incitamenter.
Arbejdsgruppens  

 rapport  

 blev offentliggjort i april 2006.
 På baggrund af aftalen og arbejdsgruppens rapport fremsætter  

 regeringen hermed forslag om ændring af integrationslovens  

 finansieringsregler.
 Med lovforslaget gennemføres en forenkling af  

 finansieringssystemet samtidig med, at kommunernes incitament til en effektiv  

 integration over for nyankomne styrkes.
Lovforslaget indebærer, at refusionen af kommunernes  

 udgifter til introduktionsydelse og hjælp i særlige tilfælde nedsættes fra 75  

 pct. til 50 pct.
Lovforslaget indebærer endvidere, at programtilskuddene  

 fjernes  bortset fra det månedlige programtilskud til kommuner, der har  

 ansvaret for integrationsindsatsen for en mindreårig uledsaget flygtning, og  

 at  

 der i stedet indføres 50 pct. refusion på kommunernes udgifter til  

 danskuddannelse og aktivering.
For at fastholde kommunernes incitament til at  

 yde en generel integrationsindsats fastholdes grundtilskuddet.
 Endvidere indeholder lovforslaget et forslag om forhøjelse  

 af resultattilskuddene ved bestået danskprøve og overgang til ustøttet  

 beskæftigelse, ligesom det foreslås, at der kan ydes resultattilskud, hvis  

 udlændingen påbegynder og fortsætter en studie- eller  

 erhvervskompetencegivende  

 uddannelse i mindst seks måneder.
 Lovforslaget indeholder herudover forslag om en styrket  

 finansiering af kommunernes tilbud om danskuddannelse til de grupper af  

 udlændinge, der ikke er omfattet af integrationsloven.
 Endelig indeholder lovforslaget forslag til enkelte  

 justeringer af danskuddannelsesloven som led i den samlede reform af  

 finansieringssystemet.
