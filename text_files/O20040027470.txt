Resumé En nabo til en flugtskydebane klagede over at han i  

 forbindelse med kommunens sag om miljøgodkendelse af skydebanen ikke var  

 blevet  

 anset for part.
Det fremgik af sagen at kommunen havde naboorienteret 233  

 omboende om sagens behandling, og at der var mange der blev berørt af støjen  

 fra skydebanen.
Naboen og 5 andre omboende lå enkeltvis og isoleret rundt om  

 skydebanen, og naboen og disse 5 andre ville ifølge støjmålinger alle blive  

 ramt af det højeste støjniveau.
Uanset at dette støjniveau lå inden for det  

 tilladte for nye skydebaner, mente ombudsmanden at det høje støjniveau  

 adskilte  

 disse 6 omboende fra det meget store antal af øvrige omboende der efter det  

 oplyste blev berørt i mindre grad.
 På grund af den omfattende og intense støjpåvirkning var det  

 ombudsmandens opfattelse at naboens interesse i sagen var tilstrækkelig  

 væsentlig og individuel til at anse ham for part i forvaltningslovens  

 forstand.  

 At afstanden mellem skydebanen og naboens bolig var ca.  

 500 meter, kunne ikke føre til et  

 andet resultat. (J.nr. 2002-0617-110).
Partsstatus i forbindelse med behandling af miljøgodkendelse  

 vedrørende en flugtskydebane A klagede i brev af 17. februar 2002 til mig over at Århus  

 Kommune i strid med planlægningen og kommunens tidligere tilkendegivelser  

 havde miljøgodkendt Z Flugtskytteklubs flugtskydebane i stedet for at  

 nedlægge  

 den, og at Miljøstyrelsen havde tiltrådt afgørelsen.
A  der var nabo  

 til  

 flugtskydebanen  bad mig bl.a. undersøge om det var korrekt at han ikke  

 var  

 part i kommunens sag.
 Det fremgik af sagens akter at Århus Kommune i brev af 5.  

 februar 1999 orienterede A om at kommunen  i forbindelse med behandling  

 af en  

 indstilling om udstykning og salg af 37 villaparceller i et lokalplanområde  

   

 havde besluttet at igangsætte en miljøsagsbehandling af den tilstødende  

 flugtskydebane  

 med henblik på en eventuel miljøgodkendelse efter de gældende regler.  

 Kommunen  

 bad om As eventuelle kommentarer inden 3 uger.
Ved brev af 21. februar 1999 anførte A bl.a. at han altid havde  

 været meget generet af skyderiet og havde klaget når der var mulighed herfor.  

 I de seneste år havde A dog affundet sig med at der ikke var politisk vilje  

 til at bringe skyderiet til ophør før der skulle opføres boliger i det  

 tilstødende lokalplanområde.
A henviste til at borgmesteren i 1988 havde  

 skrevet til ham at skydebanen skulle nedlægges når disse boliger inden for en  

 kortere årrække skulle opføres.
A bad Århus Kommune om foretræde for det  

 udvalg der skulle behandle miljøsagen samt om fuld og løbende aktindsigt i  

 sagen.
 Kommunen meddelte i brev af 12. marts 1999 at As kommentarer  

 ville indgå i den videre sagsbehandling.
 Den 7. september 1999 indgav Z Flugtskytteklub en ansøgning om  

 miljøgodkendelse der bl.a. indeholdt en ansøgning om udvidelse af skydetider  

 og opførelse af en ny skydebane.
 Århus Kommune sendte den 16. september  

 1999 A  

 kopi af klubbens ansøgning hvorefter  

 A i brev af 22. september 1999 gentog sin anmodning om at der ikke blev  

 truffet  

 afgørelse i sagen før han havde haft foretræde for det behandlende udvalg og  

 havde haft lejlighed til at afgive en udtalelse.
 Kommunen orienterede i brev af 24. september  

 1999 A  

 om at det alene var Århus Byråd  

 der kunne træffe beslutning om eventuel behandling i teknisk udvalg, og at  

 man  

 ville underrette ham når sagen blev fremsendt til byrådet.
 Ved brev af 21. oktober 1999 sendte kommunen A en kopi af  

 byrådets beslutning om at igangsætte miljøsagsbehandlingen samt kopi af en  

 erklæring afgivet af teknisk udvalg i den forbindelse.
 Ved brev af 6. december 1999, der tilsyneladende blev sendt til  

 233 husstande (inklusive A) og 3 grundejerforeninger, orienterede Århus  

 Kommune om sagens behandling, herunder ansøgningen om den udvidede skydetid  

 og  

 etablering af en ny bane, med henblik på at modtage de pågældendes eventuelle  

 kommentarer hertil.
I brev af 10. januar 2000 til byrådet fremkom A med  

 bemærkninger til ansøgningen om miljøgodkendelse.
A anførte bl.a. at han  

 havde  

 investeret væsentlige beløb og arbejdskraft i sin ejendom i tillid til  

 kommunens  

 tilkendegivelser om nedlæggelse af skydebanen, og at hans investering var  

 tabt  

 såfremt skydebanen skulle bestå.
A mente at kommunen måtte erstatte ham det  

 tab  

 den herved påførte ham.
 Den 19. januar 2000 sendte kommunen A kopi af andre naboers  

 bemærkninger til sagen.
 Århus Kommune sendte ved brev af 23. februar 2000 til A bl.a.  

 kopi af Z Flugtskytteklubs kommentarer til den gennemførte naboorientering.  

 Kommunen oplyste at sagen ville blive fremsendt til Århus Byråd, og at A  

 ville  

 blive orienteret om tidspunktet for byrådets behandling af sagen.
Den 28. marts 2000 fremsendte forvaltningen en indstilling til  

 byrådet vedrørende ansøgningen om miljøgodkendelse fra Z Flugtskytteklub.  

 Forvaltningen indstillede at godkendelsen blev meddelt, dog således at  

 skydetiderne  

 ikke blev udvidede.
Forvaltningen begrundede bl.a. indstillingen med at der  

 ville blive foretaget en udbygning af de eksisterende volde således at  

 støjniveauet ville ligge inden for rammerne i Miljøstyrelsens vejledning om  

 skydebaner.
På den baggrund mente forvaltningen ikke der ville være grundlag  

 for erstatningskrav mod kommunen.
 Den 11. april 2000 orienterede kommunen A og andre naboer mv. om  

 oversendelsen til Århus Byråd samt om at der ville være mulighed for  

 foretræde  

 for teknisk udvalg såfremt byrådet sendte sagen til drøftelse i udvalget.
 Byrådet sendte efterfølgende sagen til teknisk udvalg.
Af et notat af 28. juni 2000 fremgik at A den 19. juni 2000  

 havde foretræde for teknisk udvalg hvor A bl.a. gentog sine tidligere anførte  

 synspunkter.
A afleverede i øvrigt sine bemærkninger skriftligt.
Ifølge  

 As  

 skriftlige bemærkninger var han bekendt med indholdet af forvaltningens  

 indstilling  

 af 28. marts 2000 til byrådet.
Under mødet i teknisk udvalg blev følgende  

 spørgsmål rejst: om godkendelse af skydebanen ville betyde at de nye  

 villaparceller ikke kunne sælges, om byggemodningen måtte opgives på grund af  

 tilkendegivelsen om nedlæggelse i lokalplanen, samt om godkendelse kunne  

 medføre berettigede erstatningskrav.
Sagen blev herefter udsat.
 I et notat af 11. august 2000 til udvalget besvarede  

 forvaltningen spørgsmålene således:
 Ad 1.
Oplysningen i lokalplan 402 om, at skydebanen forudsættes  

 nedlagt ved ibrugtagningen af lokalplanområdet, findes i lokalplanens  

 redegørelsesdel.
Lokalplanen refererer her en oplysning i Kommuneplanen.  

 Oplysningen  

 bygger på bestemte forudsætninger med hensyn til støjniveauet i  

 lokalplanområdet  

 ved benyttelse af skydebanen.
Ved en udbygning af støjvoldene, så  

 støjgrænserne  

 i Miljøstyrelsens vejledning for nye skydebaner overholdes, er disse  

 forudsætninger ændret.
 Når de gældende støjgrænser overholdes i forhold til alle  

 omboende, findes der ikke at være grundlag for et erstatningskrav mod  

 kommunen.
 Ad 2.
Udbygningen af støjvoldene indebærer, at støjgrænserne også  

 overholdes i forhold til kommende boliger i lokalplanområde nr. 402. Der er  

 derfor ikke nogen miljømæssig begrundelse for at afstå fra at byggemodne i  

 lokalplanområdet. Det under pkt. 1 anførte svarede til hvad forvaltningen havde  

 anført i sin indstilling af 28. marts 2000 til byrådet.
Århus Kommune orienterede i brev af 26. september  

 2000 A  

 om at man samme dag havde godkendt  

 Z Flugtskytteklubs flugtskydebane i henhold til miljøbeskyttelseslovens  

 kapitel 5. Man havde dog afslået at udvide den tilladte skydetid.
A blev  

 vejledt om muligheden for at klage til Miljøstyrelsen samtidig med at A  

 modtog  

 en kopi af miljøgodkendelsen.
Af godkendelsen fremgik at en lang række af  

 andre naboer mv. var blevet underrettet om afgørelsen.
 Sammen med tre andre private borgere klagede A den 18. oktober  

 2000 til Miljøstyrelsen over Århus Kommunes afgørelse.
På baggrund af en bilagsliste fremsendt af Århus Kommune blev A  

 opmærksom på at han ikke forud for kommunens afgørelse af 26. september 2000  

 havde fået aktindsigt i alle sagens dokumenter.
A anmodede på den baggrund om  

 at modtage kopi af nogle nærmere angivne bilag, herunder bl.a. forvaltningens  

 notat af 11. august 2000 til teknisk udvalg.
Samtidig meddelte A den 12. december 2000 Miljøstyrelsen at hans  

 klage af 18. oktober 2000 skulle udvides til også at omfatte det forhold at  

 han ikke havde fået fuld aktindsigt og adgang til at udtale sig på baggrund  

 af samtlige oplysninger i sagen inden Århus Kommune traf afgørelse.
A anførte  

 specifikt at såfremt han havde været bekendt med svarene til teknisk udvalg  

 af  

 11. august 2000 inden der blev truffet afgørelse, havde han kunnet påpege at  

 svarene var uforståelige og vildledende.
Miljøstyrelsen anmodede den 19. december 2000 Århus Kommune om  

 bemærkninger til As brev af 12. december 2000. I den anledning anførte  

 kommunen i en udtalelse af 4. januar 2001 bl.a. at A efter kommunens  

 opfattelse  

 i forbindelse med sagens behandling i kommunen ikke havde partsstatus i  

 forvaltningslovens forstand.
Vedrørende notat af 11. august 2000 anførte  

 kommunen at A havde været fuldt ud bekendt med forvaltningens vurdering af  

 spørgsmålet om eventuel erstatningsansvar idet der i brevet alene var  

 fremført  

 de synspunkter som allerede var anført i indstillingen til Byrådet.
Kommunen  

 fandt i øvrigt at As anmodning om aktindsigt og om at få lejlighed til  

 at udtale  

 sig var fuldt ud imødekommet før der var blevet truffet afgørelse.
 Miljøstyrelsen tiltrådte ved brev af 16. oktober 2001 Århus  

 Kommunes miljøgodkendelse af Z Flugtskytteklubs skydebane og anførte i den  

 forbindelse bl.a. således:
(A)s formalitetsindsigelser går ud på at han ikke løbende har  

 fået aktindsigt i sagen, og dermed ikke har haft mulighed for at afgive en  

 udtalelse i sagen før miljøgodkendelsen blev givet.
En kommune er ikke  

 forpligtet  

 til at vente med at meddele en miljøgodkendelse før naboer har afgivet en  

 udtalelse. A klagede i brev af 12. november 2001 til Miljøklagenævnet over  

 Miljøstyrelsens afgørelse.
Nævnet afviste den 24. januar 2002 at behandle  

 As  

 klage under henvisning til at Miljøstyrelsens afgørelse ikke rummede sådanne  

 aspekter eller regulerede miljømæssige spørgsmål af en sådan rækkevidde at  

 betingelserne for en nævnsbehandling var opfyldt.
I afgørelsen skrev nævnet  

 bl.a. følgende:
Hvad angår Deres anmodning om løbende aktindsigt under Århus  

 Kommunes behandling af sagen, har kommunen i en skrivelse af 4. januar 2001  

 til Miljøstyrelsen udtalt, at De efter Miljøkontorets opfattelse ikke har  

 partsstatus efter forvaltningslovens regler, og at Århus Kommune derfor ikke  

 har haft pligt til over for Dem at foretage parthøring, før der blev truffet  

 afgørelse i sagen.
Miljøstyrelsen har i den til nævnet påklagede afgørelse  

 tiltrådt dette synspunkt.
 Nævnet skal om det af Dem rejste spørgsmål om løbende  

 aktindsigt bemærke, at reglen i forvaltningslovens § 21 om, at den, der er  

 part i en sag, på ethvert tidspunkt af sagens behandling kan forlange, at  

 sagens afgørelse udsættes, indtil parten har afgivet en udtalelse, som anført  

 forudsætter, at den, der begærer en sådan udsættelse, er part i sagen.
 Det kan ikke give nævnet anledning til bemærkninger, at såvel  

 Århus Kommune som Miljøstyrelsen ikke har anset Dem som part i sagen om Århus  

 Kommunes godkendelse af det omhandlede skydebaneanlæg, og nævnet finder  

 derfor  

 ikke, at der ved kommunens og Miljøstyrelsens afgørelser på dette punkt  

 foreligger formelle fejl, der kan begrunde, at den meddelte miljøgodkendelse  

 bør ophæves.
Nævnet bemærker herved, at De, som anført foran, såvel forud  

 for Århus Kommunes som Miljøstyrelsens afgørelser har haft anledning til ved  

 skete forhåndsvarslinger og stedfundne møder at varetage Deres interesser.  

  På grundlag af As klage til mig bad jeg i brev af 13. november  

 2002 Miljøklagenævnet om en udtalelse samt om forinden at indhente en  

 udtalelse fra Århus Kommune og Miljøstyrelsen om sagen.
Jeg bad bl.a.  

 myndighederne  

 om at redegøre nærmere for begrundelsen for at A efter myndighedernes  

 opfattelse i forbindelse med sagens behandling i Århus Kommune ikke havde  

 status som part i forvaltningslovens forstand.
 I en udtalelse af 6. december 2002 skrev Miljøstyrelsen bl.a.  

 således:
 Det er Miljøstyrelsens opfattelse, at en klageberettiget  

 omboende jf. miljøbeskyttelseslovens § 98 nr. 2 (enhver der har en  

 individuel,  

 væsentlig interesse i sagens udfald) ikke er at betragte som part i en sag på  

 linie med afgørelsens adressat,  heller ikke selv om klageretten  

 udnyttes.  

 Det bør i denne forbindelse erindres, at kredsen af klageberettigede i  

 henhold  

 til den nævnte bestemmelse i mange tilfælde er ganske stor, idet  

 klageadgangen  

 langt fra indskrænker sig til egentlige naboer.
 I mange tilfælde vil der således blive accepteret klager fra  

 personer, der bor i en afstand på op til adskillige hundrede meter fra den  

 aktivitet, der klages over. (Netop for skydebaner accepteres således  

 traditionelt klager fra beboere, der bor i stor afstand fra den pågældende  

 skydebane).  

 Afstanden mellem skydebanen og (A)s beboelse, er i henhold til  

 foreliggende  

 kortmateriale 4-  

 500 meter.
Det er i øvrigt Miljøstyrelsens opfattelse at de omboende i vid  

 udstrækning er blevet inddraget ved behandlingen af den her foreliggende  

 sag. I en udtalelse af 19. december 2002 anførte Århus Kommune bl.a.  

 følgende:
 Med hensyn til spørgsmålet om partsstatus har Århus Kommune  

 henholdt sig til Miljøstyrelsens udtalelse af 26. april 1989. Det fremgår  

 heraf, at Miljøstyrelsen er af den opfattelse, at en virksomheds naboer ikke  

 er omfattet af forvaltningslovens regler om partshøring i sager om  

 miljøgodkendelse  

 af virksomheder jf. forvaltningslovens § 19, stk. 2 nr. 5, hvorefter  

 bestemmelsen om partshøring ikke gælder, hvis den påtænkte afgørelse vil  

 berøre  

 en videre kreds af personer, virksomheder m.v.
Beboerne i området omkring skydebanen er imidlertid i vid  

 udstrækning blevet inddraget ved behandlingen af sagen.
Der er således  

 gennemført  

 en forudgående høring af beboerne, før sagen blev fremsendt til behandling i  

 Århus Byråd, ligesom der har været mulighed for at få foretræde for Teknisk  

 Udvalg under udvalgets behandling af sagen.
 (A) har i forbindelse med nabohøringen fremsendt bemærkninger  

 ved brev af 10. januar 2000 (sagens bilag 41 og 42), der er fremsendt til  

 Byrådet  

 sammen med de øvrige bemærkninger, der er modtaget i forbindelse med  

 nabohøringen.  

 Han har endvidere den 19. juni 2000 haft foretræde for Teknisk Udvalg, hvor  

 han  

 såvel mundtligt som skriftligt har givet udtryk for sine synspunkter (sagens  

 bilag 90), herunder også i relation til den i brevet af 17. februar 2002 til  

 Folketingets Ombudsmand omtalte problemstilling om salget af byggegrunde i  

 det  

 område, der er omfattet af lokalplan nr. 402.
 Med hensyn til spørgsmålet om aktindsigt henvises til (A)s  

 klage af 12. december 2000 til Miljøstyrelsen over kommunens sagsbehandling  

 (sagens bilag 115) og til Århus Kommunes brev af 4. januar 2001 til  

 Miljøstyrelsen (sagens bilag 116), hvori der nærmere er gjort rede for,  

 hvilke  

 sagsakter der under sagens behandling er fremsendt til (A).
Det er med henvisning til ovenstående Århus Kommunes opfattelse,  

 at (A)s anmodning om aktindsigt og om at få mulighed for at afgive en  

 udtalelse fuldt ud er imødekommet. Miljøklagenævnet udtalte i brev af 30. januar 2003 bl.a.  

 følgende:
 Hvad angår nævnets tilkendegivelse i den nævnte  

 afvisningsskrivelse vedrørende spørgsmålet om sammenhængen mellem  

 forvaltningslovens § 21 og (A)s eventuelle partstatus, skal nævnet  

 supplerende  

 anføre følgende:
Nævnets tilkendegivelse, der tillige omfatter følgende afsnit, Nævnet bemærker herved, at De, som foran anført, såvel forud  

 for Århus Kommunes som Miljøstyrelsens afgørelser har haft anledning til ved  

 skete forhåndsvarslinger og stedfundne møder at varetage Deres  

 interesser. havde til formål  på klagerens anmodning, at udtrykke nævnets  

 opfattelse af, om der ved Århus Kommunes behandling af sagen var sket en  

 sådan  

 tilsidesættelse af reglerne om løbende aktindsigt, at den trufne afgørelse  

 måtte ophæves som ugyldig.
 Der skal efter nævnets opfattelse i sager om miljøgodkendelse  

 efter miljøbeskyttelsesloven foreligge særlige grunde til at anerkende  

 omboende, der har klageadgang efter miljøbeskyttelsesloven, som parter i  

 forvaltningslovens forstand i forbindelse med 1. instansens afgørelse om en  

 miljøgodkendelses meddelelse.
 Om begrundelsen herfor henvises til Miljøstyrelsens udtalelse  

 af 6. december 2002 om den relativt vide kreds, der anerkendes som  

 klageberettigede i medfør af miljøbeskyttelsesloven.
Det væsentlighedskriterium, som skal være opfyldt for, at  

 enkelte personer blandt en større kreds af klageberettigede kan anses som  

 part  

 i en sag som den foreliggende, må bero på en konkret vurdering, jf.
Hans  

 Gammeltoft Hansen Forvaltningsret (1994) pag. 46.
 De forhold, (A) har gjort gældende i den omhandlede  

 miljøgodkendelsessag herunder spørgsmålet om værdiforringelse af omliggende  

 ejendomme som følge af kommunens dispositioner i medfør af miljø og  

 planlovgivningen,  

 er efter nævnets opfattelse ikke af en sådan art, at det omhandlede  

 væsentlighedskriterium  

 kan anses for opfyldt.
Når hertil kommer, at (A) desuagtet af Århus Kommune, som det  

 også fremgår af Århus Kommunes udtalelse af 19. december 2002, i et meget  

 betydeligt omfang har været inddraget i kommunens behandling af sagen forud  

 for  

 godkendelsens meddelelse, må nævnet finde den omhandlede tilkendegivelse i  

 nævnets afgørelse af 24. januar 2002 for berettiget. Ved brev af 6. februar 2003 sendte jeg A kopi af myndighedernes  

 udtalelser.
A anførte i brev af 2. marts 2003 navnlig at uanset antallet af  

 berørte naboer, og det forhold at afstanden mellem hans bolig og skydebanen  

 var ca. 400-  

 500 meter,  

 måtte det ved en konkret bedømmelse af hans interesse i sagen være afgørende  

 at støjniveauet ved hans bolig var angivet til 68 dBA, og at det kun var  

 beregnet  

 så højt ved tre boliger.
Herudover anførte A at han ved sit foretræde for  

 udvalget  

 den 19. juni 2000 alene kunne give udtryk for sine synspunkter på grundlag af  

 det da foreliggende materiale, men at han ikke havde haft lejlighed til at  

 kommentere det centrale notat af 11. august 2002 til udvalget.
 I min afsluttende udtalelse til A skrev jeg bl.a. følgende:
Ombudsmandens udtalelse Spørgsmålet om partsstatus Efter forvaltningslovens § 19, stk. 1, gælder der under visse omstændigheder  

 en pligt for myndigheden til inden der træffes afgørelse, at høre parten over  

 bestemte oplysninger vedrørende sagens faktiske omstændigheder som er af  

 væsentlig betydning for sagen, og som må antages ikke at være parten bekendt.
Herudover har parten ret til aktindsigt i sagen.
Benytter parten sig af denne  

 ret, skal sagens afgørelse normalt udsættes indtil parten har haft lejlighed  

 til at gøre sig bekendt med dokumenterne, ligesom parten på ethvert tidspunkt  

 af sagens behandling kan forlange at sagens afgørelse udsættes indtil han har  

 afgivet en udtalelse, jf. forvaltningslovens § 9, stk. 1, § 11 og § 21.
 På den baggrund er det af betydning for Deres rettigheder under  

 Århus Kommunes behandling af sagen om De kan betragtes som part i  

 forvaltningslovens forstand i forbindelse med kommunens afgørelse om  

 miljøgodkendelse af flugtskydebanen.
Forvaltningsloven indeholder ikke nogen definition af hvem der  

 skal anses for part i en sag hvor der er eller vil blive truffet afgørelse af  

 en forvaltningsmyndighed.
Det er almindeligt antaget i den juridiske  

 litteratur med støtte i forarbejderne til forvaltningsloven  

 (Folketingstidende  

 1985-86, tillæg A, sp. 133-135) at lovens partsbegreb omfatter ansøgere,  

 klagere og andre der har en væsentlig og individuel interesse i sagens  

 udfald.  

 Partsbegrebet omfatter således typisk den eller dem til hvem den afgørelse  

 der  

 træffes, vil blive stilet, men også andre fysiske eller juridiske personer  

 kan  

 have stilling som part i sagen.
I tvivlstilfælde lægges der vægt på hvor  

 væsentlig den pågældendes interesse i sagen er, og hvor nært denne interesse  

 er knyttet til sagens udfald.
I sager om byggetilladelser, miljøgodkendelsessager mv. vil en  

 nabo ikke uden videre være part, men hvis det anlæg der er søgt om tilladelse  

 til, vil udsætte den enkelte nabo for konkrete og væsentlige gener, må den  

 pågældende anses for part, jf.
Hans Gammeltoft-Hansen mfl., Forvaltningsret,  

 2. udgave (2002), s. 69 og s. 73.
Heller ikke i relation til beslutninger der på ensartet måde gør  

 indgreb i en større personkreds interesser, kan det antages at  

 medlemmer af  

 denne personkreds eller sammenslutninger af disse uden videre har  

 partsstatus,  

 jf. bl.a.
John Vogter, Forvaltningsloven med kommentarer (1999), s.  

 131 f, Carl Aage Nørgaard mfl., Forvaltningsret,  

 Sagsbehandling, 5. udgave (2001), s. 174, Steen Rønsholdt, Forvaltningsret,  

 Retssikkerhed, Proces, Sagsbehandling, 1. udgave (2001),  

 113 f, og den sag der er refereret i  

 Folketingets Ombudsmands beretning for året 1979, s. 288*. Dette gælder bl.a.  

 ofte i relation til plansager og miljøsager.
Det store antal af berørte  

 personer kan bevirke en sådan udtynding af den enkeltes interesse at den  

 falder under væsentlighedstærsklen.
Er der derimod i den omfattede  

 personkreds  

 enkelte der i særlig grad berøres, stiger deres interesse i afgørelsen til en  

 sådan styrke at de må tillægges partsstatus, jf.
Hans Gammeltoft-Hansen mfl.,  

 Forvaltningsret, 2. udgave (2002), s. 72 ff.
 I udtalelsen af 6. december 2002 har Miljøstyrelsen anført at en  

 klageberettiget omboende der efter miljøbeskyttelseslovens § 98, nr. 2, har  

 en  

 individuel, væsentlig interesse i sagens udfald, ikke er at betragte som part  

 i en sag på linie med afgørelsens adressat  heller ikke selvom  

 klageretten udnyttes.  

 Styrelsen har henvist til at kredsen af klageberettigede i henhold til den  

 nævnte bestemmelse i mange tilfælde er ganske stor idet klageadgangen langt  

 fra indskrænker sig til egentlige naboer.
 Jeg er enig i det af styrelsen anførte.
 Det fremgår af sagen at De er én blandt mange omboende der  

 berøres af støjen fra flugtskydebanen.
 Der er ikke tale om en ubestemt kreds af berørte (jf.  

 forvaltningslovens § 19, stk. 2, nr. 5) idet Århus Kommune har identificeret  

 og individuelt orienteret de omboende forud for afgørelsen.
Det fremgår endvidere af sagen at De sammen med 5 andre omboende  

 (beliggende ved beregningspunkterne B, C, D, K og L) ligger enkeltvis og  

 isoleret rundt om skydebanen, og at De og disse andre 5 omboende alle bliver  

 ramt af det højeste støjniveau der ifølge sagen ligger på ca. 67-68 DB.
Dette  

 støjniveau ligger tæt på den støjgrænse der gælder for nye skydebaner efter  

 vejledning nr. 14001 af 31. marts 1995. Uanset at støjniveauet ligger inden  

 for  

 det tilladte, adskiller det Dem imidlertid fra det meget store antal af  

 øvrige  

 omboende der efter det oplyste bliver berørt i noget mindre grad.
På baggrund af dette høje støjniveau set i forhold til de øvrige  

 omboende er det min opfattelse at den støjmæssige påvirkning som De (og disse  

 5 andre) udsættes for fra flugtskydebanen, er så omfattende og intens at  

 Deres  

 interesse i sagen er tilstrækkelig væsentlig og individuel til at anse Dem  

 for  

 part i forvaltningslovens forstand.
At afstanden mellem skydebanen og Deres  

 bolig ifølge det oplyste er ca.  

 500  

 meter, kan efter min opfattelse ikke føre til et andet  

 resultat.
 Århus Kommune og Miljøstyrelsen burde derfor have anset Dem for  

 part efter forvaltningsloven i forbindelse med kommunens behandling af sagen.
 Jeg har gjort kommunen, Miljøstyrelsen og Miljøklagenævnet  

 bekendt med min opfattelse.
 Spørgsmålet er herefter om dette i den konkrete sag ville have  

 haft betydning for Deres rettigheder til at blive gjort bekendt med  

 oplysninger  

 i sagen forinden der blev truffet afgørelse i sagen.
 De har navnlig været utilfreds med at De ikke fik kendskab til  

 indholdet af notatet af 11. august 2000 fra forvaltningen til teknisk udvalg  

 til trods for Deres anmodning om løbende aktindsigt.
Notatet af 11. august 2000 er et internt dokument der er  

 undtaget fra aktindsigt efter forvaltningslovens § 12, stk. 1, litra 3), idet  

 der er tale om brevveksling mellem to kommunale enheder.
Notatet indeholder  

 ikke faktiske oplysninger af væsentlig betydning for sagen der alene er  

 indeholdt  

 i dette dokument, og som De ikke allerede var blevet gjort bekendt med via  

 forvaltningens  

 indstilling til byrådet af 28. marts 2000. Der var således heller ikke pligt  

 for kommunen til at gøre Dem bekendt med enkelte oplysninger i notatet efter  

 forvaltningslovens § 12, stk. 2, eller til at partshøre Dem herover efter  

 forvaltningslovens § 19.
 Uanset at De efter min opfattelse burde have været anset for  

 part i forbindelse med kommunens behandling, har jeg derfor ikke grundlag for  

 at henstille at myndighederne genoptager behandlingen af sagen.
 Jeg har herved også lagt vægt på at De  som anført af  

 myndighederne  under kommunens behandling af sagen har haft lejlighed  

 til at  

 fremkomme med Deres bemærkninger til sagen, herunder bl.a. ved foretræde for  

 teknisk udvalg.
Herefter foretager jeg mig ikke mere i sagen. NOTER: (*) FOB 1979, s. 288.
