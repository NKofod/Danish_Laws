(Handelsskoler og tekniske skoler) I overenskomsten mellem Finansministeriet og Handels- og  

 Kontorfunktionærernes Forbund i Danmark af 6. april 1987 er der i kapitel 6  

 fastsat regler for klassificering af nyoprettede  stillinger, der er  

 optaget på en såkaldt friliste, jf. bilag 2 i overenskomsten.
 Ministeriet skal i den anledning og efter drøftelse med Direktoratet for  

 Erhvervsuddannelserne meddele, at kompetencen til anvendelsen af frilisten  

 ikke delegeres til skolerne, men indtil videre forbliver i ministeriet, dog  

 således at det er Direktoratet for Erhvervsuddannelserne, der i det enkelte  

 tilfælde skal godkende oprettelsen af de på frilisten optagne  

 stillingskategorier.
Skolerne bedes derfor, hvis de ønsker at oprette en ny stilling i en af de  

 anførte kategorier, angive stillingsbetegnelse og udførlig  

 stillingsbeskrivelse for den pågældende stilling, jf.
HK-overenskomstens §  

 10, stk. 2. De vil snarest af direktoratet blive orienteret om den  

 fremgangsmåde, der skal følges i disse sager.
 Det understreges, at frilisteordningen kun kan anvendes i forbindelse med  

oprettelse af nye stillinger, hvorimod frilisten ikke kan anvendes til  

 at foretage omklassificering af bestående stillinger.
 P. m. v.
 e. b.
A.
Jahnsen eksp.sekr.
