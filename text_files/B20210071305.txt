Bekendtgørelse om konvertering af pensionstilsagn i Arbejdsmarkedets Tillægspension afgivet før 1. januar 2021 I medfør af § 9, stk. 5 i lov om Arbejdsmarkedets Tillægspension jf. lovbekendtgørelse nr. 1110 af 10. oktober 2014 fastsættes efter indstilling fra bestyrelsen for Arbejdsmarkedets Tillægspension:
Konvertering af pensionstilsagn afgivet før 1. januar 2021 § 1. Pr. 31. december 2020 konverteres pensionstilsagn for medlemmer født efter 31. december 1966 fra alder 68 til alder 69, jf. § 1 a stk. 1 i lov om social pension.
Konverteringen sker efter en aktuarmæssig model, der sikrer, at værdien af de afgivne pensionstilsagn fastholdes efter konverteringen.
 Stk. 2.  Ved opgørelse af værdien af pensionstilsagnene er anvendt den markedsværdibaserede optjeningsrente og forventningerne til levetiden, der er gældende pr. 31. december 2020. De aktuarmæssige formler for beregning af konverteringsfaktorerne, jf. bilag 1, fremgår af ATPs pensions- og hensættelsesgrundlag, der anmeldes til Finanstilsynet, og som er tilgængeligt på www.borger.dk.
Ikrafttræden § 2. Bekendtgørelsen træder i kraft den 28. april 2021 med virkning fra den 31. december 2020.
Beskæftigelsesministeriet, den 26. april 2021 Peter Hummelgaard / Lasse Bank Bilag 1 Følgende konverteringsfaktorer anvendes ved omregning af pensionstilsagnene:
