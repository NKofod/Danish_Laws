FORMåL 1. Med det formål at planlægge og koordinere  

 idrætsvirksomhed i forsvaret, samt forsvarets deltagelse i nationale og  

 internationale idrætsarrangementer m.v. er under Forsvarskommandoen nedsat:
 Forsvarets Idrætsudvalg.
Udvalgets sammensætning 2. I udvalget indgår: To repræsentanter fra  

 Forsvarskommandoen (formand og sekretær), en repræsentant fra Hærens  

 Operative Kommando, en repræsentant fra Søværnets Operative Kommando, en  

 repræsentant fra Flyvertaktisk Kommando, Forsvarets Gymnastik- og  

 Idrætsinspektør og formanden for Dansk Militært Idrætsforbund.
Endvidere  

 deltager ad hoc: Chefen for tjenestegrensspecialet ved Forsvarets  

 Gymnastikskole og generalsekretæren for Dansk Militært Idrætsforbund.  

 Udvalget kan indkalde særligt sagkyndige i forsvaret, og ved behandling af  

 sager vedrørende en enkelt myndighed/institution kan udvalget suppleres med  

 en repræsentant fra denne.
OPGAVE 3. Udvalget har til opgave - at støtte  

 idrætskomiteerne og de militære idrætsforeninger i deres arbejde med  

 idrætssagen, - at støtte samarbejdet mellem militære og civile nationale og  

 internationale idrætsforbund og -organisationer, samt - at vurdere de i  

 forsvaret planlagte idrætskonkurrencer, idrætsstævner m.v., herunder  

 forsvarets planlagte deltagelse i internationale idrætsarrangementer i  

 henhold til Forsvars- kommandoens direktiv for idrætsvirksomhed i forsvaret.
 4. Til varetagelse af særlig opgaver kan udvalget  

 nedsætte underudvalg, hvori kan indgå særligt sagkyndige fra forsvaret eller  

 repræsentanter fra myndigheder, institutioner, idrætsforeninger m.fl.
