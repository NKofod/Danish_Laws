 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 122 af 5. februar 1997, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som  

 veterinærsygeplejerske.
 Stk. 2.  Det faglige udvalg for uddannelsen er Det  

 Faglige Udvalg for Veterinærsygeplejeuddannelsen.
 Uddannelsens varighed og struktur m.v.
 § 2.  Uddannelsen varer 3 år og 10 uger.
 Stk. 2.  Uddannelsen indledes i praktikvirksomhed eller  

 med 2. skoleperiode.
§ 3.  Personer over 25 år kan indgå uddannelsesaftale  

 og gennemføre uddannelsen på 2 år, hvis de har haft mindst 5 års relevant  

 fuldtidsbeskæftigelse eller tilsvarende deltidsbeskæftigelse.
Det faglige  

 udvalg træffer afgørelse efter indhentning af udtalelse fra skolen, jf. stk.  

 3.
 Stk. 2.  Udvalget kan i særlige tilfælde dispensere fra  

 alderskravet eller beskæftigelseskravet efter samråd med praktikvirksomheden.
 Stk. 3.  Det er en forudsætning, at eleven efter skolens  

 vurdering vil kunne gennemføre skoleundervisningen efter § 4, stk. 2, inden  

 for den fastsatte uddannelsestid, eventuelt efter fritagelse for dele af  

 undervisningen, jf. § 5.
 Stk. 4.  Afgørelser efter stk. 1 og 2 skal så vidt  

 muligt træffes inden indgåelsen af uddannelsesaftalen.
 § 4.  Skoleundervisningen varer 50 uger.  

 Skoleundervisningen veksler med praktikuddannelse, som anført, jf. dog stk.  

 2:
 1. Praktikuddannelse (for elever, der indleder  

 uddannelsen i virksomheden).
 2. 2. skoleperiode, (a), 10 uger.
 3. Praktikuddannelse, ca. 15 uger.
 4. 2. skoleperiode, (b), 10 uger.
 5. Praktikuddannelse, ca. 20 uger.
 6. 3. skoleperiode, 10 uger.
 7. Praktikuddannelse, ca. 20 uger.
 8. 4. skoleperiode, ca. 10 uger.
 9. Praktikuddannelse, ca. 20 uger.
 10. 5. skoleperiode, 10 uger.
 11. Eventuelt resterende praktikuddannelse indtil  

 udløbet af den fastsatte uddannelsestid.
 Stk. 2.  For elever med uddannelsesaftale efter § 3 kan  

 skolen efter samråd med det faglige udvalg tilrettelægge et særligt  

 uddannelsesforløb bestående af perioder med henholdsvis skoleundervisning og  

 praktikuddannelse.
 Stk. 3.  Uddannelsen afsluttes med eksamen, der  

 gennemføres i sidste skoleperiode.
 § 5.  Den voksne elev kan fritages for dele af  

 uddannelsen på baggrund af anden uddannelse, jf. § 3.
 Stk. 2.  Elever kan i øvrigt fritages for dele af  

 uddannelsen efter bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag.
Adgangsbegrænsning § 6.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever med  

 uddannelsesaftale, som skolen året før optog i 2. skoleperiode, jf. dog stk.  

 6.
 Stk. 3.  Undervisningsministeriet fastsætter efter  

 indstilling fra det faglige udvalg og Erhvervsuddannelsesrådet hvert år inden  

 den 31. december den procentsats, som skal gælde for det følgende kalenderår  

 og for alle skoler, der udbyder uddannelsen, jf. dog stk. 6.
Stk. 4.  Er der flere ansøgere uden uddannelsesaftale,  

 end der kan optages ifølge stk. 2, træffer skolen afgørelse om, hvem der skal  

 optages, ud fra en vurdering af ansøgerens egnethed for uddannelsen på  

 grundlag af ansøgerens hidtidige uddannelsesforløb og eventuelle  

 beskæftigelse, herunder særlig tilknytning til beskæftigelsesområdet.
De  

 elever, som skolen optager efter stk. 2, skal være de ansøgere, som skolen  

 finder bedst egnede til uddannelsen.
 Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelse af elever uden  

 uddannelsesaftale.
 Stk. 6.  Skoler, der udbyder uddannelsen, og som ikke  

 optog elever i uddannelsen året før, kan optage indtil 10 elever uden  

 uddannelsesaftale.
Uddannelsens mål og indhold § 7.  Den uddannede veterinærsygeplejerske skal under  

 en dyrlæges ansvar, ledelse og tilstedeværelse kunne udføre følgende arbejde:
 Stk. 2.  Den uddannede veterinærsygeplejerske skal under  

 en dyrlæges ansvar og ledelse kunne udføre følgende arbejde:
 Stk. 3.  Uddannelsen tilrettelægges således, at den  

 uddannede opnår forståelse for arbejdsmiljø og miljøbeskyttelse samt kendskab  

 til reglerne herom.
Skoleundervisningen § 8.  Undervisningen på skole skal på en  

 helhedsorienteret måde omfatte både praktisk og teoretisk undervisning med  

 henblik på at give eleven fornødne generelle og specielle kvalifikationer,  

 herunder at give eleven forudsætninger for at varetage de funktioner, som  

 uddannelsen tager sigte på.
Undervisningen skal endvidere bidrage til elevens  

 personlige udvikling og give forståelse af samfundet og dets udvikling.  

 Undervisningen skal samtidig give den uddannede grundlag for at deltage i  

 efter- og videreuddannelse.
Undervisningen skal give indsigt i og forståelse  

 af miljømæssige forhold, herunder håndtering af miljømæssige  

 problemstillinger i forbindelse med anvendelse, vedligeholdelse og  

 kvalitetskontrol af veterinærmedicinske apparater og instrumenter.
Endelig  

 skal undervisningen give eleven forståelse af sammenhængen mellem  

 virksomheders vækst og udvikling og forståelse af virksomhedernes  

 organisatoriske, økonomiske og servicemæssige udvikling.
 Stk. 2.  Undervisningen skal indeholde teoretisk og  

 praktisk indlæring og skal give indsigt i veterinærsygeplejerskens  

 arbejdsfunktioner og arbejdsområder.
Stk. 3.  Hvis uddannelsesforløbet er fastsat efter § 4,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid fraviges i fornødent omfang under  

 respekt for de angivne mål for undervisningen.
Uddannelsestiden for det  

 enkelte valgfag kan dog ikke fraviges.
Undervisningen skal omfatte valgfag.
 § 9.  Skoleundervisningen omfatter grundfag,  

 områdefag, specialefag og valgfag.
Grundfag § 10.  Undervisningen omfatter følgende grundfag:
Stk. 2.  I faget anvendt mikrobiologi skal eleven  

 gennem teoretisk undervisning og praktiske øvelser være i stand til  

 selvstændigt at udføre de mikrobiologiske metoder, som anvendes i  

 dyrlægevirksomhed.
Eleven skal opnå grundlæggende kendskab til relevante  

 mikroorganismer i klinisk praksis og kendskab til mikroorganismers opbygning,  

 vækstforhold og betydning for sygdom hos dyr.
Eleven skal opnå grundlæggende  

 kendskab til fremstilling af mikrobiologiske præparater, viden om udtagning  

 af materiale til mikrobiologiske undersøgelser og kendskab til relevante  

 hurtigtestkits.
Endelig skal eleven opnå kendskab til mikroskopets opbygning  

 og brug.
Stk. 3.  I faget anatomi og f ysiologi  

 skal eleven gennem teoretisk undervisning og praktiske øvelser opnå viden om  

 anatomi og fysiologi hos større og mindre husdyr samt kunne forstå de  

 grundlæggende principper for forskellige sygdommes forløb.
Eleven skal opnå  

 viden om den almindelige terminologi inden for faget og viden om cellens  

 opbygning og biokemi.
Eleven skal opnå viden om forskellige vævsstrukturer og  

 dyrekroppens forskellige organsystemer og deres funktion, herunder inddeling  

 af kroppen i regioner og om organernes topografi.
Stk. 4.  I faget ernæring skal eleven opnå  

 forståelse for og indsigt i ernæringens betydning for sunde og syge dyr og  

 give vejledning herom.
Eleven skal opnå viden om næringsstoffer og de  

 forskellige fodermidlers indhold af næringsstoffer.
Stk. 5.  I faget sygdomslære skal eleven opnå  

 øget forståelse af tilgrundliggende fysiologiske processers betydning ved  

 forskellige sygdomstilstande samt behandlingen af disse.
Eleven skal opnå  

 viden om dyrekroppens almene reaktioner på sygdomsårsager, herunder  

 forsvarsmekanismer og immunisering.
Eleven skal opnå viden om almindelige  

 organ- og infektionssygdomme samt forgiftninger hos dyr, herunder deres  

 årsag, symptomer, forløb, diagnose, prognose, profylakse.
Endelig skal eleven  

 opnå viden om sygdomme, der kan overføres mellem mennesker og dyr, og om  

 anmeldelsespligt ved ondartede smitsomme sygdomme.
Stk. 6.  I faget veterinær hospitalshygiejne og  

smittebeskyttelse  skal eleven opnå et udvidet kenskab til hygiejniske  

 principper således, at eleven kan anvende disse principper og kan forestå  

 infektionsprofylaksen i en dyrlægevirksomhed, herunder rutiner i forbindelse  

 med operationer.
Eleven skal opnå viden om antiseptik, desinfektion,  

 sterilitet og aseptik samt praktisk erfaring i at anvende disse principper.  

 Eleven skal opnå viden om smittemåder og smitteveje i dyrlægepraktisk både  

 for dyrepatienter og personale samt viden om rutiner til at undgå  

 smittespredning.
Stk. 7.  I faget laboratorieundersøgelser skal  

 eleven opnå viden om den teoretiske baggrund for og rutine i at gennemføre de  

 laboratorieundersøgelser, der er et hjælpemiddel ved diagnosticering og  

 behandling af sygdomme hos husdyr.
Eleven skal opnå rutine i udtagning og  

 emballering til forsendelse af prøvemateriale, herunder udfyldelse af  

 rekvisitioner.
Eleven skal opnå rutine i at udføre relevante undersøgelser  

 inden for klinisk kemi, bakteriologi, virologi, mykologi og parasitologi.  

 Eleven skal opnå viden om at opbygge og vedligeholde og færdighed i at bruge  

 relevant laboratorieudstyr, herunder mikroskop.
Endelig skal eleven opnå  

 viden om de faktorer, der påvirker laboratorieresultater, og om eliminering  

 af fejlkilder.
Stk. 8.  I faget lægemiddellære skal eleven opnå  

 viden, der sætter eleven i stand til efter anvisning at håndtere lægemidler  

 på sikker og forsvarlig måde.
Eleven skal opnå viden om hovedpunkterne i  

 bestemmelserne om håndtering af lægemidler og om deres anvendelse i veterinær  

 praktik, viden om lægemiddelformer og deres anvendelse, viden om principperne  

 for lægemidlernes optagelse, virkemåde og udskillelse, kendskab til navne på  

 lægemiddelgrupper samt viden om de forskellige stoffers effekt og  

 anvendelsesområde.
Endelig skal eleven opnå indsigt og færdigheder i korrekt  

 anvendelse af enkelte lægemidler efter dyrlægens anvisning, herunder korrekt  

 beregning af dosis, almindeligt forekommende indikationer og  

 kontraindikationer.
 Stk. 9.  I faget dyreadfærd skal eleven opnå  

 indsigt i dyrs adfærdsmønster med hovedvægten lagt på familiedyr (hunde og  

 katte). Eleven skal opnå indsigt i dyrs normaladfærd, i afvigelser fra  

 normaladfærden og symptomer herpå, i problemadfærd og afhjælpning heraf.
 § 12.  Undervisningen omfatter følgende specialefag  

 med den angivne uddannelsestid og har de undervisningsmål, som er beskrevet i  

 stk. 2-5:
Stk. 2.  I faget veterinær sygeplejelære skal  

 eleven gennem teoretisk og praktisk undervisning være i stand til at udføre  

 arbejdsopgaver, der vedrører den veterinære sygepleje, være i stand til at  

 forestå røgt og pleje af raske dyr og give vejledning herom i en  

 dyrlægevirksomhed.
Eleven skal opnå indsigt og færdigheder i at foretage  

 håndtering og medicinering af dyr, indsigt og færdigheder i selvstændigt at  

 foretage enklere behandlingsteknikker, herunder rensning af ører, øjne,  

 tænder og forhud, tatovering samt tømning af urinblære og analkirtler.
Eleven  

 skal opnå dybere indsigt i forskellige anæstesimetoder, opnå paratviden om og  

 færdigheder i principper for overvågning af anæsteserede dyrepatienter samt  

 paratviden til at kunne erkende komplikationer i forbindelse med anæstesi og  

 at kunne imødegå disse.
Eleven skal opnå bredt kendskab til instrumenter og  

 materialer, der anvendes ved operation, og til deres vedligeholdelse.
Eleven  

 skal opnå indsigt og færdigheder i rutiner vedrørende forberedelser til  

 operationer, assistance under operationer samt postoperativ overvågning og  

 behandling, opnå indsigt og færdigheder i forskellige forbindingsteknikker,  

 herunder anlæggelse af pote-, hoved-, hale-, og maveforbinding.
Eleven skal  

 opnå paratviden til at kunne erkende livstruende tilstande hos dyrepatienter,  

 så eleven umiddelbart kan gribe ind med henblik på at foretage førstehjælp  

 samt indlede livsnødvendig behandling.
Endelig skal eleven opnå indsigt og  

 færdigheder i røgt og pleje af raske dyr.
Stk. 3.  I faget klinisk undersøgelsesmetodik  

 skal eleven gennem praktisk og teoretisk undervisning være i stand til at  

 udføre rutinemæssige undersøgelser og kunne forestå kvalitetskontrol og  

 faglig vedligeholdelse af udstyret.
Eleven skal opnå indsigt i og færdigheder  

 i almen klinisk undersøgelsesmetodik med henblik på vurdering af dyrenes  

 sundhedstilstand.
Eleven skal opnå indsigt og rutine i anvendelse og  

 vedligeholdelse af udstyr til specielle kliniske undersøgelser, herunder  

 røntgen og elektrokardiografi, samt viden om udstyr til endoskopi og  

 ultralydsscanning.
Endelig skal eleven opnå viden om sundhedsrisici og  

 strålehygiejne i forbindelse med radiologisk arbejde og viden om eliminering  

 af forstyrrelser i driften af udstyr.
Stk. 4.  I faget administration og  

marketing skal eleven opnå uddybet forståelse for erhvervsøkonomi,  

 opnå færdigheder til selvstændigt at kunne lede den daglige administration i  

 en dyrlægepraksis og aktivt at kunne deltage i virksomhedens klientpleje.  

 Eleven skal opnå viden til selvstændigt at kunne styre et varelager og kunne  

 udføre klinikkens bogføring, herunder håndtering af debitorregnskab, viden  

 til at kunne foretage ukomplicerede regnskabsanalyser, herunder kommentere  

 afvigelser ved sammenligning af budgetter.
Eleven skal opnå kendskab til at  

 kunne efterkomme klienternes ønsker med hensyn til grund- og sekundærydelser  

 og kendskab til faktorer, der påvirker klienternes efterspørgsel, herunder  

 forståelse af egen rolle som påvirkningsfaktor.
Stk. 5.  I faget lovgivning og  

organisation skal eleven opnå kendskab til de love og bekendtgørelser,  

 som har betydning i en dyrlægevirksomhed.
Eleven skal opnå kendskab til de  

 organisationer, som har indflydelse på det daglige arbejde i veterinære  

 virksomheder.
Eleven skal opnå indsigt i de relevante bestemmelser, love og  

 bekendtgørelser, som handler om dyreværn, lægemidler til dyr, sygdomme hos  

 dyr, veterinærvæsen og ind- og udførsel af dyr.
Eleven skal opnå indsigt i de  

 for veterinærsygeplejersken relevante organisationer  

 (Veterinærsygeplejerskeforeningen, Den danske Dyrlægeforening,  

 dyreværnsforeninger m.m.) og forståelse af de forsikringer og  

 forsikringsregler, der er beregnet for dyrlæger og dyreejere.
Valgfag § 13.  Undervisningen i valgfag følger reglerne i  

 hovedbekendtgørelsen.
Der anvendes ca. 7,8 uger til valgfag.
Undervisningsplan § 14.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Delmål og øvrige rammer § 15.  Undervisningen i 2. skoleperiode skal sikre, at  

 eleven får en basalviden om de mest almindelige arbejdsprocedurer på en  

 dyreklinik, herunder kontorarbejde, edb, laboratorieundersøgelser og røntgen.
§ 16.  Undervisningen i 3. og 4. skoleperiode skal  

 sikre at eleven får viden om sygdomme og adfærd hos dyr.
Undervisningen skal  

 sikre, at eleven opnår forståelse for sammenhængen mellem dyrs sygdom og  

 deres adfærd samt de laboratoriemæssige og kliniske fund.
Endelig skal  

 undervisningen sikre, at eleven er i stand til at udføre den mest almindelige  

 veterinære sygepleje i en dyrlægevirksomhed.
 § 17.  Undervisningen i 5. skoleperiode skal samle de  

 tidligere skoleperioders undervisning således at eleven får viden om og  

 dybere indsigt i sammenhængen mellem de enkelte fag.
Praktikuddannelsen § 18.  Praktikvirksomheden skal gennemføre  

 praktikuddannelsen, således at den sammen med skoleundervisningen fører til,  

 at eleven kan nå uddannelsens mål, jf. § 7.
§ 19.  I praktikuddannelsen skal eleven opnå indsigt i  

 veterinærsygeplejerskens arbejdsområde i en dyrlægevirksomhed.
Eleven skal  

 kunne udføre alle funktioner i arbejdsområdet, herunder vejledning af  

 klienter, opnå rutine og hurtighed, der svarer til branchens krav og  

 selvstændigt kunne vurdere og tilrettelægge et arbejdes omfang.
 Stk. 2.  Eleven skal kunne anvende gældende  

 sikkerhedsregler vedrørende personlig sikkerhed og sikkerhed over for udstyr  

 og dyrepatienter og kunne overholde lovmæssige og etiske krav i forbindelse  

 med dyrlægeerhvervet.
 Stk. 3.  I en eventuel praktikperiode før 2.  

 skoleperiode skal eleven orienteres om de arbejdsopgaver, som forekommer  

 under uddannelsen og under instruktion beskæftiges med ukomplicerede  

 arbejdsdiscipliner.
 Stk. 4.  I de praktikperioder, der følger efter en  

 skoleperiode, skal uddannelsen i virksomheden endvidere tilrettelægges  

 således, at skoleundervisning og praktikuddannelse supplerer hinanden, og  

 således, at eleven videreudviklinger de færdigheder og rutiner, der er  

 gennemført i de forudgående skoleperioder.
 Stk. 5.  I praktikperioderne før 4. skoleperiode skal  

 sikre, at eleven opnår rutine og fortrolighed med følgende arbejdsopgaver:
Stk. 6.  Praktikperioden mellem 4. og 5. skoleperiode  

 skal sikre, at eleven får en udvidet rutine i veterinærsygeplejerskens  

 forskellige opgaver, herunder den daglige vedligeholdelse og kvalitetskontrol  

 af udstyr, samt administration og marketing.
Hermed skal sikres en grundig  

 indsigt i såvel de praktiske som de teoretiske elementer i en  

 dyrlægevirksomhed, ligesom perioden skal fremme elevens alsidighed og  

 helhedsforståelse.
§ 20.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anfører praktikvirksomheden endvidere, om  

 eleven har særligt behov med hensyn til skoleundervisning.
 Stk. 2.  Virksomheden udsteder i overensstemmelse med  

 hovedbekendtgørelsen en afsluttende praktikerklæring, når praktiktiden i  

 virksomheden er afsluttet.
Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for udstedelse  

 af praktikerklæringer.
Skolen udleverer blanketterne til praktikvirksomheden.
 Bedømmelse og uddannelsesbeviser m.v.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
Stk. 2.  Formålet med den løbende bedømmelse er at  

 hjælpe og vejlede eleven og give grundlag for udstedelse af skolevejledning  

 samt at evaluere undervisningens indhold og metode.
Formålet med skolens  

 bedømmelse i sidste skoleperiode er endvidere at bidrage til grundlaget for  

 udstedelse af skolebevis, jf. § 28.
Eksamensbeviser § 22.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren afgives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 23.  Ved en skoleperiodes afslutning, udsteder  

 skolen en skolevejledning til eleven og praktikvirksomheden, jf. dog stk. 3  

 og 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde:
Stk. 3.  Efter sidste skoleperiode udsteder skolen kun  

 en skolevejledning, hvis skolebevis, jf. § 28, ikke kan udstedes.
Skolen kan  

 dog udstede en skolevejledning efter sidste skoleperiode med angivelse af  

 elevens eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 uddannelsesaftale, udstedes skolevejledning kun til eleven.
Skolens afsluttende bedømmelse § 24.  Skolen afholder eksamen i grundfagene, hvis  

 dette følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 26-27.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen efter stk. 1.
 Stk. 4.  Skolen afholder en eksamen ved afslutningen af  

 områdefagene, anvendt mikrobiologi, anatomi og fysiologi, sygdomslære,  

 lægemiddellære og dyreadfærd.
 Stk. 5.  Bedømmelsesformer og karaktergivning i valgfag  

 følger reglerne om disse fag.
Karakterskala § 25.  Ved bedømmelsen anvendes 13-skalaen, jf.  

 bekendtgørelse om karakterskala og anden bedømmelse.
Afsluttende eksamen § 26.  I sidste skoleperiode afholdes en afsluttende  

 eksamen, der består af en skriftlig og en praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
Stk. 4.  Den skriftlige prøve består af et antal  

 skriftlige opgaver og spørgsmål inden for områdefagene, ernæring,  

 laboratorieundersøgelser samt veterinær hospitalshygiejne og  

 smittebeskyttelse, og inden for specialefagene, klinisk undersøgelsesmetodik  

 samt administration og marketing.
Prøven varer 4 klokketimer og skal besvares  

 selvstændigt og uden brug af hjælpemidler.
Stk. 5.  Den praktiske prøve består af individuelle  

 opgaver inden for område- og specialefagene, laboratorieundersøgelser,  

 veterinær sygeplejelære og klinisk undersøgelsesmetodik.
Opgaverne udføres i  

 forbindelse med gennemførelsen af skoleundervisningen og afsluttes med en  

 mundtlig overhørig med udgangspunkt i opgaven.
Den praktiske prøve har en  

 varighed på 1,5 timer.
 § 27.  Ved bedømmelsen af den skriftlige prøve, jf. §  

 26, stk. 4, giver eksaminator og censor hver en karakter under anvendelse af  

 talværdierne i karakterskalaen i § 25. Karakteren for prøven er gennemsnittet  

 af de afgivne karakterer.
 Stk. 2.  Ved bedømmelsen af den praktiske prøve, jf. §  

 26, stk. 5, giver eksaminator og censor hver en karakter under anvendelse af  

 talværdierne i karakterskalaen i § 25. Karakteren for prøven er gennemsnittet  

 af de afgivne karakterer.
Stk. 3.  Eksamenskarakteren for den afsluttende eksamen  

 fremkommer som et gennemsnit af karaktererne for henholdsvis den skriftlige  

 prøve og den praktiske prøve.
For at bestå eksamen kræves, at karakteren for  

 både den skriftlige prøve og for den praktiske prøve er mindst 6.
Stk. 4.  Ved de beregninger, der er forudsat i stk. 1, 2  

 og 3, foretages ikke afrunding.
Inden fastsættelsen af eksamenskarakteren  

 efter stk. 3 foretages afrunding af det endelige resultat til et tal med en  

 decimal.
Beregningerne foretages af skolen.
Skolebevis § 28.  Når alle skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelserne for at udstede skolevbeviset  

 ikke er opfyldt, jf. stk. 2, udsteder skolen en skolevejledning, jf. § 23,  

 stk. 3.
 Stk. 5.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
Uddannelsesbevis § 29.  Uddannelsesbevis udstedes af Det Faglige Udvalg  

 for Veterinærsygeplejeuddannelsen og affattes i overensstemmelse med  

 hovedbekendtgørelsen, når skolebevis er udstedt, jf. § 28, og afsluttende  

 praktikerklæring er udstedt, jf. § 20, stk. 2.
Stk. 2.  Uddannelsesbeviset påføres ingen karakterer,  

 men oplysning om, at eleven har bestået.
Det faglige udvalg opbevarer  

 fortegnelse over udstedte uddannelsesbeviser i 30 år.
 § 30.  Skolen skal tilbyde de elever, der ikke består  

 den afsluttende eksamen, een ny eksamen.
 Stk. 2.  Adgang til sygeeksamen følger reglerne i  

 eksamenbekendtgørelsen.
Ikrafttræden § 31.  Bekendtgørelsen træder i kraft den 1. august  

 1998.
 Stk. 2.  Samtidig ophæves bekendtgørelse nr. 189 af 22.  

 marts 1995 om uddannelsen til veterinærsygeplejerske.
 Stk. 3.  Skolen fastsætter efter samråd med det faglige  

 udvalg de fornødne overgangsordninger, for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 22. juli  

 1998 P.m.v.
