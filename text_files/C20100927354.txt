Skrivelse med orientering om Bekendtgørelse om en aktiv beskæftigelsesindsats Til jobcentre, kommuner, beskæftigelsesregioner, arbejdsløshedskasser, beskæftigelsesankenævn og Ankestyrelsens beskæftigelsesudvalg Ny bekendtgørelse fra AMS Arbejdsmarkedsstyrelsen orienterede den 12. marts 2010 om, at beskæftigelsesministeren havde fremsat lovforslag nr.
L151 om ændring af lov en aktiv beskæftigelses­indsats og forskellige andre love.
 Folketinget har vedtaget lovforslaget den 22. april 2010.
 Arbejdsmarkedsstyrelsen har udarbejdet vedlagte udkast til følgende ny bekendtgørelse mm.:
 Bekendtgørelse nr. 432 af 28. april 2010 om en aktiv beskæftigelsesindsats Bekendtgørelsen træder generelt i kraft den 1. maj 2010, med mindre andet er angivet nedenfor.
Bekendtgørelse om en aktiv beskæftigelsesindsats Bekendtgørelsen erstatter bekendtgørelse nr. 743 af 3. juli 2009 om en aktiv beskæftigelsesindsats.
 I bekendtgørelsen er fastsat følgende indholdsmæssige ændringer i anledning af de bemyndigelser i lovforslaget, der skal udmøntes:
  Ny § 30 om, at jobcenteret ved første jobsamtale skal vurdere, om unge under 30 år skal læse- og skrivetestes. § 30 og § 31 i den nuværende bekendtgørelse er slået sammen til en ny § 31.
  Ny § 88 om, at 1.000 kr.s godtgørelsen efter LAB § 83 til kontant- og startshjælpsmodtagere, der deltager i tilbud om vejledning og opkvalificering samt virksomhedspraktik, kan forhøjes til 1.500 kr. i perioden fra 1. maj 2010 til 1. januar 2011. §§ 86 og 87 i den nuværende bekendtgørelse er slået sammen til ny § 86. § 88 i nugældende bekendtgørelse om arbejdsløshedskassernes udbetaling af befordringsgodtgørelse er blevet omnummereret til § 87.
 Nye stykker 1 og 2 i § 101 om fremrykning af ret og pligt til tilbud for dagpengemodtagere under 20 år til senest efter 4 ugers sammenlagt ledighed og for kontant- og starthjælpsmodtagere under 20 år til senest efter 4 ugers sammenhængende ledighed.
Bestemmelserne gælder i perioden 1. maj 2010 til 1. januar 2012.
  Disse ændringer flugter med den indgåede aftale og bemærkningerne i loven.
 Bekendtgørelsen indeholder desuden en række ændringer som konsekvens af den nye matchmodel og som følge af tilpasninger i it-understøttelsen.
 Bekendtgørelsen træder i kraft den 1. maj 2010. Af it-mæssige årsager skal bestemmelserne vedr. den nye matchmodel m.v. dog have virkning fra den 20. april 2010. Det drejer sig om bestemmelserne i § 2, stk. 3, nr.1, § 9, stk. 3  5, § 20 og § 29, stk. 1, nr. 5.
 Bemyndigelsen til ministeren i LAB § 4, stk. 1, pkt. om de såkaldte tælleregler for dagpengemodtagere er ikke udmøntet i denne omgang.
