Ej genbeskatning af genbeskatningssaldo i  

 forbindelse med fusion Spørgsmål Svar Spørgsmål 1.  

 besvares med "ja, jf. begrundelse nedenfor".
 Spørgsmål 2.  

 besvares med "nej, jf. begrundelse nedenfor".
Sagsfremstilling Koncernen E AG  

 havde, efter opkøb i 2005 af F AG, to underkoncerner i Danmark.
Den ene var  

 D-gruppen, som består af D A/S og datterselskabet B A/S.
Den anden var  

 A-gruppen, som består af selskaber i såvel Danmark som det øvrige Norden.
A A/S var dansk  

 moderselskab for A-gruppen.
Datterselskaberne G A/S, H A/S og C AS indgik i  

 sambeskatning med A A/S for 2004.
Aktiviteten i B  

 A/S består bl.a. af registrering af generiske lægemiddelsubstanser samt salg  

 og  

 distribution af disse på det danske og nordiske marked.
Aktiviteten i  

 A-gruppen  

 består bl.a. af produktion og salg af generiske lægemidler samt udvikling  

 heraf.
Den tilkøbte  

 A-koncern ønskes integreret i D-gruppen hurtigst muligt, således at  

 koncernstrukturen forenkles og rationaliseres.
Målet er at have to selskaber  

 i  

 Danmark.
Restruktureringen  

 påtænkes gennemført ved en række skattefrie fusioner.
Forinden fusionerne er  

 aktierne i A A/S overdraget fra F AG til D A/S.
A A/S og B A/S er således  

 efter  

 aktieoverdragelsen begge helejede datterselskaber af D A/S.
 H A/S, G A/S og  

 I A/S påtænkes fusioneret skattefrit ind i moderselskabet A A/S (fortsættende  

 selskab). Herefter fusioneres A A/S skattefrit ind i B A/S (fortsættende  

 selskab). Fusionerne vil ske med virkning pr. 1. januar 2006.
 Man ønsker at  

 lade B A/S være det fortsættende selskab.
 International  

 sambeskatning efter sambeskatningsreglerne, som vedtaget i lov nr. 426 af 6.  

 juni 2005, forventes fravalgt, hvorfor C AS udtræder af sambeskatning med de  

 øvrige A-selskaber med virkning for indkomståret 2005. Der er ultimo 2004 en  

 genbeskatningssaldo vedrørende A AS.
 De påtænkte  

 transaktioner kan ske uden særlige skattemæssige implikationer, men der  

 ønskes  

 bindende ligningssvar angående genbeskatningssaldoen.
Spørgers opfattelse Ad spørgsmål 1 Genbeskatning af  

 underskud, når en sambeskatning tilladt efter den hidtidige affattelse af  

 selskabsskattelovens § 31 med et udenlandsk selskab ophører i det første  

 indkomstår, der påbegyndes efter 15. december 2004, er omhandlet i lov nr.  

 426  

 af 6. juni 2005 § 15, stk. 8.
 Det fremgår af bestemmelsen,  

 at moderselskabets indkomst forhøjes med overskud i det udenlandske  

 datterselskab i efterfølgende indkomstår, så længe der er en  

 genbeskatningssaldo.  

 Dispositioner, som ville udløse genbeskatning efter reglerne i ligningslovens  

 §  

 33 E, jf. lovbekendtgørelse nr. 995 af 7. oktober 2004, udløser fortsat  

 genbeskatning, indtil genbeskatningssaldiene er udlignet.
Aktierne i C AS  

 vil efter den beskrevne skattefri fusion med B A/S som det fortsættende  

 selskab  

 være ejet af B A/S.
B A/S succederer i A A/S og G A/S' anskaffelsestidspunkt  

 m.v. for aktier i C AS.
 Sambeskatning  

 mellem B A/S og C AS kan således etableres, og der ville ikke efter de  

 hidtidige regler ske genbeskatning af underskud, jf. ligningslovens § 33 E,  

 stk. 7.
 Det fremgår af  

 ligningslovens § 33 E, stk. 7, at der ikke sker genbeskatning, når et  

 moderselskab fusionerer efter reglerne i fusionsskatteloven, hvor det  

 modtagende selskab er hjemmehørende her i landet, og det udenlandske  

 datterselskab efter fusionen er omfattet af sambeskatning efter  

 selskabsskattelovens  

 § 31. I så fald videreføres genbeskatningssaldoen i det modtagende selskab.
Det er  

 repræsentantens opfattelse, at det anførte i overgangsreglen i lov nr. 426 af  

 6. juni 2005 § 15, stk. 8 om, at "dispositioner som ville udløse  

 genbeskatning  

 efter reglerne i ligningslovens § 33 E, ?..", forudsætter fortsat  

 sambeskatning efter de hidtidige regler.
Når det skal vurderes, om en  

 disposition  

 udløser genbeskatning, skal dispositionen derfor vurderes, som om det  

 udenlandske datterselskab fortsat er med i dansk sambeskatning såvel før som  

 efter dispositionen efter de hidtidige regler.
 De påtænkte  

 dispositioner udløser derfor efter repræsentantens opfattelse ikke  

 genbeskatning, og B A/S overtager således genbeskatningsforpligtelsen som led  

 i  

 fusionen mellem B A/S og A A/S.
 Spørgsmål 1 bør  

 således besvares bekræftende.
Ad spørgsmål 2 Med samme  

 begrundelse som anført ovenfor under spørgsmål 1 er det repræsentantens  

 opfattelse,  

 at en fusion af de nævnte selskaber, her blot med A  A/S som det  

 fortsættende  

 selskab i stedet for B A/S, ikke ville udløse genbeskatning efter de  

 hidtidige  

 regler i ligningslovens § 33 E.
 Sambeskatningen  

 mellem A A/S og C AS kan fortsætte efter de påtænkte dispositioner.
 Spørgsmål 2 bør  

 derfor besvares benægtende, såfremt spørgsmål 1 er besvaret bekræftende.
SKATs  

 indstilling og begrundelse Spørgsmål 1 Efter den  

 planlagte fusion mellem H A/S, G A/S, I A/S og A A/S har moderselskabet D A/S  

 to datterselskaber, A A/S og B A/S.
 A A/S ejer fire  

 datterselskaber, C AS, J AB, K AB og L AB.
Koncernen  

 forventes ikke at vælge international sambeskatning, jf. selskabsskattelovens  

 §  

 31 A.
C AS   

 udgår således af den tidligere internationale sambeskatning med de øvrige  

 selskaber i den tidligere A-koncern.
Ved lov nr. 426  

 af 6. juni 2005 ændredes reglerne om såvel national som international  

 sambeskatning.  

 International sambeskatning er ifølge §  

 31 A  

 valgfrit for koncernen.
Vælges international  

 sambeskatning omfatter sambeskatningen alle koncernens selskaber, faste  

 driftssteder og faste ejendomme, der er beliggende i udlandet.
 For de  

 koncerner, der tidligere var omfattet af international sambeskatning, men  

 ikke  

 ønsker international sambeskatning efter de nye regler, er vedtaget en  

 overgangsordning i § 15, stk. 8 i lov nr. 426 af 6. juni 2006, hvorved  

 eventuelle genbeskatningssaldi løbende udlignes i takt med, at det/de  

 udenlandske selskaber indvinder overskud (skyggesambeskatning).
 Af § 15, stk. 8  

 følger endvidere, at dispositioner, der tidligere udløste genbeskatning efter  

 reglerne i den daværende ligningslovs § 33 E, jf. lovbekendtgørelse nr. 995  

 af  

 7. oktober 2004 fortsat udløser genbeskatning indtil genbeskatningssaldoen er  

 udlignet.
 Af den tidligere  

 ligningslovs § 33 E, stk. 1 fulgte, at såfremt et udenlandsk selskab udtrådte  

 af sambeskatningen, og det udenlandske selskab i perioden med sambeskatning  

 havde haft underskud, der var fratrukket i andre selskabers skattepligtige  

 indkomst, skulle et beløb svarende til det fratrukne underskud genbeskattes.
 Som en  

 undtagelse hertil fulgte af § 33 E, stk. 7, at reglerne om genbeskatning ikke  

 fandt anvendelse såfremt moderselskabet fusionerede efter reglerne i  

 fusionsskatteloven, og det modtagende selskab var hjemmehørende i Danmark.  

 Endvidere var det en betingelse, at det udenlandske selskab efter fusionen  

 var  

 omfattet af sambeskatningen.
Ved C AS  

 udtræden af sambeskatningen med A A/S finder § 15, stk. 8 vedrørende  

 skyggesambeskatning  

 anvendelse.
Eventuelle senere overskud i C AS skal således løbende  

 genbeskattes, og dispositioner omfattet af den tidligere ligningslov § 33 E  

 udløser fuld genbeskatning.
 Fusionen mellem  

 A A/S og A A/S er en disposition omfattet af ligningslovens § 33 E.
Af stk. 7 følger  

 dog, at reglerne om genbeskatning i stk. 1 til 6 ikke finder anvendelse når  

 moderselskabet deltager i en skattefri fusions efter reglerne i  

 fusionsskatteloven.
Dog er det tillige et krav, at det udenlandske selskab  

 efter fusionen er omfattet af sambeskatningen.
I den konkrete sag er C AS  

 ikke  

 omfattet af sambeskatningen, hvorfor en stringent ordlydsfortolkning vil føre  

 til det resultat, at genbeskatning af genbeskatningssaldoen udløses.
 Formålet med §  

 15, stk. 8 har midlertidigt været at videreføre de gamle regler for de  

 koncerner, der ikke ønsker international sambeskatning efter de nye regler  

 som  

 vedtaget ved lov nr. 426 af 6. juni 2005, jf. bemærkningerne til § 14, stk. 8  

 i  

 lov nr. 121 som fremsat den 2. marts 2005. Heraf følger implicit, at de  

 udenlandske selskaber ikke vil være omfattet af en international  

 sambeskatning.
 Såfremt kravet i  

 § 33 E, stk. 7 om, at det udenlandske datterselskab skulle indgå i  

 sambeskatningen  

 blev fastholdt, ville bestemmelsen i § 15, stk. 8 ikke opfylde sit fulde  

 formål.
 Det er derfor  

 SKATs opfattelse, at en fusion af moderselskabet efter reglerne i  

 fusionsskatteloven  

 ikke udløser genbeskatning til trods for, at det udenlandske datterselskab  

 ikke  

 indgår i sambeskatningen efter fusionen, under forudsætning af at  

 datterselskabet i øvrigt efter de gamle regler ville kunne inddrages under  

 sambeskatningen.
 SKAT indstiller  

 derfor, at spørgsmål 1 besvares med et "ja".
Spørgsmål 2 Ifølge § 33 E,  

 stk. 7 finder stk. 1-6 ikke anvendelse uanset hvilket af de fusionerede  

 selskab, der er det modtagende selskab, dog med den betingelse at det  

 modtagende selskab er hjemmehørende i Danmark.
 SKAT indstiller  

 derfor, at spørgsmål 2 besvares med et "nej".
Skatterådets  

 afgørelse og begrundelse Skatterådet  

 tiltræder SKATs indstilling.
