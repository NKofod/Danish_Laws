Udtalt, at hensigten med bestemmelsen i styrelseslovens § 15, stk. 2,  

 efter indenrigsministeriets opfattelse er at forhindre at kommunalbestyrelsen  

 i en længere periode ikke er fuldtallig.
Såfremt et medlems forfald kan  

 forudses at ville blive af længere varighed (en måned eller derover), skal  

 stedfortræderen derfor indkaldes.
 Under hensyn til formålet med bestemmelsen måtte indenrigsministeriet  

 være mest tilbøjeligt til at mene, at indkaldelse af stedfortræderen skal  

 foretages af borgmesteren på kommunalbestyrelsens vegne i medfør af § 31,  

 stk. 1, (en sag, der ikke tåler opsættelse).
 Det påhviler derfor borgmesteren, så snart han får meddelelse om eller  

 i øvrigt bliver klar over, at et medlems forfald må antages at strække sig  

 over mindst 1 måned, at indkalde stedfortræderen til det førstkommende -  

 ordinære eller ekstraordinære - møde i kommunalbestyrelsen, uanset på hvilket  

 tidspunkt inden for forfaldsperioden dette møde måtte falde.
Om fornødent må borgmesteren herefter foretage yderligere  

 undersøgelser og eventuelt indhente dokumentation for forfaldsgrunden.
Det  

 påhviler derefter kommunalbestyrelsen på grundlag af samtlige foreliggende  

 oplysninger på førstkommende møde at træffe beslutning om, hvorvidt  

 betingelserne for stedfortræderens indkaldelse er til stede, jfr. § 15, stk.  

 3.
 I skrivelse af 25. november 1982 (j.nr. 089-201-99-14-1982) har  

 tilsynsrådet for Frederiksborg amt i anledning af en konkret sag anmodet  

 indenrigsministeriet om en vejledende udtalelse om, hvorvidt udtrykket  

 »forventet tidsrum af mindst en måned« i bestemmelsen i den  

 kommunale styrelseslovs § 15, stk. 2, om indkaldelse af stedfortræder skal  

 forstås således, at forfaldets varighed skal regnes fra det  

 kommunalbestyrelsesmøde, hvori der træffes beslutning om indkaldelse, eller  

 om indkaldelse kan finde sted med virkning for mindre end en måned, når blot  

 hele forfaldsperioden er en måned eller derover.
 Tilsynsrådet har givet udtryk for den opfattelse, at ordene  

 »-forventet tidsrum af mindst en måned« tidsmæssigt må have en  

 fremtidig relation til tidspunktet for indkaldelsen af stedfortræderen, og at  

 et modsat resultat vil kunne forekomme urimeligt i de ikke utænkelige  

 tilfælde, hvor indkaldelsen finder sted nogle få dage før forfaldsperiodens  

 udløb, således at stedfortræderen rent faktisk kun kommer til at fungere i et  

 enkelt byrådsmøde.
 I denne anledning skal indenrigsministeriet udtale følgende:
Under henvisning til det i sagen af Allerød byråd anførte kan man oplyse,  

 at indenrigsministeriet tidligere har givet udtryk for den opfattelse, at  

 stedfortræderen for et kommunalbestyrerlsesmedlem, der havde forfald i en  

 måned, skulle indkaldes, uanset at indkaldelsen i det foreliggende tilfælde  

 kun ville få praktisk betydning for et enkelt møde, idet den første  

 forfaldsdag faldt sammen med kommunalbestyrelsens sidste møde før  

 sommerferien.
Den nævnte sag er således ikke ganske parallel til det af  

 tilsynsrådet forelagte spørgsmål.
Efter indenrigsministeriets opfattelse er hensigten med bestemmelsen i  

 styrelseslovens § 15, stk. 2, at forhindre at kommunalbestyrelsen i en  

 længere periode ikke er fuldtallig.
Såfremt et medlems forfald kan forudses  

 at ville blive af længere varighed (en måned eller derover), skal  

 stedfortræderen derfor indkaldes.
 Under hensyn til formålet med bestemmelsen i styrelseslovens § 15, stk. 2,  

 må indenrigsministeriet være mest tilbøjeligt til at mene, at indkaldelse af  

 stedfortræderen skal foretages af borgmesteren på kommunalbestyrelsens vegne  

 i medfør af § 31, stk. 1, (en sag, der ikke tåler opsættelse).
 Det påhviler derfor borgmesteren, så snart han får meddelelse om eller i  

 øvrigt bliver klar over, at et medlems forfald må antages at strække sig over  

 mindst 1 måned at indkalde stedfortræderen til det førstkommende - ordinære  

 eller ekstraordinære - møde i kommunalbestyrelsen, uanset på hvilket  

 tidspunkt inden for forfaldsperioden dette møde måtte falde.
Om fornødent må borgmesteren herefter foretage yderligere undersøgelser og  

 eventuelt indhente dokumentation for forfaldsgrunden.
Det påhviler derefter  

 kommunalbestyrelsen på grundlag af samtlige foreliggende oplysninger på  

 førstkommende møde at træffe beslutning om, hvorvidt betingelserne for  

 stedfortræderens indkaldelse er til stede, jfr. § 15, stk. 3.
 Diverse akter medfølger tilbage.
 P.M.V.
 E.B.
Johan Erichsen (* 1) Bestemmelsen i § 15, stk. 4 i lov om kommunernes styrelse var  

 tidligere i § 15, stk. 3. Indenrigsministeriets afgørelser og udtalelser om  

 kommunale forhold 1983 1.8.
