 Den 21. december 1983 undertegnedes i Oslo følgende overenskomst mellem  

 Danmark, Norge og Sverige om økonomisk garanti til visse luftfartsselskaber:
OVERENSKOMST mellem Danmark, Norge og Sverige om økonomisk garanti til visse luftfartsselskaber Danmark, Norge og Sverige har fundet det hensigtsmæssigt at genindføre og  

 forhøje den økonomiske garanti til de tre moderselskaber i konsortiet  

 Scandinavian Airlines System (SAS), nemlig Det Danske Luftfartselskab A/S  

 (DDL), Det Norske Luftfartselskap A/S (DNL) og AB Aerotransport (ABA), som  

 tidligere har været gældende, jfr. senest overenskomst af 12. december 1975  

 (* 1). Staterne er i forbindelse hermed blevet enige om følgende:
Artikel 1 Staterne yder selskaberne garantier med følgende beløb:
--------------------------------------------------------------------- I tilfælde af nedskrivning eller opskrivning af nogen af de skandinaviske  

 valutaer skal regeringerne optage forhandling om den regulering af  

 garantibeløbene, som kræves for i hovedsagen at genoprette værdiforholdet  

 mellem garantibeløbene pr. 15. februar 1982, og som i øvrigt må findes  

 rimelig under hensyn til de forhold, der ligger til grund for denne  

 overenskomst.
Artikel 2 Forekommer der i noget af de i artikel 1 angivne regnskabsår underskud i  

 et selskabs virksomhed, skal vedkommende selskab af de midler, som  

 vedkommende stat stiller til rådighed, kunne få dækning for underskuddet, dog  

 højst inden for det for samme år angivne garantibeløb.
Danmarks og Norges  

 udbetaling af garantibeløb til henholdsvis DDL og DNL kan derved kun kræves i  

 det omfang underskuddet nedbringer DDLs og DNLs indskudskapital i konsortiet  

 SAS under henholdsvis 254 mill. d. kr. og 200 mill. n. kr.
 Ved beregning af et selskabs underskud kan et eventuelt underskud i andre  

 af SAS' aktiviteter end ruteflyvevirksomheden ikke medtages.
 De midler, som stilles til rådighed, skal anvendes til at dække underskud  

 i SAS' ruteflyvevirksomhed.
 Er selskabets underskud større end garantibeløbet, skal selskabet i de  

 følgende år inden for garantiperioden kunne få dækket denne forskel af disse  

 års garantibeløb, såfremt dette er muligt.
 Selskabet kan ved henvendelse til vedkommende regering få forskud på de i  

 første stykke omhandlede beløb.
 Selskabet skal til vedkommende stat betale en garantiafgift på 10/0 p.a.  

 af de til enhver tid trukne og endnu ikke tilbagebetalte garantibeløb.
Artikel 3 Det påhviler vedkommende selskab at tilbagebetale hævede garantibeløb af  

 sit overskud, såvel som af midler, som af konsortiet stilles til rådighed  

 særlig til dette formål.
 Så længe udbetalte garantibeløb ikke er fuldstændig tilbagebetalt, kan  

 selskabet ikke uden vedkommende statsmyndigheds samtykke udbetale udbytte, og  

 dette skal ikke kunne overstige 50/0 af aktiekapitalen.
 De nærmere regler om tilbagebetalingen fastsættes ved overenskomst mellem  

 vedkommende stat og selskabet.
Artikel 4 Beløb, som ikke er tilbagebetalt den 1. oktober 1995, kan eftergives,  

 dersom konsortiets og det nationale selskabs økonomiske stilling gør dette  

 rimeligt.
Artikel 5 Denne overenskomst har virkning fra den 1. oktober 1982.
 Til bekræftelse heraf har undertegnede befuldmægtigede undertegnet  

 nærværende overenskomst.
 Udfærdiget i Oslo den 21. december 1983 i tre eksemplarer på dansk, norsk  

 og svensk, hvilke tre tekster skal have samme gyldighed.
 For Danmarks regering:
T.
Oldenburg For Norges regering:
Svenn Stray For Sveriges regering:
Kerstin Bothen Udenrigsministeriet, den 15. marts 1984 Uffe Ellemann-Jensen (* 1) Udenrigsministeriets bekendtgørelse nr. 12 af 27. januar 1976,  

 Lovtidende C.
