 I medfør af § 40, litra g, stk. 1, og § 149, stk. 7 og stk. 10, og efter  

 bemyndigelse i henhold til § 152, stk. 1, i lov om luftfart, jf.  

 lovbekendtgørelse nr. 162 af 7. marts 1994, fastsættes:
Område og formål § 1.  Bekendtgørelsen omfatter de flyvende  

 besætningsmedlemmers arbejdsforhold på danske luftfartøjer, for så vidt disse  

 arbejdsforhold ikke er omfattet af arbejdsmiljøloven, jf. § 3 i  

 lovbekendtgørelse nr. 184 af 22. marts 1995.
 Stk. 2.  Et luftfartøj betragtes som dansk, når det er  

 dansk registreret eller opereres i henhold til en dansk driftstilladelse.
 Stk. 3.  Bekendtgørelsen har til formål at sikre det  

 flyvende personel mulighed for arbejdsmedicinsk undersøgelse.
 Stk. 4.  Undersøgelser efter denne bekendtgørelse skal  

 tilrettelægges og gennemføres med henblik på at forebygge og bekæmpe  

 arbejdsbetingede lidelser.
Arbejdsmedicinsk undersøgelse § 2.  Hvis et besætningsmedlem mener, at vedkommende  

 har helbredsmæssige problemer, som ikke kan udelukkes at være forårsaget af  

 besætningsmedlemmets arbejdsmiljømæssige forhold, har denne ret til efter  

 henvisning fra en læge at få foretaget en arbejdsmedicinsk undersøgelse.
§ 3.  Virksomheden afholder udgiften ved undersøgelsen  

 og skal sørge for, at undersøgelsen kan foregå uden tab af indtægt for  

 besætningsmedlemmet, og at undersøgelsen så vidt muligt kan foretages i  

 arbejdstiden.
Ved undersøgelser af tidligere ansatte i medfør af § 4,  

 afholder den tidligere arbejdsgiver udgiften ved undersøgelsen og skal sørge  

 for, at undersøgelsen kan foregå uden tab af indtægt for besætningsmedlemmet.
 Stk. 2.  Hvis en undersøgelse omfatter tidligere ansatte  

 i en virksomhed, og en nuværende arbejdsgiver som følge af stk. 1 eventuelt  

 påføres omkostninger, skal der kompenseres herfor af den, der afholder  

 udgiften ved undersøgelsen.
 Stk. 3.  Virksomheden skal meddele den, der foretager  

 undersøgelsen, alle nødvendige oplysninger til brug herfor.
 § 4.  Hvis der ved en arbejdsmedicinsk undersøgelse  

 efter bekendtgørelsen konstateres en anomali, der kan skyldes påvirkning  

 under arbejdet, kan Statens Luftfartsvæsen bestemme, at andre, herunder  

 tidligere ansatte besætningsmedlemmer, som under arbejde på et luftfartøj har  

 været udsat for påvirkning af samme art, skal tilbydes undersøgelse.
 Undersøgelsesmetoder m.v.
 § 5.  Den arbejdsmedicinske undersøgelse skal forestås  

 af arbejdsmedicinske klinikker eller afdelinger, herunder arbejdsmedicinske  

 ambulatorier, eller af andre lignende sagkyndige, herunder sagkyndige  

 tilknyttet en bedriftssundhedstjeneste.
 Stk. 2.  Arbejdsmedicinske undersøgelsesmetoder m.v.  

 skal anvendes i overensstemmelse med bekendtgørelsens formål, jf. § 1, stk. 3  

 og 4.
 Undersøgelsesresultater m.v.
§ 6.  Den, der forestår undersøgelsen, indsender  

 undersøgelsesresultaterne til Statens Luftfartsvæsen senest 3 måneder efter,  

 at undersøgelsesresultatet foreligger.
Det undersøgte besætningsmedlem skal  

 orienteres senest 2 uger efter, at undersøgelsesresultatet foreligger.
Dette  

 skal efter anmodning meddeles den pågældende skriftligt.
Stk. 2.  Undersøgelsesresultatet skal meddeles Statens  

 Luftfartsvæsen i en form, der i videst muligt omfang sikrer  

 besætningsmedlemmet anonymitet.
Statens Luftfartsvæsen kan fastsætte regler  

 om formen for meddelelse af undersøgelsesresultaterne.
 Stk. 3.  Undersøgelsesresultaterne må ikke udleveres til  

 arbejdsgiveren.
 § 7.  Statens Luftfartsvæsen meddeler virksomheden, om  

 resultaterne giver anledning til foranstaltninger.
§ 8.  Den, der forestår undersøgelser, skal opbevare undersøgelsesresultatet for besætningsmedlemmet og  

 optegnelser, der ligger til grund herfor, i mindst 40 år efter, at  

 påvirkningen under arbejdet er ophørt.
Opbevaring og eventuel videregivelse  

 af materialet skal i øvrigt følge de af direktøren for Arbejdstilsynet givne  

 retningslinier på arbejdsmiljøområdet, hvori der kan fastsættes en kortere  

 opbevaringstid.
 Stk. 2.  Besætningsmedlemmet kan til enhver tid forlange  

 at blive gjort bekendt med de i stk. 1 nævnte undersøgelsesresultater og  

 optegnelser.
Klageadgang § 9.  Statens Luftfartsvæsens afgørelser efter  

 bekendtgørelsen kan påklages til trafikministeren.
Straf § 10.  Den, der overtræder §§ 3-6 og 8, straffes med  

 bøde eller hæfte.
 Stk. 2.  Med bøde eller hæfte straffes tillige den, der  

 ikke efterkommer et påbud eller forbud, der meddeles i medfør af denne  

 bekendtgørelse.
 Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttræden § 11.  Bekendtgørelsen træder i kraft den 1. juni  

 1997.
Statens Luftfartsvæsen, den 28. april  

 1997 Ole Asmussen / M.
Dambæk (* 1) Bekendtgørelsen indeholder bestemmelser, der gennemfører Rådets  

 direktiv 89/391/EØF af 12. juni 1989 om iværksættelse af foranstaltninger til  

 forbedring af arbejdstagernes sikkerhed og sundhed under arbejdet, Rådets  

 direktiv 90/394/EØF af 28. juni 1990 om beskyttelse af arbejdstagerne mod  

 risici for under arbejdet at være udsat for kræftfremkaldende stoffer og  

 Rådets direktiv 90/679/EØF af 26. november 1990 som ændret ved Rådets  

 direktiv 93/88/EØF af 12. oktober 1993 om beskyttelse af arbejdstagerne mod  

 farerne ved at være udsat for biologiske agenser under arbejdet.
