Betænkning afgivet af Sundheds- og Ældreudvalget den 9. maj 2017 Betænkning over Forslag til lov om ændring af sundhedsloven og lov om klage- og erstatningsadgang inden for sundhedsvæsenet (Genindførelse af retten til frit valg af tandpleje for børn under 16 år og brugere af omsorgstandplejen samt afvikling af kontaktpersonordningen) [af sundhedsministeren (Karen Ellemann)]:
1. Ændringsforslag Sundhedsministeren har stillet 4 ændringsforslag til lovforslaget, herunder om deling af lovforslaget.
2. Udvalgsarbejdet Lovforslaget blev fremsat den 23. marts 2017 og var til 1. behandling den 7. april 2017. Lovforslaget blev efter 1. behandling henvist til behandling i Sundheds- og Ældreudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og sundhedsministeren sendte den 22. december 2016 dette udkast til udvalget, jf.
SUU alm. del  bilag 124. Den 23. marts 2017 sendte sundhedsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 2 skriftlige henvendelser fra Ansatte Tandlægers Organisation.
Deputationer Endvidere har Ansatte Tandlægers Organisation mundtligt over for udvalget redegjort for sin holdning til lovforslaget.
Spørgsmål Udvalget har stillet 48 spørgsmål til sundhedsministeren til skriftlig besvarelse, som denne har besvaret med undtagelse af spørgsmål 48, som forventes besvaret inden 2. behandling.
3. Indstillinger Udvalget vil stemme for det stillede ændringsforslag om deling af lovforslaget.
 Et flertal i udvalget (DF, V, LA og KF) indstiller de under A og B nævnte lovforslag til vedtagelse med de stillede ændringsforslag.
Et mindretal i udvalget (S, EL, ALT, RV og SF) indstiller det under A nævnte lovforslag til vedtagelse med det stillede ændringsforslag og det under B nævnte lovforslag til forkastelse ved 3. behandling.
Mindretallet stemmer for de til det under B nævnte lovforslag stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag om deling af lovforslaget Af sundhedsministeren, tiltrådt af udvalget:
 1) Lovforslaget deles i to lovforslag med følgende titler og indhold:
 A. »Forslag til lov om ændring af sundhedsloven og lov om klage- og erstatningsadgang inden for sundhedsvæsenet (Afvikling af kontaktpersonordningen)« omfattende § 1, nr. 1, § 2, § 3, stk. 2, og § 4.
 B. »Forslag til lov om ændring af sundhedsloven (Genindførelse af retten til frit valg af tandpleje for børn under 16 år og brugere af omsorgstandplejen)« omfattende § 1, nr. 2-6, § 3, stk. 1 og 3, og § 4.
[Forslag om deling af lovforslaget] b Ændringsforslag til det under A nævnte lovforslag Til § 4 2) Paragraffen affattes således:
»§ 4 Loven gælder ikke for Færøerne og Grønland.« [Konsekvensændring som følge af ændringsforslag nr. 1] c Ændringsforslag til det under B nævnte lovforslag Til § 3 3) I stk. 1 udgår », jf. dog stk. 2«.
[Konsekvensændring som følge af ændringsforslag nr. 1] Til § 4 4) I paragraffen ændres »men § 1, nr. 2-6,« til: »men«.
[Konsekvensændring som følge af ændringsforslag nr. 1] Bemærkninger Til nr. 1 Ændringsforslaget indebærer, at lovforslaget deles i to separate lovforslag, således at den del, der vedrører afvikling af kontaktpersonordningen, udskilles i et selvstændigt lovforslag for ikke at koble afviklingen af ordningen sammen med genindførelsen af frit valg af tandpleje for børn under 16 år og brugere af omsorgstandplejen.
Til nr. 2 Ændringsforslaget er en konsekvensændring som følge af ændringsforslag nr. 1 og indebærer, at den del af lovforslaget, der vedrører afvikling af kontaktpersonordningen, ikke gælder for Grønland og Færøerne.
Til nr. 3 Ændringsforslaget er en konsekvensændring af ændringsforslag nr. 1.
Til nr. 4 Ændringsforslaget er en konsekvensændring som følge af ændringsforslag nr. 1 og indebærer, at den del af lovforslaget, der vedrører genindførelsen af frit valg af tandpleje for børn under 16 år og brugere af omsorgstandplejen ikke gælder for Færøerne og Grønland, men ved kongelig anordning kan sættes helt eller delvis i kraft for Færøerne med de ændringer, som de færøske forhold tilsiger.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jan Erik Messmann (DF) Jane Heitmann (V) Hans Christian Schmidt (V) Klaus Markussen (V) Jakob Engel-Schmidt (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Brigitte Klintskov Jerkel (KF) Astrid Krag (S) Flemming Møller Mortensen (S) Christian Rabjerg Madsen (S) Julie Skovsby (S) nfmd.
Karin Gaardsted (S) Lea Wermelin (S) Yildiz Akdogan (S) Stine Brix (EL) Finn Sørensen (EL) Pernille Schnoor (ALT) Torsten Gejl (ALT) Lotte Rod (RV) Kirsten Normann Andersen (SF) Trine Torp (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
