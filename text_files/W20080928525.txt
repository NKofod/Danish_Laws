 Overenskomstens indhold i forhold til nævnets kompetence.
 Ankenævnet har behandlet Deres klage på vegne af [navn udeladt] på møde den 6. februar 2008.
Nævnet traf denne A F G Ø R E L S E Arbejdsdirektoratet og Arbejdsmarkedets Ankenævn har ikke kompetence til at behandle spørgsmålet om feriegodtgørelsen kan udbetales til [navn udeladt].
 Ankenævnet annullerer således direktoratets afgørelse af 19. oktober 2007.
 Nævnet må i stedet henvise [navn udeladt] til at rejse sagen i det fagretlige system.
B E G R U N D E L S E Ankenævnet har lagt til grund for afgørelsen, at [navn udeladt] ved optjening af ferie i 2005 var omfattet af Aftale om ferie for personale ansat i kommuner og amter, som er indgået mellem Kommunale Tjenestemænd og overenskomstansatte samt KL, Amtsrådsforeningen samt Københavns og Frederiksberg kommuner.
Den dagældende overenskomst indeholdt regler om overførsel af ferie, herunder udbetaling af feriegodtgørelsen for den overførte ferie.
 Feriegodtgørelsen, som var optjent i 2005, og var til brug for ferieåret 2006/2007, var indbetalt til FerieKonto af [navn udeladt] daværende arbejdsgiver.
 Den 15. marts 2007 indgik [navn udeladt] og [navn udeladt] Kommune, aftale om at [navn udeladt] kunne overføre 5 feriedage fra ferieåret 2006/2007 til ferieåret 2007/2008. Aftalen blev sendt videre til FerieKonto den 7. maj 2007, dvs. efter at ferieåret var udløbet den 30. april 2007.
Hvis der er optjent feriegodtgørelse for den overførte ferie, skal arbejdsgiveren inden ferie-årets udløb skriftligt meddele den, der skal udbetale feriegodtgørelsen, at ferien overføres.
Det fremgår af ferielovens § 19, stk. 3.
 I det omfang lovens bestemmelser indgår i en kollektiv overenskomst, indebærer dette, at fortolkning og brud på disse bestemmelser skal afgøres i det fagretlige system, jf. også § 44, stk. 1. Det fremgår af lovens § 4, stk. 3.
Det fremgår endvidere af bemærkningerne til lovens § 4, stk. 3, at tvister om ferieregler, der indgår i en kollektiv overenskomst, afgøres i det fagretlige system.
Dette gælder uanset, om der er tale om regler, som parterne kan fravige efter loven, eller om der er tale om ufravigelige bestemmelser, der alene er indskrevet i overenskomsten.
Hvis parterne indskriver hele regelsættet i overenskomsten, har det den konsekvens, at alle tvister skal afgøres i det fagretlige system.
 Overenskomstens § 5, stk. 4 gengiver lovens § 19, stk. 3. Arbejdsdirektoratet og efterfølgende Arbejdsmarkedets Ankenævn kan derfor ikke træffe afgørelse i denne sag.
 Ankenævnet henviser til § 4, stk. 3, 19, stk. 3 og § 44, stk. 1, i ferieloven, jf. lovbekendtgørelse nr. 407 af 28. maj 2004.
O P L Y S N I N G E R N E I S A G E N Sagen er afgjort på grundlag af de akter som ankenævnet har modtaget fra direktoratet samt oplysninger modtaget fra [navn udeladt] i brev af 29. november 2007 samt telefonsamtale den 25. januar 2008.
På ankenævnets vegne De kan læse om afgørelsens retlige grundlag på de følgende sider.
 Kopi til:
 Arbejdsdirektoratet, Stormgade 10, Postboks 1103, 1009 København K Regler Ferielov, jf. lovbekendtgørelse nr. 407 af 28. maj 2004 Kapitel 1 Lovens område § 4.
 Stk. 2.
 Stk. 3. I det omfang lovens bestemmelser indgår i en kollektiv overenskomst, indebærer dette, at fortolkning og brud på disse bestemmelser skal afgøres i det fagretlige system, jf. også § 44, stk. 1.
Kapitel 3 Afholdelse af ferie Fravigelsesmuligheder og bemyndigelser § 19. Det kan ved kollektiv overenskomst aftales, at en lønmodtager og en arbejdsgiver kan aftale, at optjent ferie ud over 20 dage kan overføres til det følgende ferieår.
 Stk. 2. Lønmodtageren og arbejdsgiveren skal skriftligt indgå aftale efter stk. 1 inden ferieårets udløb.
 Stk. 3. Hvis der er optjent feriegodtgørelse for den overførte ferie, skal arbejdsgiveren inden ferieårets udløb skriftligt meddele den, der skal udbetale feriegodtgørelsen, at ferien overføres.
 Stk. 4.
Kapitel 8 Kompetence og klageadgang § 44. Direktøren for Arbejdsdirektoratet træffer afgørelse i tvister mellem en arbejdsgiver og en lønmodtager om optjening, afholdelse og ret til ferie og feriegodtgørelse, løn under ferie eller ferietillæg, indbetaling og udbetaling af feriegodtgørelse m.v., herunder ved ferieårets udløb efter §§ 34 a eller 34 b, og modregning efter § 39, medmindre der er tale om forhold, der er reguleret ved kollektiv overenskomst, jf. dog stk. 5.
 Stk. 2.
