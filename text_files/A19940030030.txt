 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 448 af 30. juni 1993 om arbejdsmarkedsfonde, som ændret ved lov  

 nr. 896 af 1. december 1993 og § 4 i lov nr. 1115 af 22. december 1993,  

 affattes § 22, stk. 2, således:
» Stk. 2.  For bidragspligtige omfattet af § 7,  

 stk. 1, litra a og b, har loven virkning for løn, vederlag m.v., der  

 udbetales fra og med den 1. januar 1994, samt for løn, vederlag m.v., der  

 udbetales før den 1. januar 1994, i det omfang lønnen m.v. ved indeholdelse  

 af foreløbig skat efter kildeskatteloven henregnes til en periode efter den  

 31. december 1993.« § 2 Stk. 1.  Loven træder i kraft dagen efter  

 bekendtgørelsen i Lovtidende.
Stk. 2.  For bidragspligtige omfattet af § 7, stk. 1,  

 litra a og b, i lov om arbejdsmarkedsfonde, som har optjent løn, vederlag  

 m.v. før den 1. januar 1994, og hvor udbetaling uden indeholdelse af  

 arbejdsmarkedsbidrag har fundet sted i perioden fra og med den 1. januar 1994  

 til lovens ikrafttræden, jf. stk. 1, skal indeholdelsespligtige  

 arbejdsgivere, virksomheder eller lignende senest den 31. maj 1994 opgøre  

 bidragsgrundlaget og beregne bidragets størrelse samt indeholde bidraget for  

 den nævnte løn.
Indeholdt bidrag efter 1. pkt. forfalder til betaling den 1.  

 juni 1994 med sidste rettidige betalingsdag den 10. i forfaldsmåneden.  

 Bidraget betales til de statslige told- og skattemyndigheder.
Givet på Christiansborg Slot, den 27.  

 april 1994 Under Vor Kongelige Hånd og Segl I Dronningens Navn:
