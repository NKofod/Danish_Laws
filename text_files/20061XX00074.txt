Skriftlig fremsættelse (15. november 2006) Socialministeren  

  

 (Eva Kjer Hansen):
 Herved tillader jeg mig for Folketinget at fremsætte:
Forslag til lov om  

 friplejeboliger (Lovforslag nr.
L 80) Lovforslaget har til formål at skabe rammer for frit valg for borgeren  

 mellem kommunale og private plejeboliger uden for den kommunale  

 boligforsyning.  

 Lovforslaget har endvidere til formål at give private adgang til at etablere  

 og  

 drive friplejeboliger i konkurrence med de kommunale plejeboligtilbud.  

 Forslaget bygger på Regeringsgrundlaget Nye Mål.
Med forslaget udvides  

 borgerens adgang til at vælge plejebolig.
En borger, der er visiteret til en  

 plejebolig, får ret til at vælge en friplejebolig uden for kommunens  

 boligforsyning.
Det gælder, uanset om friplejeboligen ligger i borgerens  

 opholdskommune eller i en anden kommune.
Målgruppen for forslaget er identisk  

 med den, der i dag opfylder visitationskravene til en kommunal plejebolig  

 eller  

 lignende boliger med tilknyttet service og pleje.
Forslaget åbner for, at fonde, herunder selvejende  

 institutioner, eller andre private inden for en årlig ramme på 500 boliger  

 kan  

 levere service og udleje plejeboliger uden at have en driftsaftale med  

 kommunen.
Med forslaget oprettes i 2007 en årlig kvote på 225 friplejeboliger  

 med statslig ydelsesstøtte etableret ved nybyggeri eller gennemgribende  

 ombygning.
Der indføres samtidig en årlig kvote på 275 friplejeboliger  

 etableret enten ved nybyggeri og ombygning uden statslig ydelsesstøtte eller  

 ved omdannelse af bestemte boligtyper bl.a. almene plejeboliger ejet af  

 selvejende institutioner og plejehjem.
Samtidig ophæves kapitel 9 a i  

 almenboligloven.
 For at sikre kvalitet i forhold til borgeren er det kun  

 friplejeboligleverandører, der er certificerede af Styrelsen for  

 Specialrådgivning og Social Service, der kan etablere og drive  

 friplejeboliger.
Den hjælp, borgeren har krav på i friplejeboligerne, er omfattet  

 af servicelovens bestemmelser.
Friplejeboligleverandøren skal derfor give  

 borgeren den hjælp, der er omfattet af kommunens afgørelse om hjælp til  

 borgeren, og som friplejeboligleverandøren er certificeret til at levere.  

 Betalingen for plejen m.v. mellem kommunen og leverandøren sker efter  

 nationale  

 takster på grundlag af borgerens behov.
Udmålingen af hjælpen til borgeren  

 konverteres til moduler, der afspejler behovet for hjælp.
 Med forslaget får beliggenhedskommunen ansvaret for at føre  

 tilsyn med, at friplejeboligleverandøren leverer hjælpen i overensstemmelse  

 med  

 kommunens afgørelser og for at revisitere borgeren med henblik på en ny  

 afgørelse om hjælp, hvis behovet ændrer sig over tid.
 For at tilpasse anden lovgivning til den nye  

 friplejeboligordning indeholder lovforslaget ændringer i lov om social  

 service,  

 lov om individuel boligstøtte, lov om almene boliger m.v., lov om  

 retssikkerhed  

 og administration på det sociale område, lov om realkreditlån og  

 realkreditobligationer, lov om ejerlejligheder, lov om påligning af  

 indkomstskat til staten og lov om indkomstskat for personer m.v.
 Lovforslaget er under forhandling med de kommunale parter.
 Det foreslås, at lovforslaget træder i kraft den 1. januar 2007.
 Med disse bemærkninger skal jeg indstille lovforslaget til  

 Folketingets velvillige behandling.
