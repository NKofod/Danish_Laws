Lejlighed erhvervet med henblik på  

 anvendelse som fritidsbolig Spørgsmål Spørgsmål 1) Kan  

 ejerlejlighed i Kommune A skattemæssigt betragtes som sommerbolig? Spørgsmål 2) Er en eventuel  

 avance skattefri ved salg? Spørgsmål 3) Beregnes  

 ejendomsværdiskat maksimalt 180/365? Svar Spørgsmål 1) -  

 Ja, se dog indstilling og begrundelse Spørgsmål 2) -  

 Se indstilling og begrundelse Spørgsmål 3) -  

 Nej, se indstilling og begrundelse Beskrivelse af de faktiske forhold Spørger købte  

 med overtagelse den 15. december 2003 en ejerlejlighed i en nyopført ejendom.  

 Det er en 2 værelseslejlighed på  

 58 m2  

 med køkken og  

 bad.
Lejligheden bruges som feriebolig samt bolig, når spørger besøger børn  

 og  

 børnebørn i Kommune A.
Lejligheden indrettes og tages i brug som feriebolig  

 fra  

 1. juli 2006.
 Kommune A har  

 ved skrivelse af den 3. juli 2006 meddelt, at Kommunen ikke stiller krav om  

 helårsbeboelse  

 af lejligheden, at der ikke stilles krav om tilmelding til Folkeregistret, og  

 at lejligheden derfor kan benyttes til lejlighedsvise overnatninger.
Spørgers eventuelle opfattelse ifølge anmodning og bemærkninger til  

 sagsfremstilling Spørger har  

 følgende bemærkninger til sagsfremstillingen:
 Jeg forstår det  

 bindende svar om skattefrihed ved evt. salg af sommerbolig således, at  

 lejligheden  

 opfylder skattekravet til sommerhus.
 Under  

 forudsætning af samme brug - frem til salgstidspunkt - som nu (og altså ikke  

 med fast bopæl), så kan lejligheden afstås med skattefrihed efter gældende  

 regler om sommerhusbeskatning.
 Jeg er  

 indforstået med, at der ved min lejlighedsbenyttelse som feriebolig - som  

 forudsat ved købet - betales fuld helårlig ejendomsværdiskat (som andre  

 sommerboliger i øvrigt også betaler helårs).
 Jeg er  

 indforstået med, at det bindende svar gælder i 5 år, og jeg forstår det  

 således, at ligningsmyndigheden ved et evt. salg vurderer, om lejligheden  

 fortsat opfylder kravet om sommerbolig, således at beskatning kan ske på  

 grundlag af beskatning af sommerbolig.
SKATs indstilling og begrundelse Fortjeneste ved  

 afståelse af fast ejendom skal som udgangspunkt medregnes ved  

 indkomstopgørelsen,  

 jf. ejendomsavancebeskatningslovens (EBL) § 1.
Efter EBL § 8,  

 stk. 1, skal fortjeneste ved afståelse af en- og tofamilieshuse og  

 ejerlejligheder dog ikke medregnes, hvis huset eller lejligheden har tjent  

 til  

 bolig for ejeren eller dennes husstand i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit.
Det er dog efter stk. 1, nr. 1, en betingelse  

 for skattefriheden, at ejendommens samlede grundareal er mindre end  

 1.400 m2, eller at der som nævnt i stk. 1, nr.  

 2, ifølge offentlig myndigheds bestemmelse ikke fra ejendommen kan udstykkes  

 grund til selvstændig bebyggelse.
 Efter EBL § 8,  

 stk. 2, gælder disse regler også for sommerhusejendomme og lignende, som  

 ejeren  

 eller dennes husstand har benyttet til privat formål i en del af eller hele  

 den  

 periode, hvori denne har ejet ejendommen, og hvor ejendommen har opfyldt  

 betingelserne for at kunne afstås skattefrit.
 For at reglerne  

 i EBL § 8, stk. 2, kan anvendes ved afståelse af en ejendom, kræves det, at  

 der  

 er tale om afståelse af sommerhusejendomme eller lignende.
 Parcelhusreglen  

 i EBL § 8, stk. 1 og 2, fandtes tidligere i lov om særlig indkomstskat mv. §  

 2 A, stk. 1 og 2.
 Hverken  

 forarbejderne til ejendomsavancebeskatningsloven eller til lov om særlig  

 indkomstskat mv. indeholder en afgrænsning af, hvilke typer ejendomme, der er  

 omfattet af henholdsvis stk. 1 og 2.
Told- og  

 Skattestyrelsen har i en kommentar, jf.
TfS1998,122, til en  

 Ligningsrådsafgørelse (TfS1998,118) udtalt, at det er Styrelsens opfattelse,  

 at  

 helårshuse kun kan omfattes af EBL § 8, stk. 2, hvis huset er købt som og  

 rent  

 faktisk anvendt som sommerbolig.
Det er ejeren, der må sandsynliggøre, at  

 helårshuset er erhvervet til brug for sommerbolig.
 Landsretten har  

 således også i SKM2006.144ØLR lagt til grund, at det er skattemyndighedernes  

 praksis, at skattefrihed efter EBL § 8, stk. 2, ved afhændelse af en ejendom,  

 der har status som helårshus, alene kan opnås, når ejendommen er erhvervet  

 med  

 henblik på anvendelse som fritidshus og herefter anvendt  

 således.
 Det følger  

 således af praksis, at der kan opnås skattefrihed efter EBL § 8, stk. 2, ved  

 afhændelse af en ejendom, når ejendommen er erhvervet med henblik på  

 anvendelse  

 som fritidsbolig og herefter er anvendt således.
I den konkrete  

 sag er der efter det oplyste tale om en ejerlejlighed uden bopælspligt og som  

 formelt kun kan anvendes til helårsbeboelse, hvis der sker  

 folkeregistertilmelding på adressen.
Det er ved en tilmelding til  

 Folkeregistret muligt at få ændret lejlighedens status til helårsbolig med  

 bopælspligt, og det er derfor SKATs opfattelse, at der er tale om en  

 helårsbolig omfattet af EBL § 8, stk. 1.
 Hvorvidt  

 ejerlejligheden vil kunne omfattes af EBL § 8, stk. 2, afhænger af, jf.  

 ovenstående, om lejligheden er købt med henblik på anvendelse som  

 sommerbolig,  

 og om lejligheden rent faktisk også er anvendt som sommerbolig.
Det fremgår af  

 det oplyste, at spørger har erhvervet lejligheden med henblik på anvendelse  

 til  

 ferieophold samt ved familiebesøg i Kommune A.
Spørger ejer ikke andre  

 ejendomme og har fortsat folkeregisteradresse på en ejendom i Kommune X, som  

 er  

 ejet af ægtefællen.
 På baggrund af  

 de foreliggende oplysninger er det SKATs opfattelse, at lejligheden kan anses  

 for erhvervet som sommerbolig for spørger og dennes husstand.  SKAT  

 indstiller derfor, at spørgsmål 1, om lejligheden skattemæssigt kan betragtes  

 som sommerbolig, besvares med et ja.
For så vidt  

 angår spørgsmål 2, om en eventuel avance ved afståelse af lejligheden er  

 skattefri, afgøres dette spørgsmål af ligningsmyndighederne, når lejligheden  

 afstås.
Ligningsmyndighederne vurderer, hvorvidt lejligheden udelukkende har  

 været anvendt som sommerbolig, og om en eventuel avance derfor er skattefri  

 efter EBL § 8, stk. 2.
Ejendomsværdiskat  

 påhviler personer, der ejer fast ejendom i Danmark.
Dette fremgår af  

 ejendomsværdiskattelovens  

 (EVSL) § 2. Det følger af EVSL § 4, at der betales ejendomsværdiskat af  

 ejerlejligheder, en- og tofamiliehuse, landbrugsejendomme m.fl. og der  

 betales  

 ejendomsværdiskat af den del af ejendomsværdien, der vedrører ejerens bolig.  

 Skatten beregnes ud fra ejendommens værdi, der er fastsat ved den offentlige  

 ejendomsvurdering.
Hvad angår  

 sommerboliger, betales der ejendomsværdiskat, når ejeren har sommerboligen  

 til  

 disposition, selv om der ikke gøres brug af boligretten og selv om  

 sommerboligen ikke anvendes hele året.
Der regnes således med en 12 måneders  

 benyttelse af sommerboligen, uanset manglende mulighed for at anvende  

 sommerboligen hele året.
Ved manglende mulighed for anvendelse af boligen som  

 følge af forbud eller lignende, tages der hensyn hertil ved  

 ejendomsvurderingen.
Der betales  

 ejendomsværdiskat af helårsbolig og sommerbolig efter samme regler.
At  

 Kommune  

 A har oplyst, at lejligheden maksimalt må anvendes 180 dage pr. år uden  

 bopælspligt, ses ikke at begrunde en nedsættelse af ejendomsværdiskatten.
 SKAT indstiller  

 derfor, at spørgsmål 3 om ejendomsværdiskatten udgør maksimalt 180/365  

 besvares  

 med et nej.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år.
