Vedtaget af Folketinget ved 2. (sidste) behandling den 9. februar 2017 Folketingsbeslutning om et dansk militært bidrag til en amerikansk hangarskibsgruppe, herunder til støtte for den internationale koalitions indsats mod ISIL i Irak og Syrien samt fremme af maritim sikkerhed Folketinget meddeler sit samtykke til, at en dansk fregat indsættes i en amerikansk hangarskibsgruppe.
Her vil fregatten bidrage til forsvaret af hangarskibsgruppen og eventuelt til luftrumskoordination og -kontrol.
Opgaverne kan varetages, mens hangarskibsgruppen er engageret i almindelig sejlads og i forbindelse med hangarskibsgruppens støtte til henholdvis koalitionens indsatser mod ISIL i Irak og Syrien og til den internationale maritime koalitionsstyrke Combined Maritime Forces (CMF).
