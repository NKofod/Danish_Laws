For afgiftsåret 1987/88 blev der søgt om tildeling af en supplerende  

 basisandel på grundlag af omlægning af driften fra at være baseret på  

 alsidigt husdyrhold til mælkeproduktion.
Svinestalden blev ombygget til  

 kalvestald, hvorved det blev muligt at udvide antallet af kobåse.
Investeringerne skulle finansieres med forbedringsstøtte.
Efter  

 påklage fandt Landbrugsministeriet, at der var grundlag for en udvidelse  

 svarende til den, der fremgik af bygningstegningerne forudsat, at  

 investeringsbeløbet vedrørende ko/svinestalden kunne godkendes som  

 tilskudsberettiget i henhold til forbedringsloven.
I skrivelse af 24. maj 1988 har foreningen for Gunnar Ellegaard Pedersen  

 klaget over EF-direktoratets afgørelse om tildeling af supplerende basisandel  

 (afgiftsfri mælkeleverance) for afgiftsåret 1987/88 til  

 ejendommen Lihmevej 19, St.
Lihme, 7183 Randbøl.
Det fremgår af sagen, at der på bedriften er en kostald med kapacitet til  

 48 køer.
Desuden har der været en svineproduktion på ca. 300 slagtesvin om  

 året, men da svinestalden efter det oplyste er nedslidt, er det planlagt at  

 opgive svineproduktionen og ombygge svinestalden til kalvestald, hvorved der  

 kan udvides med 8 køer til ialt 56, efter bygningstegningerne dog kun en  

 udvidelse fra 49 til 54 båse.
 Der er indgivet forbedringsplan med et produktionsmål på 56 årskøer.
Bedriftens tildelingsgrundlag er 258.329 kg mælk.
Der er ansøgt om et  

 forhøjet tildelingsgrundlag på 370.944 kg mælk på grundlag af et planlagt  

 antal årskøer i afgiftsåret 1987/88 på 56 samt en planlagt mælkeydelse på  

 6.224 kg pr. årsko.
 Ansøgningen om forhøjet tildelingsgrundlag er indsendt med henvisning til  

 forbedringsplan.
Landbrugsministeriet finder, at der er grundlag for en delvis  

 imødekommelse af ansøgningen.
Der er ved afgørelsen lagt vægt på, at den  

 foretagne ændring medfører øget kapacitet til malkekvægholdet, idet  

 svineproduktionen nedlægges og kalvene overføres til den ombyggede  

 svinestald.
Tildelingsgrundlaget skal derfor forhøjes til 1983-leverancen på 258.329  

 kg mælk suppleret med 5 årskøer x 6.624 kg (33.120 kg), ialt 291.449 kg, idet  

 der ikke kan godkendes et større antal køer end svarende til den generelle  

 udvidelse med 5 kobåse.
Tildelingen er dog betinget af, at  

 investeringsbeløbet vedrørende kostalden/svinestalden kan godkendes som  

 tilskudsberettiget i henhold til forbedringsloven.
Meddelelsen om ny basisandel vil senere blive givet af Danske Mejeriers  

 Mælkeudvalg.
Man har samtidig anmodet EF-direktoratet om at foretage de  

 videre foranstaltninger i sagen.
 Gunnar Ellegaard Pedersen er herfra orienteret om sagens afgørelse.
 P.M.V.
 E.B.
