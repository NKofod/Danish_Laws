 I medfør af § 56, stk. 5, i færdselslov nr. 287 af 10. juni 1976, som  

 ændret ved lov nr. 158 af 24. april 1985, fastsættes:
 § 1.  Undervisning af elever, der påbegynder  

 køreundervisning den 1. oktober 1986 eller senere med henblik på erhvervelse  

 af kørekort til kategori A, skal foregå i overensstemmelse med  

 undervisningsplanen for køreuddannelsen til motorcykel (kategori A), der er  

 optaget som bilag til denne bekendtgørelse.
 § 2.  Elever, som har påbegyndt køreundervisning før  

 den 1. oktober 1986 og har indstillet sig til køreprøve inden den 1. februar  

 1987, kan afslutte uddannelsen og aflægge køreprøven efter de hidtil gældende  

 regler.
Justitsministeriet, den 11. juli 1986 Erik Ninn-Hansen / A.
Walsted Hansen INDLEDNING.
 Det overordnede mål for køreuddannelsen til køretøjskategori  

 A er:
- at give eleverne indsigt i og forståelse for de farer og vanskeligheder, de som motorcyklister møder i  

 færdslen, samt give - at give eleverne et sådant kendskab til køretøjet og dets betjening, at  

 de kan konstatere opståede mangler af betydning for sikkerheden, - at give eleverne forståelse for de grundlæggende menneskelige forhold,  

 der har indflydelse på kørefærdigheden, således at de fuldt ud kan udnytte  

 deres evner og i fornødent omfang modvirke almindelige menneskelige  

 begrænsninger.
- at give eleverne færdighed i at bedømme færdslen kritisk og føre  

 køretøjet uden fare for sig selv og andre, - at bidrage til, at eleverne bliver hensynfulde og ansvarsbevidste  

 motorcyklister, - at give eleverne viden om og forståelse for de svage trafikanters  

 situation, særlig i forholdet til den motoriserede færdsel.
 Denne undervisningsplan indeholder en nærmere specificering af  

 uddannelsesmålene opdelt i følgende hovedafsnit:.
Hvert hovedafsnit indledes med en kort beskrivelse af undervisningens  

 formål.
Derefter følger en opdeling i underafsnit med angivelse af hovedmål  

 og detaljerede delmål.
Delmålene udgør de egentlige retningslinier for såvel  

 undervisningen som bedømmelsen ved køreprøven, idet de nøjere klarlægger,  

 hvad eleven skal vide og kunne efter endt undervisning.
 Til præcisering af præstationskravene til eleven er benyttet følgende  

 udtryk i delmålbeskrivelserne:
Eleven skal - HAVE KENDSKAB TIL, vil sige, at eleven skal være så vidt orienteret om  

 emnet, at det kan understøtte og lette den efterfølgende færdighedsindlæring.
 - UDPEGE OG BENÆVNE, vil sige, at eleven i praksis skal kunne lokalisere  

 bestemte genstande herunder især betjeningsudstyr på motorcyklen og kende  

 deres almindeligt brugte betegnelser.
 - AFLÆSE OG ANGIVE BETYDNINGEN AF, vil sige, at eleven i praksis skal  

 kunne anvende instrumenterne på motorcyklen og forstå, hvad de registrerer.
 - KONTROLLERE, vil sige, at eleven i praksis skal kunne undersøge og med  

 egne ord forklare, om lovkrav m.v. til motorcyklens indretning og udstyr er  

 opfyldt.
 - ANGIVE INDHOLDET ELLER BETYDNINGEN AF, vil sige, at eleven skal kunne  

 finde de korrekte svar blandt flere mulige på spørgsmål om indholdet af en  

 lovbestemmelse, om vejafmærkning eller lignende eller med egne ord kunne gøre  

 rede for det pågældende emne.
 - BEHERSKE BESTEMTE FÆRDIGHEDER, vil sige, at eleven i praksis skal kunne  

 orientere sig kritisk, håndtere betjeningsudstyr korrekt og fejlfrit udføre  

 sammensatte manøvrer på motorcyklen.
 - OPFATTE, GENKENDE OG BEDØMME ELER FORUDSE, vi vil sige, at eleven ved  

 hjælp af syn (hørelse eller andre sanser) skal kunne bemærke bestemte forhold  

 i en færdselssituation eller på billeder, forstå forholdets sikkerhedsmæssige  

 betydning og finde det korrekte svar blandt flere mulige på spørgsmål om det  

 pågældende forhold eller med egne ord forklare forholdets betydning.
 - REAGERE HENSIGTSMÆSSIGT, vil sige, at eleven skal kunne føre motorcyklen  

 og ændre hastighed, placering eller kørselsretning i overensstemmelse med  

 færdselsreglerne og hensynet til sikkerheden og trafikkens afvikling.
Der er ved målbeskrivelserne ikke skelnet skarpt mellem teoretisk og  

 praktisk undervisning.
Dette skyldes hensynet til, at teoretisk og praktisk  

 undervisning bør integreres i størst muligt omfang, og at kørelæreren derfor  

 stilles mere frit i valget af undervisningsmetode og undervisningssituation.
 Opretholdelsen af den traditionelle skarpe skelnen mellem teori og praksis  

 er i øvrigt mindre hensigtsmæssig, idet mange praktiske færdigheder udmærket  

 kan indlæres i et teorilokale med de rette hjælpemidler, og en del teoretisk  

 viden med fordel kan formidles under praktiske øvelser i færdslen.
 Om den nærmere planlægning og gennemførelse af undervisningen, herunder  

 valg af hjælpemidler henvises til lærervejledningen til undervisningsplanen.
 Om de nærmere retningslinier for køreprøven henvises til prøvevejledningen  

 til undervisningsplanen.
 1. MOTORCYKLENS INDRETNING OG UDSTYR.
 Formålet med undervisningen er at give eleven et sådant kendskab til  

 motorcyklens indretning og udstyr og en sådan forståelse af motorcyklens  

 funktioner, at det letter indlæringen af en korrekt og skånsom behandling af  

 motorcyklen og en sikker udførelse af de forskellige manøvrer.
 Undervisningen har endvidere til formål at gøre eleven bekendt med de  

 vigtigste lovbestemmelser om motorcyklens udstyr, således at eleven selv kan  

 konstatere mangler eller fejl, der har betydning for færdselssikkerheden.
 1.1. BETJENINGSUDSTYR OG INSTRUMENTER.
 HOVEDMÅL.
 Eleven skal lære at udpege og benævne betjeningsudstyret på motorcyklen,  

 der skal benyttes under kørsel på lukket øvelsesplads og på vej, samt lære at  

 angive betydningen af standardinstrumenter og kontrollys.
 Eleven skal endvidere have kendskab til, hvorledes motor, tænding,  

 gashåndtag, kobling, gear, styreapparat og bremser fungerer, således at det  

 hjælper eleven til at behandle betjeningsudstyret korrekt.
 Delmål.
 1.1.1. BETJENINGSUDSTYR.
 Eleven skal kunne udpege og benævne følgende betjeningsudstyr:
 - Kontakt til tænding, lygter, elektrisk starter, motorstop og signalhorn.
 - Kontakt til positionslys, nærlys, fjernlys og evt. blinklys.
 - Afspærringshane for benzintilførsel.
 - Håndtag til gas og choker.
 - Greb til håndbremse og kobling.
 - Pedal til fodbremse, gear og eventuel kick-starter.
 - Styr, centralstøtteben og sidestøtteben.
 1.1.2. KONTROLUDSTYR.
 Eleven skal kunne aflæse og angive betydningen af følgende kontroludstyr:.
 - Speedometer og eventu entuel omdrejningstæller.
 - Kontrol for olietryk, elektrisk strøm samt lys i lygter, herunder  

 blinklys og eventuelt temperatur og gear.
 1.1.3. MOTOR, TÆNDING OG GASHÅNDTAG.
 Eleven skal have kendskab til følgende funktioner:
 - Motoren fungerer i princippet på den måde, at et antal stempler sættes i  

 bevægelse, når en brændstofblanding antændes.
 - Stemplernes bevægelse frem og tilbage omsættes til en roterende  

 bevægelse af en krumtap, og denne bevægelse føres videre gennem kobling, gear  

 og kæde eller kardanaksel til motorcyklens baghjul.
 - Brændstoffet suges sammen med luft gennem karburatoren ind i motoren og  

 mængden reguleres ved at dreje på gashåndtaget.
- Antændelsen af brændstoffet sker ved gnister fra tændrørene.
Når  

 tændingsnøglen er drejet, får tændrørene strøm fra motorcyklens  

 tændingsanlæg, der er tilsluttet batteriet.
 - Motoren må hjælpes i gang enten af en elektrisk starter, der får strøm  

 fra batteriet, når startkontakten betjenes, eller af en kick-starter, der  

 betjenes med foden.
 1.1.4. KOBLING.
 Eleven skal have kendskab til følgende funktionerer:
 - Koblingen fungerer i princippet på den måde, når koblingsgrebet slækkes,  

 at en plade presses mod et roterende hjul på krumtappen, hvorved bevægelsen  

 føres videre til gearkasse, kæde eller kardanaksel og baghjul.
 - Forbindelsen til gearkassen afbrydes, når koblingsgrebet trækkes helt  

 til.
 - Koblingsgrebet KAN trækkes helt til under start af motoren for at skåne  

 starteren, og det SKAL trækkes helt til under gearskift for ikke at ødelægge  

 gearkassen.
 - Koblingsgrebet skal slækkes langsomt i 1. gear, så bevægelsen fra  

 motoren overføres blødt til motorcyklens baghjul.
 1.1.5. GEAR.
 Eleven skal have kendskab til følgende funktioner:
 - Gearkassen fungerer i princippet på den måde, at tandhjul af forskellig  

 størrelse bringes til at gribe ind i hinanden, når gearpedalen betjenes.
 - De forskellige tandhjulsindgreb regulerer overførslen af bevægelsen fra  

 motoren til baghjulet.
 - De lavere gear tilpasser motorens trækkraft og omdrejninger ved  

 igangsætning, acceleration eller kørsel op ad stejl bakke samt ved kørsel med  

 lav hastighed.
 - De høje gear skåner motoren og tilpasser dens trækkraft og omdrejninger  

 ved kørsel med høj hastighed.
 1.1.6. STYREAPPARATET.
 Eleven skal have kendskab til følgende funktioner:
 - Styreapparatet fungerer i princippet på den måde, at en drejning på  

 styret direkte overføres til forhjulet, idet styr, styrestamme, forgaffel og  

 forhjul er i fast forbindelse.
 - Styret er fastgjort til motorcyklens stel, ved at styrestammen går  

 gennem stellets kronrør og holdes på plads i dette ved tilspændte kuglelejer.
 1.1.7. BREMSER.
 Eleven skal have kendskab til følgende funktioner:
 - Hjulbremserne fungerer i princippet på den måde, at en bremsebelægning  

 ved et væsketryk eller ved et kabeltræk presses mod en tromle eller skive på  

 motorcyklens hjul, så hjulets rotation nedsættes.
 - Væsketrykket eller kabeltrækket opstår, når man træder på bremsepedalen  

 eller trækker håndbremsegrebet til.
 - Normalt virker fodbremsen på baghjulet, og håndbremsen på forhjulet.
 - Fodbremse og håndbremse kan således aktiveres med forskellig styrke og  

 dermed tilpasses vejforhold, føre og motorcyklens belæsning (belastning).
 - På nogle motorcykler virker fodbremsen på både forhjul og baghjul.
 - På motorcykler med automatisk kobling kan baghjulsbremsen være  

 håndbetjent med et greb på styrets venstre side.
 1.2. LOVBESTEMMELSER OM MOTORCYKLENS INDRETNING OG UDSTYR M.V.
 HOVEDMÅL.
 Eleven skal lære de vigtigste lovbestemmelser om motorcyklens indretning  

 og udstyr, herunder brug af styrthjelm og have kendskab til forskellige  

 risikoforhold og tegn på fejl, der har særlig betydning for  

 færdselssikkerheden.
 Eleven skal endvidere uden brug af værktøj lære at kontrollere udstyrets  

 lovlighed på en motorcykel og påvise eventuelle fejl eller mangler.
 DELMÅL.
 1.2.1. FØRERENS OG EJERENS ANSVAR.
 Eleven skal kunne angive indholdet af følgende lovbestemmelser:
 - Ejeren eller brugeren har ansvaret for, at motorcyklen er i lovlig  

 stand, og føreren har ansvaret for, at motorcyklen er i sikkerhedsmæssig  

 forsvarlig stand.
 - Føreren skal kal hele tiden være opmærksom på, om motorcyklen er i  

 orden, og især at styreapparat, bremser, lygter (herunder eventuelle  

 blinklygter) og signalhorn fungerer sikkert og efter lovens krav.
 - Såfremt man ønsker at ændre på motorcyklens oprindeligt godkendte  

 indretning og udstyr, skal man være opmærksom på, at der gælder særlige  

 regler for dette.
 1.2.2. STYREAPPARATET.
 Eleven skal kunne angive indholdet af følgende lovbestemmelser:
 - Styreapparatet skal kunne betjenes let, sikkert og hurtigt.
 - Der må ikke på grund af slid eller lignende forekomme væsentligt slør i  

 styreapparatet som helhed eller i dets enkelte dele.
 Eleven skal kunne kontrollere, om følgende krav til styreapparatet er  

 opfyldt:
 - Styret skal være mere end 55 cm bredt.
 - Håndtagene må ikke sidde lavere end motorcyklens sæde og højst sidde 30  

 cm over sædets højde.
 - Ved fuldt styreudslag skal der være tilstrækkelig plads til førerens  

 hænder.
 - Forhjulet skal præcist følge styrets bevægelse.
 - Styr og håndtag skal sidde fast.
 - Slør mellem kronrør og styrestamme og mellem gaffelkrone og samlestykke  

 samt i teleskoprør må ikke forekomme.
 - Styreapparatet må ikke på grund af udstyr eller andet hindres i sin  

 bevægelse og skal kunne drejes let og og hurtigt uden mislyde eller punktvis  

 træghed.
 1.2.3. BREMSER.
 Eleven skal kunne angive indholdet af følgende lovbestemmelser:
- Tohjulet motorcykel skal skal have to bremsesystemer, (fodbremse og  

 håndbremse), der virker uafhængigt af hinanden på hver sit hjul.
Fodbremsen  

 kan dog virke på begge hjul.
 - Både fodbremse og håndbremse skal kunne bremse motorcyklen sikkert,  

 hurtigt og virksomt ved alle hastigheder og belastninger.
Eleven skal kunne kontrollere om om følgende krav til MEKANISKE BREMSER er opfyldt:.
 - Håndbremsegrebet må højst kunne trækkes 2/3 til.
 - Bremsearmen ved forhjulet bør normalt højst kunne trækkes så langt op,  

 at den står vinkelret på trækstangen eller trækkets retning.
 - Fodbremsepedalen skal have en riflet eller gummibelagt overflade, så den  

 giver et godt fodfæste.
 - Pedalen bør i topstilling nå op til overkanten af fodstøtten, den bør  

 højst kunne trædes 2-3 cm ned til bremsepunktet og må herunder ikke bringe  

 foden i en ubekvem stilling.
 - Bremsearmen ved baghjulet bør normalt højst kunne trækkes så langt  

 fremad, at den står vinkelret på trækstangen eller trækkets retning.
 - Bremsearme, bremsekabler og trækstænger må ikke slides eller klemmes mod  

 dele af motorcyklen.
 - Bremsekabler skal være velsmurte og hele, uden knæk, og trækstænger må  

 ikke være bøjede.
 Eleven skal kunne kontrollere om følgende krav til HYDRAULISKE BREMSER er  

 opfyldt:.
 - Håndbremsegrebet skal have ca. 1 cm frigang og må højst kunne trækkes  

 halvvejs til.
 - Bremsemodstanden skal føles fast, og under vedvarende aktivering må  

 bremsegrebet ikke kunne trækkes længere ind mod gashåndtaget.
 - Fodbremsepedalen skal have ca. 1 cm frigang og en riflet eller  

 gummibelagt overflade, så den giver et godt fodfæste.
 - Pedalen bør i topstilling nå op til overkanten af fodstøtten, den bør  

 højst kunne trædes 2-3 cm ned til bremsepunktet og må herunder ikke bringe  

 foden i en ubekvem stilling.
 - Bremsemodstanden skal føles fast, og bremsepedalen må ikke synke, når  

 den vedvarende holdes nedtrådt.
 - I beholderen til bremsevæske skal væskestanden være mellem min. og max.  

 mærkerne.
 - Bremsesystemet skal være tæt uden udsivning fra bremseslanger, bremserør  

 og hjulbremser.
- Bremseslanger og bremserør skal være ubeskadigede og må ikke kunne  

 slides eller klemmes mod dele af motorcyklen.
Eleven skal have kendskab til  

 følgende tegn på fejl ved bremserne.
 - Ujævn og svag bremsevirkning eller pludselige hugninger fra et eller  

 begge hjul tyder på fejl i bremsetromler, bremseskiver eller  

 bremsebelægninger.
 - Hvis håndbremsegrebet kan trækkes næsten helt ind mod gashåndtaget,  

 eller fodbremsepedalen kan trædes meget langt ned, er det tegn på, at  

 bremserne trænger til justering eller reparation.
 1.2.4. LYGTER, REFLEKSER OG SIGNALHORN.
 Eleven skal kunne angive indholdet af følgende lovestemmelser:
 - Motorcyklen må kun være udstyret med påbudte eller tilladte lygter og  

 refleks.
 - De påbudte lygter og reflekser omfatter:
 En lygte med fjernlys, en lygte med nærlys, en eller to lygter med  

 positionslys, (fjernlys, nærlys og positionslys kan være indbygget i samme  

 lygte), en eller to lygter med baglys, en eller to lygter med stoplys,  

 (baglys og stoplys kan være indbygget i samme lygte), mindst en  

 nummerpladelygte, mindst en rød refleks bagpå motorcyklen.
- Forlygternes fjernlys (det lange lys) skal kunne belyse vejen mindst 100  

 m foran motorcyklen.
Nærlyset (det korte lys) skal kunne belyse vejen mindst  

 30 m foran motorcyklen uden at blænde, og parkeringslyset skal tydeligt kunne  

 se ses i mindst 300 m's afstand.
 - Forlygternes lys skal være hvidt eller gulligt.
 - Baglygterne skal have rødt lys, der tydeligt kan ses i mindst 300 m's  

 afstand uden at blænde.
 Eleven skal have kendskab til følgende lovbestemmelse:
 - De tilladte lygter og reflekser omfatter:.
Tågeforlygter, tågebaglygter, søgelygte, overhalingsblink,  

 retningsviserblinklygter og havariblink, for hvilke der gælder særlige  

 regler.
Endvidere må motorcyklen være udstyret med hvide reflekser foran,  

 gule reflekser på siderne og røde reflekser bagpå.
 Eleven skal kunne kontrollere, om følgende krav til lygter, refleks og  

 horn er opfyldt:
 - Alle lygter skal kunne lyse.
 - Pærer skal være sat rigtigt i forlygternes fatninger, (bedømt udefra på  

 lys-mørke grænsens placering).
 - Nærlyset skal belyse vejen mindst 30 m foran motorcyklen uden at blænde.
 - Stoplygter skal give væsentlig kraftigere lys end baglygter, så snart  

 håndbremsegrebet trækkes eller der trædes på bremsepedalen.
 - Nummerpladelygte skal have hvidt lys, der kan belyse nummerpladen, så  

 den tydeligt kan læses i mindst 20 m's afstand.
 - Lygter i et lygtepar skal have ens farve og lysstyrke.
 - Reflekser bag på motorcyklen skal være godkendte, og de må ikke være  

 trekantede.
 - Signalhornet skal have en klar, konstant tone.
 1.2.5. MOTOR OG UDSTØDNINGSSYSTEM.
 Eleven skal kunne kontrollere, om følgende krav til motor og  

 udstødningssystem er opfyldt:
 - Motoren må ikke udvikle unødig røg og støj.
 - Motoren må ikke være tilsølet af udsivende olie.
 - Udstødningssystemet skal være forsynet med lyddæmper, der skal være tæt  

 og sidde fast.
 Eleven skal have kendskab til følgende risikoforhold vedrørende motor og  

 udstødningssystem:
 - Motoren udvikler kulilte, som er lugtfri og farlig selv i små mængder i  

 lukkede rum.
 - For lidt olie på motoren eller for lidt vand i kølesystemet kan medføre,  

 at motoren ødelægges.
 Eleven skal have kendskab til følgende tegn på fejl i motor og  

 udstødningssystem.
 - Mørk udstødningsrøg og varig misfarvning indvendig i udstødningsrøret  

 tyder på dårlig forbrænding på grund af fejl i motoren, i luftfilter eller  

 choker.
 - Støj i unormalt omfang ved gasgivning tyder på fejl i lyddæmper.
 - Motor-opspeedning, uden at hastigheden forøges, tyder på fejl i kobling.
 - Vanskelig gearskiftning med kraftige mislyde tyder på fejl i gear eller  

 kobling.
 - Langsom bevægelse af motorcyklen i 1. gear, selv om koblingsgrebet er  

 trukket helt til, tyder på fejl i koblingen.
 1.2.6. BÆRENDE DELE.
 Eleven skal kunne angive indholdet af følgende lovbestemmelser:
 - Dæk, hjulfælge, eger og hjullejer skal være ubeskadigede.
 - Dæk skal være pumpet op til et lufttryk efter motorcykelfabrikantens  

 forskrifter.
 Eleven skal kunne kontrollere om følgende krav til de bærende dele er  

 opfyldt:
 - Hjulfælge, nav og lejer skal være fri for tæring og revner.
 - Hjuleger skal være hele, tilstrækkelig spændt og til stede i fuldt  

 antal.
 - Hjullejer og aksler skal være fastspændt og uden slør.
 - Dæk skal have mindst 1 mm dybde i hovedmønstret.
 - Støddæmpere skal være virksomme (bedømt ved, at motorcyklens forparti  

 eller bagparti efter en kraftig nedtrykning løfter sig og falder til ro med  

 det samme).
 Eleven skal have kendskab til følgende tegn på fejl i de bærende dele:
 - Ujævnt slid på dæk tyder på fejl i dæktryk, hjul, bremser eller  

 støddæmpere.
 - Knirkende eller skrabende lyde under kørslen kan tyde på fejl i fjedre  

 el eller støddæmpere.
 - Støddæmpere, der går i bund under en kraftig opbremsning, tyder på fejl  

 i fjedre.
 1.2.7. STEL M.V.
 Eleven skal have kendskab til følgende krav til stellet m.v.:.
 - Stel, skærme m.v. skal være uden skarpe kanter eller udragende dele, der  

 kan være til fare for andre trafikanter.
 - Begge hjul skal være forsynet med skærm.
 - Stel, skærme m.v. må ikke være beskadiget eller tæret af rust i en sådan  

 grad, at det er til fare for færdselssikkerheden.
 1.2.8. SÆRLIGT UDSTYR.
 Eleven skal kunne angive indholdet af følgende lovbestemmelser:.
 - Eventuel vindskærm skal være af godkendt sikkerhedsglas eller lignende  

 og være solidt fastgjort til styret eller stellet.
 - Vindskærm, der er så høj, at føreren ikke kan se kørebanen 10 m foran  

 førersædet, skal være forsynet med forrudevisker og -vasker.
- Motorcyklens fører og enhver passager, der er fyldt 12 år, skal under  

 kørslen anvende fastspændt styrthjelm.
Føreren har ansvaret for, at passager  

 under 15 år anvender styrthjelm.
- Styrthjelme skal være godkendte, dvs.
DS. -E- eller e-mærkede og må kun  

 bemales eller påsættes mærker efter fabrikantens særlige anvisninger.
 2. MANØVER PÅ LUKKET ØVELSESPLADS.
 Formålet med undervisningen på lukket øvelsesplads er at give eleven  

 færdighed i at håndtere motorcyklen uden startet motor og at beherske  

 motorcyklen ved lave og moderate hastigheder under udførelse af manøvrer, der  

 forekommer i almindelig færdsel, - d.v.s. igangsætning, standsning,  

 ligeudkørsel og svingning.
 De enkelte manøvrer skal være indlært med så stor sikkerhed og præcision,  

 at eleven i de efterfølgende øvelser på vej, hovedsagelig kan koncentrere sig  

 om at tilpasse kørslen til vej- og færdselsforholdene og de gældende  

 færdselsregler.
 Hver enkelt øvelses præcise indhold og varighed overlades til kørelærerens  

 skøn, særlig under hensyn til elevernes individuelle behov. Øvelserne bør dog  

 gennemføres i en rækkefølge, som sikrer, at eleven hele tiden føres fra en  

 lettere til en vanskeligere øvelse.
Samtlige øvelser skal normalt kunne gennemføres på 3-5 timer.
En øvelse  

 kan anses for indlært med tilfredsstillende resultat, når eleven kan udføre  

 den fejlfrit, eventuelt to gange efter hinanden.
Øvelsespladsen skal omfatte et jævnt, vandret areal på ca. 100 x 50 m med  

 kørefast overflade således at øvelserne kan udføres i overensstemmelse med  

 delmålbeskrivelserne.
Pladsen skal være forsvarligt afspærret fra almindelig  

 færdsel.
 Om øvelsespladsens indretning og udstyr samt undervisningens  

 tilrettelæggelse og gennemførelse henvises til lærervejledningen til  

 undervisningsplanen.
 2.1. FORBEREDELSE TIL KØRSEL.
 HOVEDMÅL.
 Eleven skal lære at foretage de nødvendige sikkerhedsmæssige forberedelser  

 til kørslen og blive fortrolig med betjeningsudstyrets og  

 kontrolinstrumenternes betegnelser, placering og brug.
 Lektionen kan med fordel kombineres med afsnit 1.1. Betjeningsudstyr og  

 instrumenter.
 DELMÅL.
 2.1.1. PERSONLIGT UDSTYR.
Eleven skal have kendskab til følgende sikkerhedskrav til det personlige udstyr:
 - Handsker, fodtøj og anden påklædning skal yde passende beskyttelse mod  

 kulde, blæst og vejrliget i øvrigt.
 - Halstørklæde, bælte, bukseben m.v. må ikke kunne nå ind i baghjul eller  

 kæde eller dække nummerplade, baglygte og reflekser og eventuelt blinklys.
 - Styrthjelmen skal passe i størrelse og være fastspændt.
 - Hjelmvisir eller motorbriller skal være rene og hele, uden ridser.
 2.1.2. MOTORCYKLENS UDSTYR.
 Eleven skal kunne kontrollere om følgende sikkerhedskrav til motorcyklen  

 er opfyldt:.
 - Spejle og lygteglas skal være rene.
 - Fodhvilere skal være rene.
 Eleven skal kunne benævne og betjene samt aflæse udstyr og instrumenter  

 som nævnt i afsnit 1.1.1. Betjeningsudstyr og afsnit 1.1.2.  

 Kontrolinstrumenter, i det omfang dette er nødvendigt for at udføre øvelserne  

 på øvelsespladsen.
 2.2. HÅNDTERING AF MOTORCYKLEN.
 HOVEDMÅL.
 Eleven skal erfare motorcyklens vægt, tyngde og styrbarhed under trækning  

 af motorcyklen uden startet motor.
 Eleven skal endvidere lære at stige af og på motorcyklen og indtage  

 korrekt siddestilling.
 DELMÅL.
 2.2.1. TRÆKKE MOTORCYKLEN.
 Eleven skal beherske følgende færdigheder uden startet motor:
 - Stå på venstre side af motorcyklen med venstre hånd på styret og højre  

 hånd på håndbøjlen og vippe motorcyklen fra side til side.
 - Anbringe motorcyklen stabilt på centralstøtteben og sidestøtteben.
 - Stå på venstre side af motorcyklen med begge hænder på styret, slå  

 sidestøttebenet op og derpå trække motorcyklen forlæns og baglæns, i cirkel  

 til højre og venstre, samt betjene håndbremsen.
 2.2.2. KORREKT SIDDESTILLING.
 Eleven skal beherske følgende færdigheder:
 - Stige på og af motorcyklen på den for den enkelte elev mest bekvemme og  

 sikre måde.
 - Indtage korrekt siddestilling, som gør det muligt at nå alt  

 betjeningsudstyr uden at ændre stilling, holde hovedet oppe, ryg og skuldre  

 afslappede og knæene tæt ind mod benzintanken.
 - Indstille (eventuelle) spejle efter den korrekte siddestilling, og  

 herunder være opmærksom på blinde vinkler og kontrollere disse ved  

 hoveddrejning.
 - Kontrollere blinde vinkler som følge af styrthjelmens, motorbrillers  

 eller visirets eventuelle begrænsninger af synsfeltet.
 - Korrekt benævne og betjene håndbremse, fodbremse, kobling, gearpedal og  

 gashåndtag (uden startet motor).
 2.3. START AF MOTOR OG KOBLINGSBETJENING.
 HOVEDMÅL.
 Eleven skal lære at starte og stoppe motoren og fornemme koblingspunktet  

 på motorcyklens reaktion og ændring af motorlyd.
 DELMÅL.
 2.3.1. START OG STOP AF MOTOR.
 Eleven skal beherske følgende færdigheder:
 - Foretage de fornødne forberedelser til start af motor, herunder åbne  

 benzinhane, tilslutte tænding, sætte i frigear, betjene eventuel  

 motorstop-kontakt og åbne for choker.
 - Starte motoren med elektrisk starter eller kickstarter.
 - Stoppe motoren, betjene eventuel motorstop-kontakt og afbryde tænding,  

 lukke benzinhane og derefter genstarte motoren.
 2.3.2. FORNEMME KOBLINGSPUNKT.
 Eleven skal beherske følgende færdigheder:.
 - Sidde og støtte med et ben på hver side af motorcyklen med startet  

 motor, i 1. gear og koblingsgrebet trukket til.
 - Langsomt slække koblingsgrebet indtil koblingspunktet og derpå trække  

 koblingsgrebet til igen.
 2.4. IGANGSÆTNING OG STANDSNING.
 HOVEDMÅL.
 Eleven skal lære at betjene gashåndtag, kobling og bremser behersket,  

 således at igangsætning og standsning foregår uden voldsomme ryk, og således  

 at hastigheden holdes nogenlunde jævn (ikke over 15 km/t) på de korte  

 kørestrækninger.
 DELMÅL.
 2.4.1. IGANGSÆTNING OG STANDSNING På PLAN VEJBANE.
 Eleven skal beherske følgende færdigheder:.
 - Starte motoren.
 - Hurtigt og sikkert indstille gashåndtaget efter motorlyd eller eventuel  

 omdrejningstæller til korrekte motoromdrejninger til igangsætning.
 - Sætte blødt igang og holde ret kurs under langsom ligeudkørsel et kort  

 stykke med begge fødder på fodhvilerne.
 - Standse ved samtidig brug af fodbremse og håndbremse og beholde fødderne  

 på fodhvilerne længst muligt.
 2.4.2. IGANGSÆTNING MED AKTIVERET FODBREMSE.
 Eleven skal beherske følgende færdigheder (som forøvelse til igangsætning  

 på hældende vej):
 - Sidde med startet motor, i 1. gear, med venstre fod på vejbanen og højre  

 fod på fodbremsepedalen.
 - Sætte blødt igang under samtidig betjening af gashåndtag, koblingsgreb  

 og fodbremsepedal.
 - Standse som under punkt 2.4.1.
 2.4.3. IGANGSÆTNING På HÆLDENDE VEJ.
 Såfremt forholdene tillader det, skal eleven beherske følgende  

 færdigheder:
 - Sidde med startet motor, i 1. gear, med venstre fod på hældende vejbane  

 og højre fod på fodbremsepedalen.
 - Sætte blødt igang under samtidig betjening af gashåndtag, koblingsgreb  

 og fodbremsepedal.
 - Standse som under pkt. 2.4.1.
 2.5. LANGSOM KØRSEL LIGEUD OG I CIRKLER.
 HOVEDMÅL.
 Eleven skal lære at beherske motorcyklen under kørsel i det ustabile  

 område, hvor gyrovirkningen er ringe, og under udførelse af lettere og  

 vanskeligere manøvrer.
 Delmål.
 2.5.1. LIGEUDKØRSEL.
 Eleven skal beherske følgende færdigheder:
- Køre ligeud i afmærket spor (højst 1,5 m bredt) med så lav hastighed som  

 muligt, og under 15 km/t.
Hastigheden reguleres med kobling og gas.
Begge  

 fødder holdes på fodhvilerne.
 - Køre ligeud og med mellemrum bremse og herunder kortvarigt holde næsten  

 stille så vidt muligt uden at sætte fødderne til jorden og derefter køre  

 fremad på ny.
 2.5.2. KØRSEL I CIRKEL OG I OTTE-TAL.
 Eleven skal beherske følgende færdigheder:
- Køre i cirkel efter afmærket spor med så lav hastighed som muligt, dog  

 højst 15 km/t.
Hastigheden reguleres med kobling og gas.
Begge fødder holdes  

 på fodhvilerne. (Øvelsen udføres først i cirkel med radius på 9 m og derefter  

 i cirkel med radius på 4,5 m).
 - Kørsel i slalom med lav hastighed og op til 6 m afstand mellem kegler.
 - Køre i ottetal som ovenfor med mindst mulig radius omkring to kegler.
 (Afstand mellem kegler: 10 m).
 2.6. IGANGSÆTNING OG STANDSNING I CIRKELBANER.
 HOVEDMÅL.
 Eleven skal lære at sætte igang og bremse efter opretning i sving samt  

 udføre U-vending og ottetalskørsel med mindst mulig radius.
 DELMÅL.
 2.6.1. IGANGSÆTNING OG STANDSNING.
 Eleven skal beherske følgende færdigheder:
 - Sætte igang i cirkelbane (med drejet styr) og fortsætte kørsel i  

 cirkelbane.
 - Rette op og standse ved samtidig brug af begge bremser under kørsel i  

 cirkelbane.
 2.6.2. U-VENDING OG KØRSEL I OTTE-TAL.
 Eleven skal beherske følgende færdigheder:
 - Foretage U-vending på markeret kørebane under langsom kørsel i 1. gear  

 efter forudgående orientering og tegngivning og med begge fødder på  

 fodhvilerne. (Vejbanens bredde: 5 m).
 - Køre i otte-tal med mindst mulig radius omkring to kegler og med begge  

 fødder på fodhvilerne. (Afstand mellem kegler: 5 m).
 2.7. KØRSEL I SVING MED KROPSHÆLDNING.
 HOVEDMÅL.
 Eleven skal lære at beherske motorcyklen under kørsel i det stabile  

 område, hvor gyrovirkningen er stor og herunder udføre styring med  

 kropshældning med og uden passager er samt kontra-styring i slalom- og  

 undvigemanøvrer.
 DELMÅL.
 2.7.1. KØRSEL I CIRKEL OG SLALOM.
 Eleven skal beherske følgende færdigheder:
- Køre højreom og venstreom i cirkel med stigende hastigheder (dog ikke  

 over 30 km/t) og med kropshældning indad mod cirkelbanens centrum. (Øvelsen  

 udføres i cirkel med radius på 9 m.
Eleven kan eventuelt køre udvendigt og  

 indvendigt i cirkelbanen).
 - Køre slalom omkring 5-6 kegler med regelmæssigt skift i kropshældning  

 indad mod keglerne. (Øvelsen udføres med trinvis formindsket afstand mellem  

 keglerne: 6, 5, 4 og 3 m).
 - Køre i cirkel og slalom som ovenfor nævnt, men med kørelæreren som  

 passager på bagsædet.
 2.7.2. KONTRASTYRING OG UNDVIGEMANØVRE.
 Eleven skal beherske følgende færdigheder:
 - Køre slalom som i øvelse 2.7.1., men med rytmisk kontrastyring som  

 forøvelse til undvigemanøvre.
 - Udføre enkelt undvigemanøvre (med udkobling, slalomsving og uden  

 bremsning) ved kørsel mod markeret hindring, først ved lavere hastighed (ca.  

 25-30 km/t) og derefter ved højere hastighed (ca. 40 km/t). (Afstand mellem  

 markeringskegle for styring og hindring ca. 8 m).
 - Udføre dobbelt undvigemanøvre som ovenfor, men med tilbagekørsel i  

 oprindeligt spor. (Afstand mell mellem styrekegler og hindring ca. 8 m).
 2.8. BREMSNING VED HØJERE HASTIGHEDER.
 HOVEDMÅL.
 Eleven skal erfare forskellen i forhjuls- og baghjulsbremsens virkning og  

 lære at aktivere bremserne forskelligt for at opnå størst mulig  

 bremsevirkning ved moderat og højere hastighed, med og uden passager.
 DELMÅL.
 2.8.1. BRUG AF HÅNDBREMSE OG FODBREMSE HVER FOR SIG.
 Eleven skal beherske følgende færdigheder:.
 - Bremse ved ca. 40 km/t med udkobling og brug af håndbremsen alene,  

 således at blokering netop undgås.
 - Bremse ved ca. 40 km/t med udkobling og brug af fodbremsen alene således  

 at blokering netop undgås. (Begge bremseøvelser udføres først med langsom og  

 forsigtig bremsning og derefter med hurtigere bremsning).
 - Bremse som ovenfor nævnt, men med kørelæreren som passager på bagsædet.
 2.8.2. BRUG AF BEGGE BREMSER SAMTIDIG.
 Eleven skal beherske følgende færdigheder:
 - Bremse ved markeret mål med trinvis stigende hastigheder op til om  

 muligt 60 km/t med udkobling og samtidig brug af begge bremser. (Eleven må  

 selv vælge bremsestyrke og tidspunkt for aktivering af bremserne).
 - Bremse med kortest mulig bremselængde ved trinvis stigende hastigheder  

 op til om muligt 60 km/t med udkobling og samtidig brug af begge bremser.
 - Bremse som ovenfor nævnt, men med kørelæreren som passager på bagsædet.
 2.9. KOMBINERET BREMSE- OG UNDVIGEMANØVRE.
 HOVEDMÅL.
 Eleven skal lære korrekt udførelse af kombineret bremse- og  

 undvigemanøvre.
 DELMÅL.
 2.9.1. NEDBREMSNING OG ACCELERATION.
 Eleven skal beherske følgende færdigheder:
 - Foretage nedbremsning fra ca. 50 km/t til ca. 30 km/t med udkobling og  

 samtidig brug af begge bremser og derefter accelerere til ca. 50 km/t igen.  

 (Nedbremsningen skal være hård og hurtig som forøvelse til kombineret bremse-  

 og undvigemanøvre).
 2.9.2. BREMSE- OG UNDVIGEMANØVRE.
 Eleven skal beherske følgende færdigheder:
 - Foretage nedbremsning foran markeret hindring med udkobling og samtidig  

 brug af begge bremser, efterfulgt af undvigemanøvre uden bremsning. (Øvelsen  

 indledes med trinvis stigende hastighed fra ca. 40 km/t til ca. 60 km/t.  

 Afstand mellem bremsekegle og markeret hindring: 8 m).
 2.10. HØJRESVING OM HJØRNER.
 HOVEDMÅL.
 Eleven skal lære at tilpasse hastighed og styring til ligeudkørsel med  

 skarpe højresving, øvelsesbanen rundt.
 DELMÅL.
 2.10.1. HØJRESVING.
 Eleven skal beherske følgende færdigheder:
 - Forberede højresving ved orientering i spejle og ved hoveddrejning,  

 tegngivning og skift til 2. gear samt tilpasse hastighed.
 - Svinge til højre om markerede hjørner ved kontrastyring, uden bremsning  

 og med motorcyklen højst 30 cm fra markeret kantsten.
 - Accelerere let under sidste del af højresvinget.
 På et passende sted i programmet bør indlægges øvelser i gearskift ud over  

 1. gear.
 3. KØRETØJERS MANØVRE-EGENSKABER.
 Formålet med undervisningen er at give eleven et sådant kendskab til de  

 forskellige køretøjers manøvre-egenskaber og førernes forskellige  

 orienteringsvilkår, at det hjælper eleven til at lære at forudse de  

 vanskeligheder, førerne kan have i bestemte situationer, og dermed bedømme  

 den risiko, eleven udsætter sig selv eller andre for ved at komme for tæt på  

 et andet køretøj.
 3.1. GENERELT OM MANØVRE-EGENSKABER.
 HOVEDMÅL.
 Eleven skal have kendskab til de benyttede betegnelser for køretøjernes  

 manøvre-egenskaber og have kendskab til nogle generelle forhold vedrørende  

 manøvre-egenskaberne og orienteringsvilkårene.
 DELMÅL.
 3.1.1. FARTEGENSKABER.
 Eleven skal have kendskab til følgende betegnelser:
 - Fartegenskaberne omfatter:. ACCELERATIONSEVNE, d.v.s. hvor hurtigt  

 køretøjet kan komme op i fart, TOPHASTIGHED, d.v.s. hvor hurtigt køretøjet  

 kan køre i højeste gear, og BREMSEEVNE, d.v.s. hvor effektivt bremserne  

 virker.
 3.1.2. STYREEGENSKABER.
 Eleven skal have kendskab til følgende betegnelser:.
- Styreegenskaberne omfatter:. STYREVILLIGHED, d.v.s. hvor hurtigt  

 køretøjet reagerer, når rattet eller styret drejes.
RETNINGSSTABILITET,  

 d.v.s. hvor støt køretøjet holder kursen under ligeudkørsel, og  

 SIDEVINDSFÆLSOMHED, d.v.s. hvor meget køretøjet påvirkes af kraftig sidevind.
 Eleven skal endvidere have kendskab til følgende generelle forhold:.
 - Køretøjers styreegenskaber afhænger især af vægtens fordeling på  

 foraksel og bagaksel.
 - Køretøjer med størst vægt på bagakslen er som regel meget styrevillige  

 og sidevindsfølsomme og dermed mindre retningsstabile.
 - Køretøjer med størst vægt på forakslen er mindre styrevillige og  

 sidevindsfølsomme og dermed mere retningsstabile.
 3.1.3. FØRERENS ORIENTERINGSVILKÅR.
 Eleven skal have kendskab til følgende forhold:.
 - Orienteringsvilkårene bestemmes af køretøjernes vinduesrammer,  

 karrosseri, førerens styrthjelm, motorbriller eller visir, som danner  

 »blinde vinkler« i forskellige retninger.
 - Orienteringsvilkårene forværres af dårligt rengjorte ruder og spejle.
 - Styrthjelm, motorstøj og eventuel radio nedsætter førerens mulighed for  

 at orientere sig efter lyd.
 3.2. FORSKELLIGE KØRETØJERS MANØVRE-EGENSKABER.
 HOVEDMÅL.
 Eleven skal have kendskab til de vigtigste manøvre-egenskaber ved person-  

 og varebiler, lastbiler, biler med påhængsvogn, traktorer, motorcykler og  

 knallerter og cykler.
 Eleven skal endvidere lære at bedømme køretøjernes manøvre-egenskaber i  

 situationer, hvor det har betydning for færdselssikkerheden eller for en  

 uhindret afvikling af færdslen.
 DELMÅL.
 3.2.1. PERSON- OG VAREBILER.
 PERSON- OG VAREBILERS FARTEGENSKABER.
 Eleven skal have kendskab til følgende forhold:
 - Person- og varebiler hører til de hurtigste køretøjer med hensyn til  

 både accelerationsevne og tophastighed, og de har desuden den bedste  

 bremseevne.
 - Særlig hurtige biltyper kan kendes på stor dækbredde, stor sporvidde og  

 lav karrosserihøjde i forhold til bredden.
 - Forskelle i tophastighed mellem bilerne indbyrdes har mindre betydning  

 med de gældende generelle hastighedsgrænser, mens forskelle i  

 accelerationsevne fortsat har betydning.
 Eleven skal kunne opfatte og bedømme følgende forhold og reagere  

 hensigtsmæssigt over for dem:
 - Egen accelerationsevne i forhold til bagfra kommendes hastighed, f.eks.  

 ved igangsætning og overhaling.
 - Egen accelerationsevne i forhold til andre kørendes accelerationsevne,  

 f.eks. ved valg af vognbane før kryds, hvor der skal standses for rødt lys.
 PERSON- OG VAREBILERS STYREEGENSKABER.
 Eleven skal have kendskab til følgende forhold:
 - Person- og varebilers styreegenskaber er efterhånden udviklet så godt,  

 at der ikke er afgørende forskel på deres styrevillighed, retningsstabilitet  

 og sidevindsfølsomhed ved normal belæsning.
 ORIENTERINGSVILKÅR I PERSON- OG VAREBILER.
 Eleven kal have kendskab til følgende forhold:
 - Alle biler har blinde vinkler på grund af vinduesrammer og karrosseri.
 - De forreste vinduesstolper danner på flere biltyper blinde vinkler, der  

 er store nok til på ca. 100 m's afstand at skjule en tværgående motorcykel,  

 der f.eks. nærmer sig et vejkryds.
 - De bageste vinduesrammer danner på alle biler blinde vinkler, der helt  

 skjuler en bagved kørende tæt på i venstre og højre side.
 - De udvendige spejle kan ikke afsløre alt, hvad der befinder sig i de  

 blinde vinkler bagude.
 - Varebiler uden bagrude eller med blændede sideruder giver tilsvarende  

 dårlige orienteringsvilkår.
 - Vinduesruder, der er mere eller mindre dækket af snavs, dug, is, sne  

 eller plakater nedsætter førerens udsyn alvorligt.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Bilisters orienteringsvilkår efter de blinde vinklers placering på  

 forskellige biltyper, f.eks. under kørsel i kolonne eller rækker, før  

 baneskift, overhaling, krydsning og svingning.
 3.2.2. LASTBILER.
 LASTBILERS FARTEGENSKABER:
 Eleven skal have kendskab til følgende forhold:
 - Alle lastbiler har i forhold til personbiler ringerere  

 accelerationsevne, lavere tophastighed og ringere bremseevne.
 - Lastbilers fartevne nærmer sig dog personbilernes, når de kører uden  

 læs.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Lastbilers ringere accelerationsevne, f.eks. ved kørsel efter en  

 overhalende lastbil, eller når man nærmer sig en lastbil, der vil flette ind  

 eller skifte bane.
 - Lastbilers tendens til at samles i klynger på landevejen med kort  

 afstand på grund af deres ringere accelerationsevne, f.eks. før overhaling.
 - Lastbilers ringere bremseevne, f.eks. under kørsel foran lastbil, der er  

 tæt på.
 LASTBILERS STYREEGENSKABER.
 Eleven skal have kendskab til følgende forhold:.
 - Lastbiler er normalt udpræget retningsstabile og mindre  

 sidevindsfølsomme på grund af den store vægt.
 - Høje lastbiler med særlig let last og tomme lastbiler med høj kasse kan  

 blive sidevindsfølsomme.
 - Mellemstore og meget store lastbiler kræver særlig stor plads til  

 svingning og andre manøvrer, og dette pladsbehov forøges ved udragende læs.
Eleven skal kunne opfatte og bedømme følgende faremuligheder og reagere hensigtsmæssigt over for dem:
 - Lastbilers mulige sidevindsfølsomhed efter læssets art, f.eks. ved møde  

 eller overhaling i kraftig sidevind.
 - Lastbilers særlige pladsbehov, f.eks. før forbikørsel af svingende  

 lastbil.
 ORIENTERINGSVILKÅR I LASTBILER.
 Eleven skal have kendskab til følgende forhold:
 - Lastbiler har flere og større blinde vinkler end personbiler.
 - De store udvendige spejle kan forøge de blinde vinkler fremefter.
 - Læs eller varekasse, som dækker førerhusets bagrude, hindrer udsynet  

 bagud.
 - Tæt langs lastbilens sider kan dannes blinde vinkler, der er store nok  

 til helt at skjule en motorcykel.
 - Lastbilers motorstøj, især under gearskiftning gør det næsten umuligt  

 for føreren at høre lydsignaler.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Lastbilføreres orienteringsvilkår efter de blinde vinklers placering og  

 størrelse, f.eks. under kørsel i kolonne eller rækker, før baneskift,  

 overhaling, krydsning og svingning.
 - Lastbilføreres ringe mulighed for at høre lydsignal, f.eks. før  

 overhaling.
 3.2.3. BILER MED PÅHÆNGSVOGN.
 FARTEGENSKABER VED BILER MED PÅHÆNGSVOGN.
 Eleven skal have kendskab til følgende forhold:
 - Mange biler med påhængsvogn har ringe accelerationsevne, lav  

 tophastighed og som følge af forlænget funktionstid i bremsesystemet  

 væsentlig ringere bremseevne end personbiler.
 Eleven skal kunne opfatte og bedømme faremuligheder vedrørende  

 fartegenskaber ved køretøjer med påhængsvogn og reagere hensigtsmæssigt over  

 for dem på samme måde som ved lastbiler.
 STYREEGENSKABER VED BILER MED PÅHÆNGSVOGN.
 Eleven skal have kendskab til følgende forhold:
 - Den store retningsstabilitet hos lastbiler med påhængsvogn modvirkes af  

 tendens til slingrende kørsel, især under kørsel med tom påhængsvogn.
 - Påhængsvogne kan under særlige omstændigheder (glat føre eller kraftig  

 opbremsning ned ad bakke) let skride og svinge helt på tværs af kørebanen.
 - Biler med påhængsvogn har mindst lige så stort pladsbehov til manøvrer  

 som store lastbiler.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - »Påhængs«-skilt som tegn på, at en overhalende bil kører med  

 påhængsvogn.
 - Slingretendens hos køretøjer med påhængsvogn, f.eks. ved overhaling.
 - Risiko for påhængsvognens udskridning, f.eks. ved møde eller overhaling.
 - Pladsbehovet til manøvrer som ved store lastbiler.
 ORIENTERINGSVILKÅR I BILER MED PÅHÆNGSVOGN.
 Eleven skal have kendskab til følgende forhold:
 - Orienteringsvilkårene er stærkt begrænsede for især personbiler med  

 campingvogn, og mange bilister er ikke vant til udelukkende at bruge spejlene  

 til orientering bagud.
 Eleven skal kunne opfatte og bedømme faremuligheder ved  

 orienteringsvilkårene i biler med påhængsvogn og reagere hensigtsmæssigt over  

 for dem som ved lastbiler.
 3.2.4. TRAKTORER, HERUNDER MOTORREDSKABER.
 TRAKTORERS FARTEGENSKABER.
 Eleven skal have kendskab til følgende forhold:
 - Traktorer har god accelerationsevne, men lav tophastighed, idet de er  

 konstrueret til højst at kunne køre 30 km/t.
 - Traktorer har ringere bremseevne end andre køretøjer, fordi de kun  

 bremser på to hjul, og fordi påhængsvogn til traktor ofte er uden bremse.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:.
 - Traktorers lave tophastighed, f.eks. ved traktors indsvingning fra  

 sidevej eller krydsning og ved kørsel på landeveje og i landsbygader.
 - Traktorers ringe bremseevne, f.eks. ved krydsning eller lignende, hvor  

 traktoren har vigepligt.
- Traktorer og især traktorer med påhængsvogn forveksles let med  

 lastbiler.
På afstand kan forskellen kun ses på hastigheden, som i forvejen  

 er svær at bedømme, og på den særlige refleks-trekant.
 TRAKTORERS STYREEGENSKABER.
 Eleven skal have kendskab til følgende forhold:
 - Traktorer med forskelligt redskabsudstyr er temmelig ustabile og kan  

 slingre under kørslen.
 - Traktorer med påhængsvogn har samme mindre heldige styreegenskaber som  

 biler med påhængsvogn.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:.
 - Traktorers ustabile styring, f.eks. ved møde i skarpe sving.
 - Slingretendens og risiko for udskridning ved traktorer med påhængsvogn  

 som ved biler på påhængsvogn.
 ORIENTERINGSVILKÅR I TRAKTORER.
 Eleven skal have kendskab til følgende forhold:
 - Påhængsredskab eller påhængsvogn med stor læs kan nedsætte  

 traktorførerens udsyn bagud betydeligt.
 - Traktorens motorstøj gør det vanskeligt for føreren at høre lydsignaler.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Traktorføreres nedsatte eller helt manglende udsyn bagud, f.eks. ved  

 kørsel efter en traktor med belæsset påhængsvogn.
 - Traktorføreres ringe mulighed for at høre lydsignal, f.eks. før  

 overhaling.
 ANDRE FORHOLD VED TRAKTORER.
 Eleven skal have kendskab til følgende forhold:
 - Ældre traktorer behøver ikke at være udstyret med retningsviserblinklys,  

 og føreren skal da give tegn med armen.
 - Påhængsredskaber er ofte bredere end andre køretøjer og kan derfor være  

 vanskelige at overhale.
 - Traktorer med udragende læssegrabbe eller lignende foran og eventuelt  

 også bagved kan vippe så meget under kørslen, at forhjulene slipper vejen, og  

 styringen derved nedsættes alvorligt.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Ældre traktorer uden retningsviserblinklys, f.eks. ved kørsel efter en  

 traktor eller ved møde i kryds.
 - Brede påhængsredskaber, f.eks. ved overhaling eller møde.
 - Traktorer med udragende læssegrabbe, f.eks. ved møde eller overhaling.
 3.2.5. MOTORCYKLER.
 MOTORCYKLERS FARTEGENSKABER.
 Eleven skal have kendskab til følgende forhold:
 - Motorcykler har en accelerationsevne, der ofte er betydelig større end  

 personbilers.
 - Motorcyklers tophastighed er på højde med personbilers.
 - Motorcykler må normalt tillægges ringere bremseevne, fordi de færreste  

 motorcyklister helt behersker den rette bremseteknik.
 - Motorcykler vil under opbremsning i glat eller fedtet føre ofte skride  

 ud eller vælte.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:.
 - Andre motorcyklers store accelerationsevne og højere tophastighed,  

 f.eks. ved indkørsel fra sidevej og venstresving foran modkørende  

 motorcyklist.
 - Andre motorcyklers ringe bremsemulighed, f.eks. ved kørsel foran eller  

 efter en anden motorcyklist, især i dårligt føre.
 - Motorcykler forveksles ofte med de betydelig langsommere knallerter.  

 Synlige kendetegn på motorcykler sammenlignet med knallerter er bredere dæk,  

 lys i forlygte, kraftigere stel og nummerplade.
 - Nogle motorcykler er dog ikke større end knallerter, og det kan derfor  

 være vanskeligt at skelne mellem dem.
 MOTORCYKLERS STYREEGENSKABER.
 Eleven skal have kendskab til følgende forhold:
 - Store og tunge motorcykler er mere retningsstabile end små og lette  

 motorcykler, især scootere.
 - Alle motorcykler er uanset størrelsen udpræget sidevindsfølsomme.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Store motorcyklers retningsstabilitet, f.eks. ved møde eller overhaling  

 i vejsving.
- Små motorcyklers tendens til pludselige baneskift, f.eks. ved kørsel i  

 rækker.
Alle motorcyklers store sidevindsfølsomhed, f.eks. ved møde eller  

 overhaling under kraftig sidevind.
 ORIENTERINGSVILKÅR På MOTORCYKLER.
 Eleven skal have kendskab til følgende forhold:
 - Styrthjelm, visir, motorbrillers stel og eventuel vindskærm, danner  

 blinde vinkler, der nedsætter motorcyklistens orienteringsmuligheder.
 - Snavs og regn på motorbriller eller visir kan hurtigt nedsætte  

 motorcyklistens udsyn.
 - Motorcyklister, der kører uden motorbriller, er tilbøjelige til at knibe  

 øjnene sammen eller vende ansigtet delvis bort fra vejen, hvorved  

 orienteringen let bliver mangelfuld.
 - Motorcyklister, der kører på motorcykel uden spejl, vil ofte undlade  

 grundig orientering bagud, fordi det kræver en ubekvem drejning af hovedet og  

 kroppen.
 - Motorcyklister har på grund af styrthjelmen vanskeligt ved at høre  

 lydsignaler.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Andre motorcyklisters nedsatte orienteringsmuligheder, f.eks. under  

 kørsel foran motorcyklist eller ved krydsning.
 - Andre motorcyklisters undertiden mangelfulde orientering bagud, f.eks.  

 ved kørsel efter motorcyklist.
 - Motorcyklisters vanskelighed ved at høre lydsignal, f.eks. før  

 overhaling.
 PASSAGER På MOTORCYKEL.
 Eleven skal kunne opfatte og bedømme følgende faremulighed og reagere  

 hensigtsmæssigt over for dem:
 - En bagsædepassager, som ikke er vant til at køre på motorcykel, vil  

 muligvis undlade at læne sig til samme side som føreren under kørsel i sving,  

 og kan derved gøre det vanskeligt for føreren at dreje motorcyklen.
 3.2.6. KNALLERTER OG CYKLER.
 KNALLERTERS OG CYKLERS FARTEGENSKABER.
 Eleven skal have kendskab til følgende forhold:.
 - Selv om knallerter og cykler begge hører til de langsomme køretøjer, er  

 der som regel klar indbyrdes forskel på dem, og man kan kan normalt regne  

 med, at en knallert kører dobbelt så hurtigt som en cykel.
 - Racercykler med flere gear kører ofte hurtigere end knallerter og nærmer  

 sig bilernes hastighed i bytrafik.
 - Mange knallerter er ulovligt ændret, så de kan køre betydelig hurtigere  

 end 30 km/t.
 - Både knallerter og cykler har ringe bremseevne, fordi de færreste  

 knallertkørere helt behersker den rette bremseteknik, og fordi cykler ofte  

 kun bremser på baghjulet.
 - Ved enhver kraftig opbremsning af en knallert eller cykel, er der stor  

 risiko for udskridning eller væltning.
 - En cykel (uden håndbremser) kan ikke bremses, når pedalarmene står  

 lodret.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Knallerters og hurtige cyklers tophastighed i bytrafik, f.eks. ved  

 krydsning og før svingning foran modkørende eller bagfra kommende cyklist  

 eller knallertkører.
 - Knallerters og cyklers ringe bremseevne, f.eks. ved kørsel foran eller  

 efter en cyklist eller knallertkører.
- Knallerter forveksles undertiden med cykler.
Synlige kendetegn på  

 knallerter sammenlignet med cykler er bredere dæk, kraftigere stel, større  

 forlygte, førerens styrthjelm og lavere siddestilling.
 KNALLERTERS OG CYKLERS STYREEGENSKABER.
 Eleven skal have kendskab til følgende forhold:
 - Knallerter og cykler har ringe retningsstabilitet og er desuden udpræget  

 sidevindsfølsomme.
 - Retningsstabiliteten er mindst ved igangsætning og ved lav hastighed,  

 men øges ved højere hastighed.
 - Knallertkørerens og cyklistens hoved- og kropsbevægelser påvirker  

 øjeblikkeligt køretøjet og giver slingrende kørsel.
 - Sidevindsfølsomheden og slingretendensen forøges betydeligt på cykler  

 med stor eller tung bagage.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Knallerters og cyklers slingretendens f.eks. ved forbikørsel under deres  

 igangsætning og ved overhaling af cyklist eller knallertkører op ad bakke.
 - Knallerters og cyklers retningsstabilitet ved højere hastighed, f.eks.  

 ved krydsning og ved møde med svingende cyklist eller knallertkører.
 - Knallerters og cyklers sidevindsfølsomhed som ved motorcykler.
 ORIENTERINGSVILKÅR På KNALLERT OG CYKEL.
 Eleven skal have kendskab til følgende forhold:
 - Knallertkørerens orienteringsvilkår svarer til motorcyklisternes.
 - Selv om cyklisternes orienteringsvilkår er de bedst tænkelige, vil deres  

 orientering bagud ligesom hos knallerterkørere og motorcyklister kræve en  

 ubekvem drejning af hoved og krop, som derfor ofte undlades, bl.a. fordi det  

 også påvirker styringen mærkbart.
 - Cyklisters orientering bagud kan i øvrigt nedsættes betydeligt ved  

 uhensigtsmæssig påklædning, f.eks. vindjakke med stor hætte.
 - Knallertkørere uden motorbriller og og cyklister er ligesom  

 motorcyklister tilbøjelige til at knibe øjnene sammen eller vende ansigtet  

 delvis bort fra vejen, især i regn og sne, hvorved orienteringen let bliver  

 mangelfuld.
 Eleven skal kunne opfatte og bedømme faremuligheder ved cyklisters og  

 knallertkøreres orienteringsvilkår som ved motorcyklisters.
 4. TRAFIKANTADFÆRD.
 Formålet med undervisningen er at give eleven et sådant kendskab til nogle  

 grundlæggende psykologiske forhold vedrørende kørsel på motorcykel, at det  

 hjælper eleven til at blive fortrolig med sin egen opfattelses- og  

 reaktionsevne og til at udvikle færdselssikre holdninger.
 Undervisningen har endvidere til formål at give eleven en sådan forståelse  

 af andre trafikanters adfærd, at det hjælper eleven til at lære at forudse  

 deres mulige fejl eller tankeløsheder i færdslen og i tide at reagere  

 hensigtsmæssigt over for dem.
 I øvrigt skal undervisningen gøre eleven bekendt med de gældende  

 lovbestemmelser om motorcyklisters køreevne og helbredsforhold og om pligten  

 til at vise særligt hensyn over for bestemte trafikanter.
 Elevens kendskab til det teoretiske stof skal udnyttes i praksis, hvor der  

 er lejlighed til det under øvelserne i kørsel på vej.
 4.1. OPFATTELSE OG REAKTION.
 HOVEDMÅL.
 Eleven skal lære, at det er motorcyklistens vigtigste opgave at være  

 opmærksom på, opfatte, bedømme og reagere på de faretegn og signaler fra  

 vejen, færdslen og ens eget køretøj, der har betydning for kørslen.
 Eleven skal endvidere have kendskab til reaktionstiden og dens betydning  

 under kørsel på motorcykel, at opfattelses- og reaktionsevnen er begrænset,  

 men i øvrigt er afhængig af motorcyklistens viden om færdsel, erfaring og  

 holdning til færdslen og således kan forbedres ved motorcyklistens egen  

 indsats.
 DELMÅL.
 4.1.1. MOTORCYKLISTENS VIGTIGSTE OPGAVER.
 Eleven skal have kendskab til følgende forhold:.
 - Køresikkerheden afhænger ikke alene af den rent køretekniske beherskelse  

 af motorcyklen, men i mindst lige så høj grad af måden, hvorpå føreren  

 opfatter og bedømmer færdselsforholdene.
 - Mangelfuld opmærksomhed, fejlopfattelse og fejlbedømmelse spiller en  

 væsentlig rolle ved de fleste færdselsuheld.
 - Opfattelsen af færdselsforholdene støtter sig først og fremmest på  

 synsindtrykkene, og føreren må derfor være særlig opmærksom på mulige  

 øjenfejl eller svækkelse af synet.
 4.1.2. REAKTIONSTIDEN.
 Eleven skal have kendskab til følgende forhold:
 - Reaktionstiden er den tid, der går, fra et faretegn eller lignende er  

 muligt at opfatte, indtil føreren begynder at reagere på tegnet, (d.v.s.  

 aktiverer bremsen, drejer styret o.s.v.).
 - Reaktionstiden er ikke nogen konstant størrelse, men kan vare fra  

 brøkdele af et sekund til mange sekunder, afhængigt af færdselssituationen og  

 førerens opmærksomhed, forudseenhed, kørefærdighed, m.v.
 - Den rigtige og sikre reaktion er vigtigere end den lynhurtige og måske  

 forkerte reaktion.
 4.1.3. OPFATTELSES- OG REAKTIONSEVNENS BEGRÆNSNING.
 Eleven skal have kendskab til følgende forhold:.
 - Selv om alle enkeltheder i en færdselssituation afbildes i øjet (eller  

 påvirker et andet sanseorgan), vil kun en lille del blive bevidst opfattet  

 eller udløse en reaktion afhængigt af, hvad føreren er særlig opmærsom på.
 - Man kan normalt højst opfatte og reagere på 2-3 enkeltheder, faretegn  

 eller signaler pr. sekund, og hastigheden skal afpasses efter den begrænsede  

 opfattelses- og reaktionsevne.
 - Synsskarpheden er kun i en lille del af synsfeltet stor nok til, at man  

 tydeligt kan opfatte alle enkeltheder, og man skal derfor undgå at fastholde  

 blikket i en bestemt retning for længe ad gangen.
 4.1.4. FORBEDRING AF OPFATTELSES- OG REAKTIONSEVNEN.
 Eleven skal have kendskab til følgende forhold:
 - Ting eller begivenheder, der er særlig iøjnefaldende og usædvanlige,  

 eller som føreren er særlig interesseret i, tiltrækker umiddelbart  

 opmærksomheden, hvorved vigtigere enkeltheder let overses.
 - Motorcyklisten kan selv undertrykke tilbøjeligheden til at lade  

 opmærksomheden fange af uvedkommende ting ved at udvide sit kendskab til  

 færdslen, især årsager til ulykker og dermed skærpe interessen for de  

 enkeltheder, faretegn og signaler, der har betydning for sikkerheden, og som  

 hjælper til at forudse, hvad der kan ske det næste øjeblik.
 - En færdselssikker holdning udvikles bedst ved kendskab til egne  

 begrænsninger og en sund skepsis over for pålideligheden af det, man  

 umiddelbart opfatter i færdslen.
 - En færdselssikker holdning styrkes ved, at man som modvægt mod egne  

 begrænsninger tilegner sig en køremåde, der giver rigelig sikkerhedsmargin  

 under de forskellige manøvrer.
 4.2. SYN OG BEVÆGELSE.
 HOVEDMÅL.
 Eleven skal lære, at synet ikke alene tjener til orientering om vej- og  

 færdselsforholdene, men i et vist omfang også har indflydelse på styringen,  

 og at den rette brug af øjnene hjælper til at stabilisere kursen og til at  

 udføre manøvrerne sikkert og præcist.
 DELMÅL.
 4.2.1. .2.1. SYNSRETNING OG BEVÆGELSESRETNING.
 Eleven skal have kendskab til følgende forhold:.
 - Der er en sådan sammenhæng mellem synsindtryk og muskelreaktioner, at  

 man umiddelbart er tilbøjelig til at styre motorcyklen netop i den retning,  

 man ser.
 - Denne tilbøjelighed kan på den ene side udnyttes som hjælp til at  

 fastholde kursen i en bestemt retning ved at fastholde blikket i samme  

 retning, - men må på den anden side modvirkes ved at man flytter blikket væk  

 fra ting, der er risiko for at påkøre.
 - På længere frie vejetrækninger stabiliserer man styringen ved at se så  

 langt frem som muligt.
 - Ved kørsel gennem vejsving letter man styringen ved at lade blikket  

 følge den inderste (og mest krumme) vejkant, (eller eventuel midterlinie i  

 vejsving til venstre).
 - Ved kørsel gennem smalle passager (indsnævret kørebane, bro, port)  

 letter man styringen ved at rette blikket præcist i midten af den fri plads.
 - Ved svingning i vejkryds skal man ikke fastholde blikket for længe i  

 retning af andre trafikanter, men efter den nødvendige orientering lade  

 blikket i korte stykker ad gangen løbe forud i det spor, man skal køre.
 4.3. BEDØMMELSE AF HASTIGHED OG AFSTAND.
 HOVEDMÅL.
 Eleven skal lære, at den umiddelbare opfattelse af afstande og af ens egen  

 og andres hastighed er temmelig unøjagtig, men kan forbedres, når man kender  

 de vigtigste omstændigheder ved fejlbedømmelsen og tager hensyn til dette ved  

 de forskellige manøvrer.
 DELMÅL.
 4.3.1. BEDØMMELSE AF AFSTAND.
 Eleven skal have kendskab til følgende forhold:
 - Afstande under ca. 50 m bedømmes normalt nogenlunde korrekt, mens  

 afstande over 50 m ofte overvurderes, d.v.s. opfattes længere, end de i  

 virkeligheden er.
 - Opfattelsen af afstand støtter sig især på det umiddelbare synsindtryk  

 af tingenes størrelse forude og til perspektivet, (det forhold at vejkanter  

 m.m. ser ud til at løbe sammen ude i horisonten).
 - Risikoen for at fejlbedømme afstand er derfor til stede f.eks. til små  

 biler, fordi de ser ud til at være længere væk, end de i virkeligheden er, -  

 og til alle ting i tåge og dis, bl.a. fordi perspektivlinierne udviskes.
 4.3.2. BEDØMMELSE AF EGEN HASTIGHED.
 Eleven skal have kendskab til følgende forhold:
 - Opfattelsen af ens egen hastighed støtter sig dels til motorcyklens  

 støjniveau og vibrationer, og dels til synlige baggrundsholdepunkter ved  

 vejen (huse, træer, færdselsstriber, m.v.).
 - Der er risiko for at undervurdere sin hastighed, når man kører på en vej  

 med få baggrundsholdepunkter, eller hvis man skifter til en motorcykel med  

 lavere støjniveau eller bedre affjedring.
 - Der er udbredt tendens til at undervurdere sin hastighed, når man efter  

 nogen tids kørsel, hvor man har vænnet sig til høj hastighed f.eks. på en  

 motorvej, kommer ind i et område, hvor hastigheden skal sættes ned,  

 (fartblindhed).
 4.3.3. BEDØMMELSE AF ANDRES HASTIGHED.
 Eleven skal have kendskab til følgende forhold:
 - Hastigheder under ca. 50 km/t bedømmes normalt nogenlunde korrekt, mens  

 hastigheder over 50 km/t ofte undervurderes, d.v.s. opfattes lavere, end de i  

 virkeligheden er.
 - De fleste kan ikke bedømme hastigheder blot nogenlunde korrekt på  

 køretøjer, der er 200 m eller længere væk.
 4.4. LOVBESTEMMELSER OM KØREEVNE OG HELBRED.
 HOVEDMÅL.
 Eleven skal lære de vigtigste lovbestemmelser om kørsel på motorcykel og  

 indtagelse af alkohol, medicin, opstemmende eller bedøvende midler, træthed  

 og sygdom.
 DELMÅL.
 4.4.1. ALKOHOL.
 Eleven skal have kendskab til følgende forhold:
 - Opfattelses- og reaktionsevnen svækkes af selv små mængder alkohol (øl,  

 vin eller spiritus), og allerede ved 0,5 promille alkohol i blodet kan man  

 have svært ved at reagere rigtigt og hurtigt nok i vanskelige eller  

 overraskende situationer.
 - Man bør lade motorcyklen stå, hvis man skal til selskab, hvor der  

 serveres spiritus, eller på forhånd fast beslutte sig til, hvor lidt man vil  

 drikke, hvis man selv vil køre både ud og hjem.
 Eleven skal kunne angive indholdet af følgende retsregler:
 - Uanset alkoholpromillens størrelse bliver man straffet, hvis man ikke  

 kan køre sikkert.
 - Ved en promille mellem 0,8 og 2,0 straffes man første gang med en stor  

 bøde, og ved højere promiller idømmes man fængselsstraf.
 - Ved en promille mellem 0,8 og 1,2 frakendes man første gang førerretten  

 betinget, og ved højere promiller frakendes man førerretten ubetinget.
 - Sanktionerne for kørsel i spirituspåvirket tilstand skærpes i  

 gentagelsestilfælde.
 Eleven skal kunne angive indholdet af følgende lovbestemmelser:
 - Det er forbudt at overlade motorcyklen til en person, der har drukket så  

 meget spiritus, at den pågældende ikke kan køre motorcyklen på betryggende  

 måde.
 - Politiet kan til enhver tid kræve udåndingsprøve af en motorcyklist.
 4.4.2. SYGDOM, MEDICIN, TRÆTHED.
 Eleven skal kunne angive indholdet af følgende bestemmelser og forhold:
 - Man må ikke køre motorcykel eller blot forsøge på det, hvis man ikke kan  

 gøre det på fuldt betryggende måde, fordi man er syg, træt, har fået medicin  

 eller narkotiske stoffer.
 - Opfattelses- og reaktionsevnen svækkes, hvis man er syg eller har fået  

 nervemedicin, sovetabletter, stærke hoste- eller smertestillende midler eller  

 medicin mod høfeber, køre- og søsyge eller lignende.
 - Medicinens sløvende virkning forstærkes kraftigt, hvis man også drikker  

 spiritus.
 Medicin, der kan nedsætte opmærksomheden og reaktionsevnen, er mærket med  

 rød trekant, men man bør i øvrigt rådføre sig med sin læge eller apoteket om  

 medicinens indflydelse på køreevnen.
 - Opfattelses- og reaktionsevnen påvirkes af både legemlig og psykisk  

 træthed (stress), og man skal derfor alvorligt overveje at lade motorcyklen  

 stå, hvis man ikke har sovet nok om natten eller skal hjem efter en lang dag  

 med særlig anstrengende arbejde.
 - Mange motorcyklister er tilbøjelige til at overvurdere egne kræfter ved  

 at køre længere strækninger på tidspunkter, hvor man plejer at slappe af,  

 hvile eller sove.
 4.5. ANDRE TRAFIKANTERS ADFÆRD.
 HOVEDMÅL.
Eleven skal lære, at forholdene om reaktionstiden og om opfattelses- og  

 reaktionsevnens begrænsning principielt gælder alle trafikanter, både kørende  

 og gående.
Antallet af ulykker er imidlertid særligt stort blandt trafikanter  

 i bestemte aldre.
Denne ophobning af ulykker er bl.a. tegn på, at de  

 pågældende trafikanter har særlige vanskeligheder, som man må tage hensyn  

 til.
 DELMÅL.
 4.5.1. ULYKKER, ALDER OG TRAFIKANTER.
 Eleven skal have kendskab til følgende forhold:
 - Der sker særlige mange ulykker med GÅENDE i 5-10 års alderen CYKLISTER i  

 10-15 års alderen KNALLERTKØRERE i 15-19 års alderen MOTORCYKLISTER i 18-22  

 års alderen BILISTER i 18-24 års alderen og ÆLDRE fodgængere og cyklister fra  

 omkring 70-års alderen.
 - De mange uheld kan ikke alene forklares ved, at der er særlig mange  

 trafikanter af den pågældende art i de nævnte aldre, men hænger også sammen  

 med typiske begynderproblemer, hvor trafikanterne har ringe erfaring, og for  

 nogles vedkommende udviklingsbetingede vanskeligheder med at klare sig i  

 trafikken.
 4.5.2. ALDERSBETINGEDE VANSKELIGHEDER.
 Eleven skal have kendskab til følgende forhold:
 GÅENDE BØRN.
 - SMÅBØRN (under 5-6 år) har ikke de nødvendige fysiske og psykiske  

 forudsætninger for at færdes sikkert i trafikken.
 - Småbørn, der tilsyneladende opfører sig forsigtigt, er allige- vel  

 upålidelige, fordi de ikke kan beherske pludselige impulser til f.eks. at  

 løbe over kørebanen, fordi de ikke kan bedømme faren i trafikken, og fordi de  

 endnu er usikre i deres bevægelser og derfor let kan snuble eller falde, når  

 de går eller løber.
 - Småbørn, der færdes på egen hånd, må altid opfattes som et klart  

 faretegn, der kræver skærpet opmærksomhed, nedsat hastighed og  

 bremseberedskab.
- Brug af signalhorn over for småbørn bør undgås, fordi det let kan  

 fremkalde panikreaktioner.
MINDRE SKOLEBØRN (i 6-10 års alderen) kender  

 normalt de vigtigste færdselsregler, men har svært ved at forstå, at de selv  

 skal passe på, også hvor andre har pligt til at holde tilbage (f.eks. i  

 fodgængerfelt og ved lyssignal).
 - Mindre skolebørn har svært ved at fastholde opmærksomheden om trafikken  

 og behersker endnu ikke helt tilbøjeligheden til at handle efter pludselige  

 tilskyndelser.
 - Mindre skolebørn er længe om at se sig for og opfatter derfor  

 situationen langsomt, og de er usikre i fart- og afstandsbedømmelse.
 - Mindre skolebørn kan nok se en fare, der helt klart er til stede, men  

 kan ikke forudse, at en farlig situation er ved at udvikle sig.
 CYKLENDE BØRN.
 - Selv om de fleste cykeluheld rammer børn i 10-15 års alderen, sker der  

 mange uheld allerede fra 5-6 års alderen, hvor de samme fysiske og psykiske  

 vanskeligheder gør sig gældende, som når de færdes til fods.
 - De færreste børn får tilstrækkelig praktisk undervisning i at cykle  

 korrekt og sikkert i trafikken, bl.a. fordi overgangen mellem legecykler og  

 almindelige cykler er flydende.
 - Mange børn har problemer med blot at beherske cyklen, d.v.s. holde  

 balancen, styre og bremse.
 - Alle børn har et stærkt behov for at afprøve egne evner og færdigheder  

 og benytter ofte netop cyklen som middel til at eksperimentere eller lege  

 med.
 - Selv større skolebørn (i 10-15 års alderen) har svært ved at styre  

 cyklen, hvis de skal se i en anden retning end kørselsretningen, og  

 orienterer sig derfor ofte mangelfuldt, navnlig bagud.
 UNGE MOTORKØRENDE.
 - Selv om unge har den bedst udviklede opfattelses- og reaktionsevne, er  

 de alligevel de mest udsatte for uheld af alle trafikantgrupper på grund af  

 manglende erfaring og mulige holdningsproblemer.
 - De unges manglende erfaring viser sig især som vanskeligheder med at  

 afpasse farten efter forholdene, bedømme egne manøvremuligheder rigtigt, og  

 bedømme andre trafikanter tilstrækkelig kritisk.
 - Nogle unge fristes til at bruge køretøjet til at afprøve egne evner,  

 opleve spænding, afreagere skuffelser eller hævde sig og bringer derved sig  

 selv og andre i farlige situationer.
 - De fleste unge har en positiv grundholdning til trafikken, til  

 færdselsreglerne og til kravet om hensynsfuldhed, men kan have svært ved at  

 omsætte dette i køremåden på grund af mangelfuldt kendskab til de mange  

 faremomenter.
 - De unges positive grundholdning kommer ofte i konflikt med andre  

 trafikanters manglende hensyntagen og forståelse.
 ÆLDRE.
 Ældre trafikanter har ofte nedsat syn og hørelse, og opfatter og reagerer  

 langsomt.
 - Mange ældre er dårligt gående og bange for at falde og dermed let brække  

 et ben eller en arm og er derfor mindre opmærksomme på de kørende, når de  

 træder ned fra kantstenen eller er på vej over kørebanen.
 - Mange ældre opfatter fodgængerfeltet som særlig sikre steder og undlader  

 derfor ofte helt at se sig for, før de går over.
 - Mange ældre krydser kørebanen ved lyssignaler i fuld tillid til det  

 grønne lys og uden at se sig for.
 - Mange ældre er bange for trafikken og forskrækkes let af motorcykler,  

 der hastigt nærmer sig, kører tæt forbi eller bremser brat op, hvilket kan  

 fremkalde farlige paniksituationer.
 4.6. BEDØMMELSE AF ANDRE TRAFIKANTER.
 HOVEDMÅL.
 Eleven skal lære at bedømme andre trafikanter ved at se efter kendetegn på  

 deres alder, opmærksomhed og hensigt i færdselssituationer, der ofte fører  

 til ulykker, og således forudse andre trafikanters mulige fejl og reagere  

 hensigtsmæssigt over for dem.
 DELMÅL.
 4.6.1. KENDETEGN På ALDER, OPMÆRKSOMHED OG HENSIGT.
 Eleven skal kunne opfatte og bedømme følgende kendetegn:
 - Andre trafikanters ALDER, der bl.a. fremgår af deres højde, hårvækst og  

 hårfarve, kropsholdning, eventuelle gangart, påklædning og eventuelt  

 karakteristiske genstande (legetøj, stok m.v.).
 - Andre trafikanters OPMÆRKSOMHED, der fremgår af deres hoveddrejning  

 eller synsretning og eventuelt iøjnefaldende ting eller forhold, som deres  

 opmærksomhed åbenbart er rettet imod.
 - Andre trafikanters HENSIGT, der som regel fremgår af deres handlinger,  

 bevægelser eller bevægelsesretning sammenholdt med deres alder og  

 opmærksomhed og den aktuelle færdselssituation som helhed.
 4.6.2. SÆRLIG UDSATTE TRAFIKANTERS TYPISKE FEJL.
Eleven skal kunne opfatte og bedømme følgende faremuligheder og reagere hensigtsmæssigt over for dem:
 - SMÅBØRNS helt uberegnelige adfærd, der kræver, at man konsekvent  

 nedsætter hastigheden til et minimum og er parat til øjeblikkelig bremsning.
 - GÅENDE BØRNS mulige krydsning af kørebanen, især på boligveje uden for  

 vejkryds, foran eller mellem parkerede biler langs kantstenen, i vejkryds med  

 eller uden lysregulering også trods tilsyneladende grundig orientering, samt  

 hvor flere børn leger eller følges ad i flok.
 - CYKLENDE BØRNS mulige fejl især ved ligeudkørsel, hvor de ofte undlader  

 at overholde vigepligten i vejkryds, samt ved venstresving i vejkryds og ved  

 indkørsler, hvor de ofte undlader at orientere sig eller holde tilbage.
 - UNGE MOTORKØRENDES mulige fejl især ved krydsning og venstresving.
 - ÆLDRE FODGÆNGERES mulige fejl, især ved krydsning af kørebanen på lige  

 strækninger og i vejkryds med og uden fodgængerfelter og lysregulering.
 5. VEJFORHOLD.
 Formålet med undervisningen er at give eleven et sådant kendskab til  

 risikoforhold ved vejen, afhængigt af bl.a. vejr og føre eller andre  

 trafikanters måde at færdes på, at det hjælper eleven til at lære at forudse  

 faresituationer, der ofte kan opstå bestemte steder på en vej eller på  

 bestemte vejstrækninger, og i tide reagere hensigtsmæssigt over for dem.
 Elevens kendskab til det teoretiske stof skal udnyttes i praksis, hvor der  

 er lejlighed til det under øvelserne i kørsel på vej.
 5.1. VEJENES SIKKERHEDSMÆSSIGE UDFORMNING.
 HOVEDMÅL.
 Eleven skal lære, at der næsten altid er økonomiske og tekniske grænser  

 for, hvor sikkert en vej kan bygges, men at en vejs sikkerhed under alle  

 omstændigheder afhænger af, hvordan trafikanterne benytter den.
 DELMÅL.
 5.1.1. GRÆNSER FOR VEJES SIKKERHED.
 Eleven skal have kendskab til følgende forhold:
 - De to hovedkrav, der stilles til vejene om både fremkommelighed og  

 sikkerhed kan ikke altid imødekommes, fordi en hurtig og bekvem afvikling af  

 trafikken ofte i sig selv indebærer faremomenter.
 - Trafikkens udvikling sker som regel hurtigere, end vejene kan udbygges  

 eller ændres, og samfundet kan ikke stille ubegrænsede midler til rådighed  

 for vejbygning.
 - Kendskabet til de årsager til ulykkerne, der kan bekæmpes med  

 vejtekniske midler, er begrænset, og der vil derfor altid være en vis risiko  

 ved at færdes på vejene.
 5.1.2. BENYTTELSE AF VEJENE.
 Eleven skal have kendskab til følgende forhold:.
 - Man må som motorcyklist være kritisk over for tilskyndelsen til at køre  

 med den maximalt tilladte hastighed på veje med god sikkerhedsstandard uden  

 at tage hensyn til de aktuelle færdselsforhold og til, at andre trafikanter  

 ofte begår uventede eller overraskende fejl.
 - Man skal ikke overvurdere betydningen af vejtekniske  

 sikkerhedsforanstaltninger, fordi deres virkning bl.a. afhænger af  

 vejrforholdene og andre trafikanters adfærd, og fordi tekniske indretninger  

 kan svigte.
 5.2. RISIKOFORHOLD VED VEJENE.
 HOVEDMÅL.
 Eleven skal lære, at risikoforholdene ved vejene har sammenhæng med  

 vejenes omgivelser, udstyr, forløb, brug og særlige type.
 Eleven skal endvidere lære at bedømme vejforholdene efter de nævnte  

 kendetegn og reagere hensigtsmæssigt over for dem i færdselssituationer, der  

 ofte fører til ulykker.
 DELMÅL.
 5.2.1. KENDETEGN På RISIKOFORHOLD.
 Eleven skal have kendskab til følgende betegnelser:
 - VEJENS OMGIVELSER, d.v.s. bebyggelse og bebyggelsens tæthed, bevoksning,  

 skov, åbne marker, o.s.v. langs vejen.
 - VEJENS UDSTYR, eller standard, f.eks. smal eller bred kørebane,  

 kørebanebelægningens art, kørebanestriber, fortov, cykelsti, fodgængerfelt og  

 vejbelysning.
 - VEJENS FORLØB, d.v.s. bakker, sving, vejkryds, rundkørsler og  

 jernbaneoverkørsler.
 - VEJENS BRUG, d.v.s. trafikkens tæthed og art eventuelt bestemt af lokale  

 mål (skole, station, indkøbscenter, sportsplads m.v.).
 - VEJENS TYPE eller klasse, f.eks. motorvej, motortrafikvej, mere eller  

 mindre betydende vej eller trafiksaneret vej.
 5.2.2. VEJENS OMGIVELSER.
 BYMÆSSIG BEBYGGELSE.
 Eleven skal have kendskab til følgende forhold:.
 - Ca. 2/3 af færdselsulykkerne sker i byområder, og uheldstallet er også i  

 forhold til trafikmængden størst på veje i bymæssig bebyggelse.
- Risikoen for ulykker i byområder er størst i butiksgader og på boligveje  

 med høj eller lav bebyggelse.
Denne høje ulykkesrisiko er først og fremmest  

 til stede i vejkryds.
 - De fleste ulykker med mindre børn som fodgængere sker dog på boligveje  

 på strækninger mellem vejkryds.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:.
 - Butiksgader og boligveje, især ved kørsel forbi holdende, gående m.v.,  

 ved kørsel foran eller efter andre eller ved siden af andre, ved fremkørsel  

 mod kryds og ved ligeudkørsel og svingning.
 SÆRLIG RISIKO UDEN FOR BYER.
 Eleven skal have kendskab til følgende forhold:
- I overgangen mellem efterår og vinter og mellem vinter og forår er der  

 særlig risiko for pletvis glat kørebane, hvor vejen går gennem eller forbi  

 fugtige områder, d.v.s. skov, mose, lavninger, sø og strand.
Den samme risiko  

 er til stede langs jordvolde og på og under broer.
 - Forår og efterår vil der mange steder på landevejen opstå fedtet føre på  

 grund af jord fra traktorer under kørsel til og fra markarbejde.
 - Om efteråret vil der på mange veje langs skove og lignende opstå fedtet  

 føre på grund af nedfaldne blade.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Fugtige områder langs vejen samt jordvolde og broer i perioder, hvor  

 temperaturen svinger omkring frysepunktet, især ved valg af hastighed.
 - Landeveje i perioder med hyppig traktorkørsel og dermed vejforurening,  

 især ved valg af hastighed.
 - Skovveje eller større bevoksning langs vejen i perioder med løvfald,  

 især ved valg af hastighed.
 5.2.3. VEJENS UDSTYR.
 FORTOV OG CYKELSTI.
 Eleven skal have kendskab til følgende forhold:
- Veje uden fortov medfører risiko for påkørsel af gående på kørebanen i  

 højre side.
Risikoen er særlig stor i mørke, fordi mange gående undlader at  

 bruge refleks.
 - Veje uden cykelsti (både på landet og i byerne) medfører dobbelt så stor  

 risiko for påkørsel af cyklister og forøget risiko for påkørsel af  

 knallertkørere som veje med cykelsti.
 - Cykelsti skal benyttes af både cyklister og knallertkørere, medmindre  

 andet er oplyst på færdselstavler.
 - Cyklister og knallertkørere, der svinger fra en cykelsti ud på kørebanen  

 (bortset fra cykelstiens udmunding i kryds), har ubetinget vigepligt, men  

 overholder ikke altid vigepligten.
 - Cykelsti afmærkes med færdselstavlen »Cykelsti« (D 21),  

 medmindre vejbygningen tydeligt viser, at det er en cykelsti, - eller med  

 hvidmalet cykelsymbol (V41) på kørebanen i en bane afgrænset med ubrudt  

 kantlinie (Q46).
 - Dobbeltrettet cykelsti afmærkes med færdselstavlen »Cykelsti«  

 (D 21) og undertavlen (UD 21,1), der angiver, at cykelstien har færdsel i  

 begge retninger.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Vej uden fortov eller cykelsti især ved placering på kørebanen og møde  

 på uoverskuelige steder samt under kørsel i mørke.
 FODGÆNGERFELTER, GANGBRO M.V.
 Eleven skal have kendskab til følgende forhold:
 - Fodgængerfelter på strækninger mellem vejkryds benyttes kun af få  

 fodgængere, hvis deres omvej til feltet er større end vejens bredde, - også  

 selv om fodgængerfeltet er signalreguleret.
 - Risikoen for at påkøre krydsende fodgængere er større i området lige før  

 og efter et fodgængerfelt end på strækninger helt uden fodgængerfelter.
 - Gangbroer og tunneller benyttes kun af gående i større udstrækning, hvis  

 de kan spare væsentlig tid, hvilket sjældent er tilfældet.
 - Gående vil ofte krydse på kørebanen, selv om der er gangbro eller  

 tunnel.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Strækninger lige før og efter et fodgængerfelt uden for vejkryds, især  

 ved kørsel forbi gående.
 - Gangbro og synligt tegn på fodgængertunnel forude, især ved kørsel forbi  

 gående.
 KØREBANESTRIBER.
 Eleven skal have kendskab til følgende forhold:.
 - Afstribning i kørebanens længde (vognbanelinier, spærrelinier,  

 kantlinier) hjælper de kørende til korrekt placering og manøvrering, og denne  

 hjælp er særlig stor under dårlige lysforhold og i mørke.
 - Uden for bymæssig bebyggelse er der på veje uden afstribning øget risiko  

 for ulykker.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Landevej eller anden vej uden afstribning, især ved placering på  

 kørebanen, møde, overhaling samt fremkørsel mod kryds og svingning i kryds.
 KØREBANENS BREDDE.
 Eleven skal have kendskab til følgende forhold:
 - Brede 4-sporede veje er i almindelighed ikke væsentlig mere sikre end  

 2-sporede veje.
 - På smalle veje er der dog øget risiko for eneulykker, for mødeulykker og  

 for påkørsel af knallertkørere, cyklister og gående.
 - Risikoen for ulykker på smalle veje er i øvrigt størst, hvor mindre  

 sideveje udmunder, og ved ind- og udkørsler fra grundstykker m.v.
 - Risikoen for især krydsende fodgængere er størst på både 4-sporede og  

 2-sporede veje i byområder.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Smalle veje, især ved valg af hastighed og placering på kørebanen samt  

 ved møde og kørsel frem mod sideveje og ud- og indkørsler.
 MIDTERRABAT.
 Eleven skal have kendskab til følgende forhold:
 - Almindelige 4-sporede veje med midterrabat er ikke væsentlig mere sikre  

 end veje uden midterrabat.
 - Midterrabatten nedsætter dog risikoen for mødeulykker og forhindrer også  

 venstresving til og fra mindre sideveje.
 - Midterrabatter uden autoværn eller hegn nedsætter ikke i væsentlig grad  

 risikoen for ulykker med krydsende cyklister, knallertkørere og gående.
 KØREBANENS BELÆGNING.
 Eleven skal have kendskab til følgende forhold:
 - Kørebanens belægning har stor betydning for vejgrebet og dermed for,  

 hvor sikkert man kan styre, bremse og accelerere.
 - Jord- og grusveje giver dårligt vejgreb og kræver derfor langsom kørsel  

 for at undgå udskridning under svingning og bremsning.
 - Brosten giver bedre vejgreb end jord- og grusveje, men bliver hurtigt  

 glatte i vådt føre.
 - Det bedste vejgreb opnås på en grov asfaltoverfalde med ru småsten.
 - Kørsel på en nylagt belægning med løse småsten med hastigheder over 40  

 km/t kan give risiko for knust visir eller vindskærm på grund af småsten, der  

 hvirvles op.
 - Om foråret vil kørebanens belægning ofte være hullet og ujævn som følge  

 af vinterens frost og eventuel saltning.
 - En let regnbyge, efter en tørkeperiode om sommeren vil de første  

 minutter gøre belægningen fedtet på grund af blandingen af vand, støv og  

 oliespild.
 - Hedebølger kan smelte asfaltbelægningen, så vejen bliver meget glat.
- Der er særlig risiko for udskridning ved kørsel hen over spor eller  

 volde af løse småsten på nylagt belægning eller hen over høje asfaltkanter i  

 forbindelse med vejarbejde.
Det samme gælder kørebanestriber, metaldæksler,  

 skinner og lignende, især i vådt føre samt oliepletter eller oliespor på  

 vejen.
 Eleven skal kunne opfatte og bedømme følgende faremuligheder og reagere  

 hensigtsmæssigt over for dem:
 - Jord- eller grusvej samt brosten i vådt føre, især ved valg af  

 hastighed.
 - Kørebanens overflade ved tøbrud efter længere frostperiode, især ved  

 valg af hastighed.
 - Kørebanens overfalde ved let sommerbyge efter længere tørkeperiode og  

 asfaltbelægning under hedebølge, især ved valg af hastighed.
 VEJBELYSNING.
 Eleven skal have kendskab til følgende forhold:
 - Risikoen for uheld i mørke er henved dobbelt så stor på veje uden  

 belysning som på veje med belysning.
 - Uheldsrisikoen på mørke veje er særlig stor ved møde med køretøjer, der  

 blænder, og ved krydsende fodgængere.
 - Vejbelysningens sikkerhedsmæssige betydning må ikke overvurderes i mørkt  

 og regnfuldt vejr, hvor de mange lysreflekser kan vanskeliggøre  

 orienteringen.
 Eleven skal kunne opfatte og bedømme faremuligheder i mørke som anført i  

 afsnit 7.15. Kørsel i mørke (og i lygtetændingstiden i øvrigt).
 5.2.4. VEJENS FORLøB.
 VEJKRYDS OG RUNDKØRSLER.
 Eleven skal have kendskab til følgende forhold:
 - Vejkryds både på landet og i byerne er de steder på en vej, hvor der  

 sker flest uheld, fordi færdslen her mødes fra flere retninger, og både  

 kørende og gående kommer på tværs af hinandens baner.
 - 4-benede vejkryds på landet (d.v.s. kryds med 4 sideveje) uden  

 lyssignaler har det største antal uheld i forhold til trafikmængden.
 - Vejkryds med smalle veje er i almindelighed lige så farlige som vejkryds  

 med brede veje.
 - Vejkryds uden afstribede vognbaner (især venstresvingsbaner), helleanlæg  

 eller spærreflader er farligere, end kryds med disse markeringer, der hjælper  

 de kørende til bedre at opfatte krydset.
 - Vejkryds uden vejbelysning er farligere i lygtetændingstiden, end kryds  

 med belysning.
 - Vejkryds med lysssignaler nedsætter risikoen for uheld med ligeudkørende  

 på hver sin vej, men øger til gengæld risikoen for uheld med  

 venstresvingende, der ikke holder tilbage for ligeudkørende.
 - Rundkørsler ser ud til at være næsten lige så farlige steder på en vej  

 som vejkryds.
 Eleven skal kunne opfatte og bedømme faremuligheder ved vejkryds og  

 rundkørsler som anført i afsnit 7.10. Fremkørsel mod kryds, og afsnit 7.17.  

 Kørsel i rundkørsel.
 VEJSVING.
 Eleven skal have kendskab til følgende forhold:
 - Vejsving må i almindelighed anses for at være farlige steder på en vej,  

 og risikoen for uheld stiger i hvert fald jo skarpere svinget er.
 - Et enkelt skarpt vejsving er særlig farligt, hvis det forekommer på en  

 vej, hvor der ellers kun er bløde sving og god oversigt.
 - Vejsving på smalle veje, hvor der kun er oversigt 100 m fremad eller  

 mindre, er farligere end sving med bedre oversigt.
 - Skarpere vejeving på landet uden afmærkning af vejkanten er farligere  

 end sving med kantlinier, kantpæle eller retningspile.
 - Vejsving, hvor kørebanen hælder udad mod svingets yderside, er særlig  

 farlige, fordi de gør styringen gennem svinget vanskelig selv ved normal  

 hastighed.
 BAKKER.
 Eleven skal have kendskab til følgende forhold:
 - Bakketoppe må i almindelighed anses for at være farlige steder på en vej  

 på grund af den begrænsede oversigt.
 - Risikoen for uheld er særlig stor på stejle bakker med over 4% hældning,  

 hvor påkørsel bagfra er typiske uheld lige før bakketoppen og lige før foden  

 af bakken, især hvor tunge og lette køretøjer kører efter hinanden.
 - Risikoen for uheld er ligeledes stor, hvor vejen forløber i bakke og  

 sving samtidig.
 JERNBANEOVERKØRSLER.
 Eleven skal have kendskab til følgende forhold:
 - Risikoen for uheld er særlig høj ved jernbaneoverkørsler uden bomme.
 - Jernbaneoverkørsler med bomme er mere sikre end overkørsler med lys- og  

 lydsignal alene, men man skal under alle omstændigheder være opmærksom på, at  

 de tekniske foranstaltninger kan svigte.
 Eleven skal kunne opfatte og bedømme faremuligheder ved vejsving, bakker  

 og jernbaneoverkørsler som anført i afsnit 7.3. Hastighed under ligeudkørsel.
 5.2.5. VEJENS BRUG.
 Eleven skal have kendskab til følgende forhold:
 - Der sker flest uheld på veje med tættest trafik, og risikoen også i  

 forhold til trafikmængden stiger, jo mere blandet trafikken er.
 - Bestemte veje i et lokalområde tiltrækker ofte bestemte  

 trafikantgrupper, hvorved risikoen for bestemte typer uheld øges, f.eks.  

 skoleveje, veje der benyttes af færgetrafik eller tung lastbiltrafik, ind- og  

 udfaldsveje til bycentrer, »smutveje«, butiksgader, parkeringsgader  

 m.v.
 - Bestemte lokale mål på en vej fremkalder ofte uopmærksom adfærd hos  

 trafikanter, f.eks. ved busholdepladser og togstationer, store  

 arbejdspladser, skoler, legepladser, alderdomshjem, sportspladser, biografer  

 og andre forlystelsessteder.
 Eleven skal kunne opfatte og bedømme særlig aktuelle og klare  

 risikoforhold vedrørende vejens brug i det område, hvor øvelseskørslen finder  

 sted, og reagere hensigtsmæssigt over for disse risikoforhold.
 5.2.6. SÆRLIG AFMÆRKEDE VEJTYPER.
 Eleven skal have kendskab til risikoforhold og kunne opfatte og bedømme  

 faremuligheder ved de forskellige vejtyper, d.v.s. motorvej, motortrafikvej,  

 hovedvej, stillevej, gågade, opholds- og legeområde samt kunne genkende og  

 angive betydningen af deres afmærkning som anført i afsnit 7.10. Fremkørsel  

 mod kryds, 7.14.
 Kørsel på motorvej og motortrafikvej og 7.19. Kørsel i trafiksanerede  

 områder.
 6. GRUNDREGLER FOR KØRSEL PÅ MOTORCYKEL.
 Formålet med undervisningen er at give eleven kendskab til nogle generelle  

 lovbestemmelser for kørsel på motorcykel, umiddelbart før eleven skal  

 gennemgå øvelserne i kørsel på vej.
 Eleven skal desuden gøres bekendt med nogle udtryk i færdselsloven, der  

 præciserer bestemte krav til køremåden ved enhver manøvre.
NB.
Hele dette afsnit skal sandsynligvis suppleres med forhold, der ikke  

 hensigtsmæssigt kan placeres andre steder i undervisningsplanen.
Endelig  

 udformning kan derfor først foretages på et senere tidspunkt.
 6.1. ANVISNINGER FOR FÆRDSLEN.
 HOVEDMÅL.
 Eleven skal lære, hvor lovbestemmelserne for kørsel på motorcykel gælder,  

 og at man i øvrigt skal rette sig efter politiets anvisninger samt  

 vejafmærkning i form af færdselstavler, kørebanestriber m.v. og  

 færdselssignaler.
 DELMÅL.
 6.1.1. FÆRDSELSLOVENS GYLDIGHED.
 Eleven skal kunne angive indholdet af følgende lovbestemmelser:
 - Færdselsreglerne og andre lovbestemmelser om motorcykler, motorcyklister  

 og kørsel på motorcykel gælder på alle gader og veje, cykelstier og fortove,  

 pladser, broer og tunneller, passager, stier eller lignende steder, hvor der  

 er almindelig færdsel, hvad enten disse steder er offentlige eller private.
 - Motorcykler må normalt kun køre på den del af vejen, der er bestemt for  

 biler og motorcykler, d.v.s. kørebanen.
 6.1.2. ANVISNINGER FOR KØRSLEN.
 Eleven skal kunne angive indholdet af følgende lovbestemmelser:
 - Man skal rette sig efter de anvisninger for kørslen, som gives ved  

 færdselstavler, kørebanestriber m.v. samt færdselssignaler.
 - Gule kørebanestriber m.v. bruges til midlertidig regulering f.eks. ved  

 vejarbejde og skal respekteres i stedet for eventuelle hvide striber m.v.
 - Man skal desuden rette sig efter politiets anvisninger, også hvor  

 færdselstavler, kørebanestriber og færdselssignaler viser noget andet, eller  

 hvor det er i modstrid med en ellers gældende færdselsregel.
 Eleven skal kunne genkende og angive betydningen af følgende  

 færdselstavler:
 - »Indkørsel forbudt« (C 19).
 - »Kørsel i begge retninge forbudt« (C 21).
 - »Ensrettet færdsel« (E 19).
 - »Motorkøretøj, traktor og motorredskab forbudt« (C 22,1).  

 Forbudet gælder også motorcykler.
 - »Motorcykel forbudt« (C 22,2).
 - »Undertavlerne« (U 4-5), der angiver, at hovedtavlen kun  

 gælder for henholdsvis bestemte færdselsarter og tilstødende vej.
 6.2. SIKKER OG UHINDRET AFVIKLING AF FÆRDSLEN.
 HOVEDMÅL.
 Eleven skal lære færdselslovens grundregler om sikker og uhindret  

 afvikling af færdslen og om særligt hensyn over for bestemte trafikanter og  

 herunder betydningen af udtrykkene »fare« og »ulempe«.
 DELMÅL.
 6.2.1. GRUNDREGLER FOR FÆRDSLEN.
 Eleven skal kunne angive indholdet af følgende lovbestemmelser:.
 - Man skal altid køre hensynsfuldt og agtpågivende, så der ikke opstår  

 fare eller forvoldes skade eller ulempe for andre, og således at færdslen  

 ikke hindres unødigt eller forstyrres.
 - Man skal også vise hensyn over for dem, der bor eller opholder sig ved  

 vejen.
 - Man skal vise særligt hensyn over for børn, skolepatruljer, ældre  

 mennesker og handicappede.
 6.2.2. FARE OG ULEMPE.
 Eleven skal kunne angive betydningen af følgende udtryk:
 - Man er »TIL FARE« ved en køremåde, der giver nærliggende  

 mulighed for sammenstød eller anden ulykke.
 - Man er »TIL ULEMPE« ved en køremåde, hvor man kommer i vejen n  

 for en anden trafikant og derved tvinger denne til at give plads, vige til  

 side eller holde tilbage.
 - Ved bestemte manøvrer, nemlig igangsætning fra vejkant, vognbaneskift  

 (herunder udkørsel fra krybespor) og ved standsning eller hurtig nedsættelse  

 af hastigheden kan man ikke altid helt undgå at komme i vejen for andre, og  

 man skal da blot sikre sig, at manøvren ikke er »TIL UNØDIG  

 ULEMPE«.
 6.2.3. LYGTEFØRING OG SIGNALGIVNING.
 Eleven skal kunne angive indholdet af følgende lovbestemmelser:
 - Ved kørsel på motorcykel UDEN FOR lygtetændingstiden skal nærlyset være  

 tændt.
 - Når det er nødvendigt for at advare om en fare, skal man gøre andre  

 opmærksom på faren ved kortvarigt brug af hornet eller ved at blinke med  

 forlygterne.
 - Brug af hornet i andre tilfælde er forbudt.
 6.2.4. FRI PASSAGE FOR BESTEMTE TRAFIKARTER.
 Eleven skal kunne angive indholdet af følgende lovbestemmelser:
 - Man skal holde tilbage eller give plads for grupper af børn under opsyn  

 af en leder, forsvarets og civilforsvarets kolonner, ligtog og andre sluttede  

 optog.
 - Man skal i god tid holde vejen åben og om nødvendigt standse for  

 udrykningskøretøjer, der bruger lyd- eller lyssignal.
 - Man må ikke køre så tæt på et uheldssted, at man er i vejen for  

 redningsarbejdet.
 6.2.5. PASSAGERER OG GODS M.V.
 Eleven skal kunne angive indholdet af følgende lovbestemmelser:
 - Passager og gods skal være således anbragt på motorcyklen, at føreren  

 har frit udsyn og tilstrækkelig mulighed for at manøvrere.
 - Passager på bagsædet skal sidde med et ben på hver side af motorcyklen  

 og må i øvrigt ikke være anbragt på en sådan måde, at det er farligt for  

 passageren selv eller andre.
 - Gods skal være anbragt, så det ikke dækker blinklys, lygter og  

 nummerplade, og så det ikke støjer unødigt, kan slæbe eller falde ned på  

 vejen eller på anden måde være til hindring eller fare for færdslen.
- Hvis noget tabes eller spildes på vejen, og det medfører risiko for  

 færdslen, skal det straks fjernes.
Kan det ikke lade sig gøre, skal man ved  

 afmærkning eller på anden lignende måde advare andre om risikoen.
 - Man må ikke hænge slæde, trækvogn eller lignende efter en motorcykel og  

 man må ikke under kørslen trække en person på ski, skøjter, rulleskøjter  

 eller lignende.
 - Der må ikke kobles påhængskøretøj til en motorcykel.
 6.2.6. FÆRDSELSULYKKE.
 Eleven skal kunne angive indholdet af følgende lovbestemmelser:
- Ved beskadigelse af færdselstavler, signaler eller anden afmærkning på  

 kørebanen eller på cykelsti med eller uden egen skyld, skal man straks bringe  

 afmærkningen i orden igen.
Hvis det ikke er muligt, skal man snarest melde  

 det til politiet og i øvrigt gøre, hvad man kan, for at advare andre  

 trafikanter.
 - Man skal straks standse og hjælpe tilskadekomne, hvis man med eller uden  

 egen skyld bliver indblandet i en færdselsulykke, og man skal efter anmodning  

 oplyse navn og adresse til andre, der er indblandet i ulykken.
- Hvis man har voldt mere end ubetydelig skade på personer, skal man melde  

 det til politiet.
Hvis der er alvorligt tilskadekomne eller dræbte personer,  

 må man ikke ændre på forholdene eller fjerne spor på ulykkesstedet.
Man skal  

 dog flytte køretøjer væk, hvis de er til fare for færdslen.
 6.2.7. FORSIKRINGSPLIGT.
 Eleven skal kunne angive indholdet af følgende lovbestemmelse:
 - Ejeren af en motorcykel skal kunne dække eventuelle erstatningskrav ved  

 en lovpligtig ansvarsforsikring.
 7. MANØVRER PÅ VEJ.
 Formålet med undervisningen er at give eleven færdighed i sikkert og  

 hensynsfuldt at tilpasse kørslen til de skiftende færdselsforhold og gældende  

 færdselsregler på forskellige typer veje og tidspunkter (i og uden for  

 myldretid, i dagslys og mørke) under udførelsen af alle normalt forekommende  

 manøvrer.
Hver enkelt øvelses præcise indhold og varighed overlades til kørelærerens  

 skøn, særlig under hensyn til elevernes individuelle behov. Øvelserne bør dog  

 gennemføres i en rækkefølge, som sikrer, at eleven hele tiden føres fra en  

 lettere til en vanskeligere manøvre.
Det vil nogenlunde svare til den anførte  

 rækkefølge i undervisningsmålene.
 En manøvres sværhedsgrad afhænger imidlertid ikke kun af kravene til  

 førerens orientering og beherskelse af køretøjet, men også af de aktuelle  

 vej- og færdselsforhold.
 Lærervejledningen til undervisningsplanen giver nærmere retningslinier  

 for, hvordan kørelæreren kan tage hensyn til dette ved planlægningen og  

 gennemførelsen af øvelserne i manøvrer på vej.
 Det indebærer bl.a., at eleven begynder og afslutter de enkelte øvelser på  

 i forvejen fastlagte øvelsesstrækninger, og at undervisning i  

 orienteringsfærdigheder for den pågældende manøvre gennemføres i teorilokale  

 forud for og i nær sammenhæng med den praktiske øvelse.
 En manøvre anses for indlært med tilfredsstillende resultat, når den kan  

 udføres fejlfrit og med den grad af præcision, som fremgår af  

 målbeskrivelserne.
 7.1. IGANGSÆTNING FRA VEJKANT.
 DELMÅL.
 7.1.1. KENDSKAB TIL ULYKKER.
 Eleven skal have kendskab til følgende omstændigheder ved  

 igangsætningsulykker:.
 - Modparterne er næsten udelukkende bagfra kommende, især bilister, men  

 også en del to-hjulede trafikanter.
 7.1.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved igangsætning:.
 - Forkert indstillet spejl i venstre side eller spejl, som vibrerer og  

 dermed slører billedet, når motoren er startet.
 - Fejlbedømmelse af bagfra kommendes hastighed og afstanden til dem.
 - Utålmodighed, fordi der hele tiden er kørende færdsel bagfra.
 - Mulighed for motorstop efter kold start.
 - Mulighed for udskridning ved acceleration på løst grus, oliepletter  

 eller lignende.
 7.1.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved  

 igangsætning og reagere hensigtsmæssigt over for dem:.
 - Bagfra kommende skjult i spejl eller i blinde vinkler, dannet af  

 styrthjelm, visir eller motorbrillernes stel ved hoveddrejning bagud.
 - Snæver manøvreplads, der kræver særlig opmærksomhed mod flere ting.
 - Nedsat vejgreb.
 Eleven skal beherske følgende orienterings-færdigheder før igangsætning:
 - Se fremad og bagud efter færdsel eller andre hindringer.
 - Orientere sig bagud ved hoveddrejning af hensyn til blinde vinkler.
 - Bedømme om et ophold i færdslen bagfra er tilstrækkelig stort til  

 igangsætning, så man ikke er til fare eller unødig ulempe.
 - Bedømme egen accelerationsevne i forhold til bagfra kommendes hastighed.
 7.1.4. MANØVRE-FÆRDIGHEDER.
 Eleven skal beherske følgende manøvre-færdigheder under igangsætning:.
 - Tænde nærlyset uden for lygtetændingstiden og passende lys i  

 lygtetændingstiden.
 - Give tegn i god tid før igangsætning.
 - Sætte blødt igang som indlært på lukket øvelsesplads.
 - Accelerere så hurtigt, at kørende, der nærmer sig bagfra, normalt ikke  

 behøver at nedsætte hastigheden.
 - Ophøre med tegngivning, så snart manøvren er afsluttet.
 7.2. PLACERING UNDER LIGEUDKØRSEL.
 DELMÅL.
 7.2.1. KENDSKAB TIL ULYKKER.
 Behandles under senere manøvrer, hvor placering indgår.
 7.2.2. KENDSKAB TIL RISIKOFORHOLD.
 Behandles under senere manøvrer, hvor placering indgår.
 7.2.3. ORIENTERINGS-FÆRDIGHEDER.
 Eleven skal kunne genkende og angive betydningen af følgende  

 vejafmærkning, der har sammenhæng med placering under ligeudkørsel:
 KØREBANESTRIBER.
 - »Fuldt optrukket kantlinie« (Q 46) afgrænser den del af  

 kørebanen, som skal bruges af motorkørende, og som man kun må overskride ved  

 standsning, parkering eller ind- og udkørsel på vejen.
 - »Punkteret kantlinie« (Q 47) som man må overskride, hvis det i  

 øvrigt er lovligt (f.eks. ved vognbaneskift). Bred kantlinie (Q 46-47)  

 angiver, at der uden for linien er plads til cyklister og fodgængere, mens  

 smal kantlinie angiver, at der normalt ikke er plads til dem, og at de derfor  

 bruger samme del af kørebanen som biler og motorcykler.
 - »Vognbanelinie« (Q 41) angiver adskillelse mellem vognbaner.
 - »Varslingslinie« (Q 42) angiver, at man skal være særlig  

 forsigtig ved overskridelse af linien på grund af dårlig oversigt, eller  

 fordi man snart vil møde en spærrelinie.
 - »Spærrelinie« (Q 44) som man ikke må overskride, heller ikke  

 ved vending eller ind- og udkørsel, med mindre særlige forhold gør det  

 nødvendigt (f.eks. vejarbejde eller ulovligt parkeret køretøj).
 - »Spærreflade« (Q 45) som man ikke må køre eller standse på.  

 Spærrefladen skal passeres til den side, skraveringen peger fremad.
 FÆRDSELSTAVLER.
 - »Påbudt passage« (D 15) angiver, at man skal køre forbi tavlen  

 til den side pilen peger.
 - »Valgfri passage« (D 16) angiver, at man selv må vælge, til  

 hvilken side man vil køre forbi tavlen.
 - »Krybespor« (E 47) angiver, at man skal køre ind på  

 krybesporet, hvis man kører langsommere end den hastighed, der er anført på  

 tavlen, og at man skal forlade krybesporet igen, hvis man kører hurtigere end  

 den anførte hastighed.
 HELLEANLÆG M.V.
 - Heller, færdselsfyr eller lignende skal man køre forbi til højre,  

 medmindre andet er vist ved afmærkning.
 Eleven skal beherske følgende orienterings-færdigheder under ligeudkørsel:
 - Se efter kørebanens overflade og belægning for tegn på nedsat vejgreb så  

 langt fremad som muligt.
 - Undlade at fastholde blikket på kørebanen umiddelbart foran motorcyklen,  

 men med korte mellemrum være opmærksom på vej- og færdselsforholdene 8-12  

 sek. forude.
 - Holde øjnene i bevægelse og dermed hele tiden være orienteret om  

 forholdene forude og til siderne samt forholdene bagude ved hoveddrejning  

 eller brug af spejle.
 - Se længst muligt fremad på vejen, hvor oversigten begrænses af bakker  

 eller sving.
 - Udnytte vejens optiske ledelinier under kørsel i sving for at  

 stabilisere styringen.
 7.2.4. MANØVRE-FÆRDIGHEDER.
 Eleven skal beherske følgende manøvre-færdigheder under ligeudkørsel:
 - Placere sig i højre vognbane og kun bruge venstre vognbane til eventuel  

 overhaling eller kørsel forbi holdende m.v.
 - Placere sig således i vognbanen, at motorcyklen bliver så synlig som  

 muligt for andre trafikanter, at afstanden til andre trafikanter bliver  

 størst mulig, at bilister ikke fristes til at køre ved siden af i samme  

 vognbane, og at det bedst mulige vejgreb opnås.
 - Trække til højre på smalle veje før bakketop.
- Trække ind mod vejkanten før vejsving til venstre og ud mod midterlinien  

 før vejsving til højre for at opnå bedst muligt udsyn over svinget.
Derefter  

 følge den såkaldte »ideallinie« gennem svinget som omtalt i afsnit  

 7.3.4. Manøvre-færdigheder, placering og hastighed ved kørsel i sving.
 7.3. HASTIGHED UNDER LIGEUDKØRSEL.
 DELMÅL:
 7.3.1. KENDSKAB TIL ULYKKER.
 Eleven skal have kendskab til følgende omstændigheder ved eneulykker:
 - Unge motorcyklister kommer ud for særligt mange eneulykker, hvor de uden  

 at have nogen modpart at tage hensyn til pludselig mister magten over  

 motorcyklen og kører ud over vejkanten eller mod en forhindring.
 - Eneulykkerne hænger først og fremmest sammen med for høj hastighed efter  

 forholdene, herunder kørebanens tilstand og belægning som omtalt i afsnit  

 5.2.3. Vejens udstyr.
 - Der sker dobbelt så mange eneulykker i vejsving som på lige strækninger.
 - I vejsving sker der flest eneulykker ved kørsel ud over vejkanten i  

 svingets yderside.
 7.3.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved eneulykker:
 - Fejlbedømmelse af egen hastighed.
 - Fejlbedømmelse af vejsvings skarphed.
 - Fejlbedømmelse af vejgrebets størrelse, især i vejsving og i glat eller  

 fedtet føre.
 - Forkert dæktryk, slidt dækmønster eller forkert belæsning.
 - Træthed eller spirituspåvirkning.
 - Overvurdering af egen kørefærdighed eller motorcyklens manøvreevne.
 7.3.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved valg af  

 hastighed og reagere hensigtsmæssigt over for dem:
 - Vejsving eller bakker, der nedsætter oversigten og skjuler eventuelle  

 hindringer, (langsomme køretøjer eller cyklister og fodgængere i vejsiden).
 - Skarpe vejsving, der kræver særlig godt vejgreb.
 - Jernbaneoverkørsel forude med dårlig oversigt.
 - Kørebanebelægning med ringe friktion og dermed nedsat vejgreb, (grusvej,  

 brosten).
 - Hindringer forude i egen bane, (parkerede køretøjer, forankørende,  

 krydsende fodgængere).
 - Vejrforhold, der nedsætter udsynet, (blænding fra solen, nedbør, tåge)  

 eller nedsætter vejgrebet (glat eller fedtet føre).
 Eleven skal kunne genkende og angive betydningen af følgende  

 vejafmærkning, der har sammenhæng med valg af hastighed:
 FÆRDSELSTAVLER VEDRØRENDE HASTIGHEDSGRÆNSER.
 - »Lokal hastighedsbegrænsning« (C 55) angiver den højst  

 tilladte hastighed på strækningen fra tavlen.
 - »Ophør af lokal hastighedsbegrænsning« (C 56).
 - »Ophør af forbud« (C 59) ophæver også lokal  

 hastighedsbegrænsning.
- »Mindste hastighed« (D 55) angiver, at man ikke må køre  

 langsommere, end tavlen viser.
Den gældende strækning kan eventuelt være  

 anført på undertavle (U 2).
 - »Ophør af mindste hastighed« (D 56).
 - »Tættere bebygget område« (E 55) angiver bl.a. den generelle  

 hastighedsgrænse på 50 km/t.
 - »Ophør af tættere bebygget område« (E 56) angiver bl.a. ophør  

 af den generelle hastighedsgrænse på 50 km/t.
 FÆRDSELSTAVLER VEDRØRENDE KØREBANENS OVERFLADE.
 - »Glat føre« (A 31) advarer om, at kørebanen kan være unormalt  

 glat i vådt føre eller anden årsag, som oplyses på undertavle.
 - »Ujævn vej« (A 32) advarer om farlige ujævnheder i kørebanen.
 - »Løse sten« (A 33) advarer om særlig fare for stenslag og  

 udskridning.
 - »Høj kant« (E 49) advarer om kant på langs ad vejen.
 FÆRDSELSTAVLER VEDRØRENDE VEJENS FORLØB.
 - »Vejsving« (A 41,1-2 og A 42,1-2) advarer om henholdsvis  

 højresving og venstresving samt flere sving.
 - »Hastighedsangivelse« (UA 41) angiver den hastighed, hvormed  

 vejsving i normalt vådt føre kan gennemkøres sikkert.
 - »Kantafmærkningspæle« (N 41),  

 »kantafmærkningsplader« (N 42) og »retningspile« (0 41)  

 forstærker markeringen af f.eks. vejsving.
 - »Stejl nedkørsel« (A 46,1).
 - »Stejl stigning« (A 46,2).
 FÆRDSELSTAVLER VEDRØRENDE JERNBANEOVERKØRSLER.
 - »Spor« (A 71) angiver krydsende spor, hvor personale advarer  

 med flag, signallygte eller på anden måde om, at tog nærmer sig.
- »Jernbaneoverkørsel uden bomme« (A 72) og - »Jernbaneoverkørsel med bomme« (A 73) advarer om  

 jernbaneoverkørsel forude.
 - »Afstandsmærker« (A 75) angiver afstanden til  

 jernbaneoverkørsel.
 - »Krydsmærke for enkeltsporet eller flersporet  

 jernbaneoverkørsel« (A 74,1-2) opsættes umiddelbart foran  

 jernbaneoverkørslen.
- »Rødt blinksignal« (Z 72) eventuelt suppleret med klokke og  

 bom.
Signalet angiver, at man skal standse før stoplinie eller i sikker  

 afstand fra sporene, signalet eller bommen.
 FÆRDSELSTAVLER VEDRØRENDE ANDRE FARER.
 - »Stenskred« (A 34) angiver, at der er fare for nedfaldene sten  

 på kørebanen.
 - »Sidevind« (A 95) advarer om kraftig sideving, der kan slå  

 motorcyklen ud af kurs især ved højere hastigheder.
 - »Anden fare » (A 99), hvor farens art er angivet på  

 undertavle.
 Eleven skal beherske følgende orienterings-færdigheder med henblik på valg  

 af hastighed:
 - Bedømme hastigheden efter synsindtryk fra vejen, fornemmelse af  

 vibrationer fra motorcyklen og lydindtryk fra motor, vindsus, dækstøj m.v.
 - Kontrollere de umiddelbare fartindtryk ved regelmæssige, hurtige blik på  

 speedometret.
 - Se efter kørebanestriber og færdselstavler, der advarer om vejsving,  

 hastighedsbegrænsning, jernbaneoverkørsel eller andre forhold, der har  

 betydning for hastigheden.
 - Bedømme den til enhver tid overskuelige, fri standselængde foran  

 motorcyklen.
 - Se efter bagfra kommende, især tunge køretøjer, der accelererer  

 umiddelbart før kørsel op ad bakke.
 - Se efter bagved kørende, der eventuelt accelererer eller vil overhale  

 ned ad bakke.
 - Se efter tog, der eventuelt nærmer sig jernbaneoverkørsel, fra begge  

 sider, også selv om der ikke gives advarselssignaler.
 7.3.4. MANØVRE-FÆRDIGHEDER.
 Eleven skal beherske følgende manøvre-færdigheder med henblik på at  

 tilpasse hastigheden efter forholdene:.
 - Accelerere hurtigt op til højeste sikre og lovlige hastighed på  

 strækningen og herunder skifte glidende til højeste gear.
 - Holde hastigheden nogenlunde jævn ved behersket brug af gashåndtaget.
 - Tilpasse hastigheden således, at det fulde herredømme over motorcyklen  

 bevares, og således, at motorcyklen kan standses indenfor den strækning, der  

 kan overskues, og foran enhver hindring, der kan forudses.
 VED KØRSEL PÅ BAKKER.
 - Skifte til lavere gear i god tid op ad bakke, hvis der er langsomt  

 kørende foran, eller hvis motoren anstrenges.
 - Benytte eventuelt krybespor, hvis den påbudte mindste hastighed ikke kan  

 holdes op ad bakke.
 - Sætte hastigheden passende ned før uoverskuelig bakketop.
 - Vælge passende gear til kørsel ned ad bakke efter bakkens hældning og  

 længde.
 - Holde jævn hastighed ned ad bakke ved at justere gashåndtaget, eventuelt  

 skifte til lavere gear eller bremse let med mellemrum, men undlade vedvarende  

 bremsning over længere strækning.
 PLACERING OG HASTIGHED VED KØRSEL I SVING.
 - Trække ind mod vejkanten før venstresving og på to-sporede veje ud mod  

 midterlinien før højresving for at opnå bedst muligt udsyn over svinget.
 - Tilpasse hastigheden efter svingets skarphed, eventuelt ved let  

 bremsning og valg af passende gear.
 - Kontrastyre umiddelbart før svinget (som indlært på lukket øvelsesplads)  

 for at opnå den rette hældning på motorcyklen under kørsel efter  

 »ideallinien« hen mod svingets »toppunkt« og således opnå  

 bedst muligt vejgreb ved at »flade svinget ud«.
 - Læne kroppen til samme side og med samme hældning som motorcyklen, men  

 holde hovedet nogenlunde opret, og give let gas.
 - Undgå at placere motorcyklen så tæt på modkørendes bane midtvejs i et  

 venstresving, at man ved kropshældningen kan blive ramt af modkørende.
 - Kontrastyre ved svingets »toppunkt« (d.v.s. et kort øjeblik  

 styre MERE IND I SVINGET) for at få motorcyklen til at rejse sig igen, og  

 følge efter med kroppen.
 - Accelerere let ved udkørslen af svinget og placere motorcyklen i midten  

 af højre kørebanehalvdel (eller i midten af højre vognbane).
 VED JERNBANEOVERKØRSEL FORUDE.
 - Nedsætte hastigheden før jernbaneoverkørsel uanset reguleringens art,  

 således at man kan nå at standse før jernbaneoverkørslen, hvis tog nærmer  

 sig.
 - Standse ved stoplinie eller mindst 5 m før krydsmærke, blinklys eller  

 bom, hvis tog nærmer sig, eller hvis blinksignalet er tændt, bomme sænkes,  

 eller man på anden måde advares om toget.
 7.3.5. LOVBESTEMMELSER I ØVRIGT.
 Eleven skal kunne angive indholdet af følgende lovbestemmelse:.
 - Uden for tættere bebygget område (og bortset fra motorvej) må man højst  

 køre 80 km/t.
 7.4. VOGNBANESKIFT.
 DELMÅL:
 7.4.1. KENDSKAB TIL ULYKKER.
 Behandles under senere manøvrer, hvor vognbaneskift indgår.
 7.4.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved vognbaneskift:
 - Manøvren kan ofte virke overraskende, fordi andre kørende normalt  

 forventer, at man holder sin bane.
 - Forkert indstillet eller vibrerende spejl i venstre side.
 - Fejlbedømmelse af afstand til og hastighed hos bagfra kommende i den  

 bane, man vil skifte til.
 - Orientering bagud i for lang tid ad gangen, hvorved uforudsete  

 hindringer forude ikke bemærkes.
 7.4.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved  

 vognbaneskift og reagere hensigtsmæssigt over for dem:.
 - Bagfra kommende, skjult i spejl eller blinde vinkler.
 - Bagved kørende eller foran kørende, der netop er ved at skifte bane.
 - Bagved kørende tæt på i den bane, man vil skifte til.
 Eleven skal kunne genkende og angive betydningen af følgende  

 vejafmærkning, der har sammenhæng med vognbaneskift:
 KØREBANESTRIBER M.V.:
 - »Pile for vognbaneskift« (R 15) angiver, at man snarest skal  

 skifte til den vognbane, pilene peger mod.
- »Vognbanelinier« (Q 41) ført helt igennem til et sted, hvor  

 antallet af vognbaner formindskes, eller hvor to kørebaner løber sammen,  

 understreger REGLEN FOR VOGNBANESKIFT.
D.v.s. at man kun må skifte bane, hvis  

 det kan gøres uden at være til fare eller unødig ulempe.
Vognbanelinier  

 afbrudt et stykke før stedet, hvor antallet af vognbaner formindskes, eller  

 hvor to kørebaner løber sammen, understreger REGLEN FOR SAMMENFLETNING.  

 D.v.s. at man skal tilpasse hastigheden til de kørende i banen ved siden af  

 og udnytte et passende stort ophold til at flette ind.
De kørende i banen ved  

 siden af skal hjælpe den, der vil flette ind, ved f.eks. at ændre hastigheden  

 og derved skaffe plads.
 FÆRDSELSTAVLER.
 - »Indsnævret kørebane« (A 43 ,1-3).
- »Vognbaneforløb« (E 16) uden vognbanelinier, der angiver, at  

 man skal køre efter flettereglen.
Vognbanelinier på tavlen angiver, at man  

 skal køre efter reglen om vognbaneskift.
 - »Krybespor« (E 47). Ved udkørsel fra krybespor gælder reglen  

 for vognbaneskift, medmindre afmærkning angiver, at man skal køre efter  

 reglen for sammenfletning.
 - »Sammenfletning« (B 15) angiver, at reglen for sammenfletning  

 er gældende.
 Eleven skal beherske følgende orienteringsfærdigheder ved vognbaneskift:
 - Begynde orientering om mulighed for vognbaneskift i god tid, så manøvren  

 ikke bliver forceret.
 - Se bagud i spejl og ved hoveddrejning.
 - Bedømme om et ophold i færdslen er stort nok til, at man kan skifte bane  

 uden af være til fare eller unødig ulempe.
 7.4.4. MANØVRE-FÆRDIGHEDER.
 Eleven skal beherske følgende manøvre-færdigheder ved vognbaneskift:
 - Så vidt muligt undlade at skifte bane, hvis bagved kørende enten i ens  

 egen bane eller i den bane, man vil skifte til derved tvinges til at nedsætte  

 hastigheden.
 - Give tegn eventuelt med blinklys i god tid for at vise sin hensigt, hvis  

 bagved kørende er tæt på.
 - Foretage vognbaneskift uden at køre et længere stykke på eventuel  

 vognbanelinie.
 - Placere sig midt i den nye bane.
- Ophøre med eventuel tegngivning med blinklys (medmindre U-vending eller svingning straks skal udføres).
 7.5. U-VENDING.
 DELMÅL:
 7.5.1. KENDSKAB TIL ULYKKER.
 Eleven skal have kendskab til følgende omstændigheder ved ulykker i  

 forbindelse med vending:
 - Modparterne er først og fremmest bagfra kommende, og dernæst modkørende,  

 i begge tilfælde især bilister.
 7.5.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved U-vending:
 FRA VEJENS MIDTE:
 - Fejlbedømmelse af modkørendes hastighed og afstanden til dem.
 - Opmærksomhed alene mod de modkørende, hvorved andre risikoforhold ikke  

 bemærkes.
 - Utålmodighed, fordi der hele tiden er modkørende, man skal holde tilbage  

 for.
 FRA HØJRE VEJKANT.
 - Fejlbedømmelse af bagfra kommendes og modkørendes hastighed og afstanden  

 til dem.
 7.5.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved U-vending  

 og reagere hensigtsmæssigt over for dem:.
 - Snæver manøvreplads på grund af vejbredden i forhold til motorcyklens  

 styreegenskaber (vendediameter).
 - Ukritisk valg af manøvrested med utilstrækkeligt udsyn (ved vending fra  

 vejkant).
 Eleven skal kunne genkende og angive betydningen af følgende  

 vejafmærkning, der har sammenhæng med U-vending:.
 KØREBANESTRIBER:
 - »Spærrelinie« (Q 44), der ikke må overskrides ved vending.
 FÆRDSELSTAVLER:
 - »Vending forbudt« (C 12).
 - »Venstresving forbudt« (C 11,2), der ligeledes forbyder  

 vending.
 Eleven skal beherske følgende orienterings-færdigheder ved U-vending:
 FRA VEJENS MIDTE:
 - Orientere sig som anført under 7.4. Vognbaneskift før placering i  

 vognbanen nærmest midterrabat eller vejens midte.
 - Bedømme om et ophold i den modkørende færdsel er stort nok til, at  

 U-vending kan foretages uden ulempe for modkørende.
 - Bedømme om U-vending kan foretages sikkert og uden ulempe for anden  

 færdsel.
 FRA HØJRE VEJKANT:
 - Se efter et passende sted til lovlig standsning i højre side og  

 efterfølgende U-vending.
 - Orientere sig om den øvrige færdsel, især bagved kørende og eventuelt  

 andre standsede køretøjer i vejkanten før standsning.
 - Orientere sig før U-vending som anført under 7.1. Igangsætning fra  

 vejkant.
 - Bedømme om U-vending kan foretages sikkert under hensyn til modkørende  

 og vej- og færdselsforholdene i øvrigt.
 7.5.4. MANØVRE-FÆRDIGHEDER:
 Eleven skal beherske følgende manøvre-færdigheder ved U-vending.
 FRA VEJENS MIDTE:
 - Placere sig i god tid i vognbanen nærmest midterrabat eller vejmidte som  

 anført under 7.4. Vognbaneskift.
 - Fortsætte langsomt frem i eventuel venstresvingsbane og herunder skifte  

 til lavere gear og eventuelt standse.
 - Udføre U-vending under langsom acceleration og skarp drejning af styret,  

 således at vendingen afsluttes i højre vognbane i den ny retning.
 - Rette motorcyklen op og placere sig som anført under 7.2. Placering  

 under ligeudkørsel.
- Ophøre med tegngivning, - Afpasse hastigheden efter færdslen i den nye retning.
 FRA HØJRE VEJKANT.
 - Give tegn i god tid til standsning i vejsiden.
 - Nedsætte hastigheden i god tid og foretage blød opbremsning.
 - Sætte en fod eller begge fødder til jorden og bevare presset på  

 bremsepedalen eller håndbremsegrebet efter standsning for at sikre sig imod,  

 at motorcyklen ruller.
 - Ophøre med tegngivning.
 - Udføre U-vending som anført under 7.1 . Igangsætning fra vejkant dog  

 uden at være til ulempe for andre og i øvrigt som anført ovenfor under  

 U-vending fra vejens midte.
 7.5.5. LOVBESTEMMELSER I ØVRIGT.
 Eleven skal kunne angive indholdet af følgende lovbestemmelse:
 - Uanset færdselsforholdene skal man altid give tegn i god tid før  

 vending.
 - Vending skal ske forlæns til venstre, medmindre forholdene ikke tillader  

 dette.
 7.6. KØRSEL FORBI HOLDENDE KØRETØJER OG GÅENDE M.V.
 7.6.1. KENDSKAB TIL ULYKKER.
 Eleven skal have kendskab til følgende omstændigheder ved ulykker i  

 forbindelse med kørsel forbi holdende m.v.:
 - Modparten er oftest selve det holdende køretøj, der påkøres, som regel i  

 vejens højre side.
 - Andre modparter er fodgængere, især børn og ældre, der træder ud på  

 kørebanen delvis skjult af et holdende køretøj.
 7.6.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved kørsel forbi  

 holdende m.v.:
 - For høj hastighed og især for lille sideafstand under kørsel forbi  

 holdende bil, når man tager de begrænsede muligheder for afværgehandling i  

 betragtning for alle parter.
 - Mindre børn, men også mange ældre fodgængeres mangelfulde forståelse for  

 faren ved at træde ud bag en holdende bil eller bus.
 - Børns ofte impulsive og derfor overraskende adfærd, når de opholder sig  

 ved vejen, især når de er sammen med andre børn.
 7.6.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved kørsel  

 forbi holdende m.v. og reagere hensigtsmæssigt over for dem:
 - Nedsat udsyn på grund af holdende køretøj m.v.
 - Tegn på igangsætning af holdende køretøj, (personer i holdende bil,  

 synlig udstødningsrøg, tændt blinklys eller stoplys, igangsætningsadfærd hos  

 knallertkører eller cyklist).
 - Tegn på, at passagerer eller fodgængere i øvrigt træder ud på kørebanen  

 (bildøre der er ved at blive åbnet, bus standset ved holdeplads, fødder  

 synlige under bil).
 - Børn ved vejen.
 - Heste, dyr eller kreaturer på vejen.
 - Vejarbejde.
 - Gående på vej ud i et fodgængerfelt.
 Eleven skal kunne genkende og angive betydningen af følgende  

 vejafmærkning, der har sammenhæng med kørsel forbi holdende m.v.:
 KØREBANESTRIBER:
 - »Fodgængerfelt« (S 17) angiver den del af kørebanen, der er  

 beregnet til gåendes krydsning.
 FÆRDSELSTAVLER:
 - »Fodgængerfelt« (A 17) advarer om fodgængerfelt forude.
 - »Cyklister« (A 21) advarer om, at cyklister og knallertkørere  

 kører ud på kørebanen eller krydser den.
 - »Børn« (A 22) advarer om børn i nærheden af skoler,  

 fritidshjem, legepladser og lignende steder.
 - »Ryttere« (A 23) advarer om ryttere på kørebanen især på  

 steder med nedsat oversigt.
 - »Dyrevildt« (A 26).
 - »Kreaturer« (A 27) advarer om daglig passage af kreaturer på  

 steder med dårlig oversigt og ofte glat eller fedtet kørebane.
 - »Vejarbejde« (A 39) advarer bl.a. om arbejdere på kørebanen.
 - »Fodgængerfelt« (E 17) opsættes umiddelbart ved  

 fodgængerfeltet.
 AFMÆRKNING AF SKOLEBUS.
- »Skolebørnsskilt med gule blinklygter«, anbringes foran og  

 bagpå køretøjer, der anvendes som skolebus eller lignende til transport af  

 børn til og fra skole.
Blinklygterne advarer om, at børn kan være på vej over  

 kørebanen til og fra bussen.
 Eleven skal beherske følgende orienterings-færdigheder under forbikørsel  

 af holdende m.v.:
 - Orientere sig i god tid om mulighederne for forbikørsel og dernæst  

 orientere sig som anført under 7.4. Vognbaneskift.
 - Se efter tegn på pludselige hindringer under hele forbikørslen uden at  

 låse blikket fast alene på det holdende køretøj m.v., men også se fremad i  

 egen bane.
 - Se efter modkørende, der pludselig kan dukke op.
 - Orientere sig til højre og bagud efter forbikørslen, før man trækker ind  

 til siden igen.
 - Se efter tegn på, at gående vil krydse kørebanen i fodgængerfelt eller  

 uden for fodgængerfelt.
 7.6.4. MANØVRE-FÆRDIGHEDER.
 Eleven skal beherske følgende manøvre-færdigheder under kørsel forbi  

 holdende m.v.:
 - Nedsætte hastigheden i god afstand før holdende køretøj, børn, heste,  

 kreaturer, vejarbejde m.v., hvis det er nødvendigt for at sikre sig tid til  

 orientering og eventuel afværgemanøvre.
 - Standse, hvis det er nødvendigt for at give plads til en bus, der i  

 tættere bebygget område giver tegn til at køre ud fra et stoppested.
 - Afvente eventuel modkørendes passage før vognbaneskift, hvis vejen er  

 smal.
 - Trække ud i god afstand før hindringen.
 - Give signal til advarsel om forbikørslen, hvis det er nødvendigt, (dog  

 aldrig over for mindre børn), og samtidig være parat til at bremse.
 - Give gående på kørebanen, hvor der ikke er fortov, tid til at gå ind til  

 siden og holde god afstand til dem under forbikørslen.
 - Nedsætte hastigheden under kørsel forbi gående i dårligt føre, så de så  

 vidt muligt ikke tilstænkes.
 - Holde passende sideafstand i øvrigt ved forbikørsel.
 - Holde til højre igen på kørebanen efter forbikørslen.
 - Køre med passende lav hastighed foran fodgængerfelt, således at gående,  

 der er i fodgængerfeltet eller er på vej ud i det, kan se, at man vil holde  

 tilbage.
 - Holde tilbage eller om nødvendigt standse for at lade gående passere i  

 fodgængerfeltet, også selv om der eventuelt er grønt lys for de kørende.
 7.7. MØDE.
 7.7.1. KENDSKAB TIL ULYKKER.
 Eleven skal have kendskab til følgende omstændigheder ved møde-ulykker:
 - Der sker temmelig mange ulykker med unge motorcyklister i forbindelse  

 med møde, oftest på smalle, to-sporede veje.
 - Omkring halvdelen af mødeulykkerne sker i situationer, hvor  

 motorcyklisten er kommet over vejens midte og omkring en fjerdedel midt på  

 kørebanen.
 - Modparterne er først og fremmest person- og varebiler, men også  

 forholdsvis mange lastbiler og en del to-hjulede trafikanter.
 - Der sker også en del sammenstød med modkørende biler, der overhaler,  

 vender eller kører baglæns.
 7.7.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved møde:
 - Kørsel over vejmidten især i vejsving indebærer altid en risiko for  

 modkørende og bør derfor så vidt muligt undgås og i hvert fald være så  

 kortvarig som muligt.
 - Modkørende, især større køretøjer vil ofte fremkalde slipvind, der  

 påvirker motorcyklens kurs.
 7.7.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved møde og  

 reagere hensigtsmæssigt over for dem:
 - Vejforhold, der kan bevirke, at modkørende kommer over vejens midte  

 (f.eks. smal vej uden afstribning, vejsving, huller, vandsøer eller glat og  

 fedtet føre).
 - Færdselsforhold, der kan bevirke, at modkørende kommer over vejens midte  

 (f.eks. holdende køretøj i venstre side, modkørende tæt efter hinanden, hvor  

 den bageste vil overhale, bil svinger ud fra parkeringsplads i venstre side).
 - Modkørende med styreegenskaber, der giver dem tendens til at overskride  

 vejmidten, især i vejsving eller på smal vej (store og tunge biler,  

 motorcykler samt køretøjer med påhængsvogn).
 Eleven skal kunne genkende og angive betydningen af følgende  

 vejafmærkning, der har sammenhæng med møde:.
 KØREBANESTRIBER:
 »Varslingslinie« (Q 42) angiver dårlige oversigtsforhold og  

 bruges også som forvarsel for spærrelinie eller på smalle veje i stedet for  

 spærrelinie.
 »Spærrelinie« (Q 44), som ikke må overskrides medmindre særlige  

 forhold gør det nødvendigt (f.eks. vejarbejde eller ulovligt parkeret  

 køretøj).
 FÆRDSELSTAVLER:
 - »Modkørende færdsel« (A 18).
 - »Indsnævret kørebane« (A 43,1-3).
 - »Hold tilbage for modkørende« (B 18).
 - »Modkørende skal holde tilbage« (B 19).
 SIGNALER:
- »Vognbanesignal« (Y 17), hvor rødt kryds angiver, at kørsel i  

 vognbanen er forbudt, mens grøn pil angiver, at kørsel i vognbanen er tilladt  

 i den pågældende færdselsretning.
Hvis signalet skifter til rødt kryds, skal  

 man skifte bane.
Er dette ikke muligt, skal man standse.
 Eleven skal beherske følgende orienterings-færdigheder ved møde: -  

 Orientere sig i god tid om modkørende og om eventuelle hindringer for mødet.
 - Undlade at se for længe direkte på den modkørende og derved modvirke  

 tendensen til at styre i retning af den modkørende.
 - Rette blikket i midten af den fri bane fremad og derved stabilisere  

 styringen.
 7.7.4. MANØVRE-FÆRDIGHEDER.
 Eleven skal beherske følgende manøvre-færdigheder ved møde:
 - Nedsætte hastigheden i god tid ved møde på smal vej og i situationer,  

 hvor det vil lette mødet.
 - Holde til højre på kørebanen i god tid før mødet for at sikre  

 tilstrækkelig sideafstand til den modkørende, men samtidig tage hensyn til  

 eventuelle trafikanter i vejsiden.
 - Holde sig bag ved gående, cyklister eller knallertkørere indtil den  

 modkørende er passeret, hvis vejen er smal.
 - Standse og lade modkørende passere, hvis vejen er spærret, eller der er  

 andre forhindringer i ens egen halvdel af kørebanen, (medmindre andet fremgår  

 af færdselstavler).
 - Opretholde fuld kontrol over motorcyklen under mødet og være parat til  

 at reagere hurtigt over for slipvind, sidevind, ujævnheder i vejen eller  

 lignende.
 7.7.5. LOVBESTEMMELSER I ØVRIGT.
 Eleven skal kunne angive indholdet af følgende lovbestemmelse:.
 - På en vej med tre vognbaner må man ikke køre i banen yderst til venstre,  

 medmindre færdslen er ensrettet.
 7.8. KØRSEL FORAN ELLER EFTER ANDRE.
 7.8.1. KENDSKAB TIL ULYKKER.
 Eleven skal have kendskab til følgende omstændigheder ved ulykker i  

 forbindelse med kørsel foran eller efter andre:
 - Der sker temmelig mange ulykker med unge motorcyklister ved sammenstød  

 med forankørende, der enten bremser eller nedsætter farten for at svinge til  

 venstre, eller som trækker til højre på kørebanen og derpå vender.
 - Der sker også en del ulykker, hvor motorcyklisten påkøres bagfra.
 - Modparterne er først og fremmest biler, men også ret ofte cyklister og  

 knallertkørere.
 7.8.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved kørsel foran  

 eller efter andre:
 - Placering i forankørende bils blinde vinkel, skråt bagud til venstre.
 - Afstand i køretid under 2 sek., som er for kort til, at man altid kan nå  

 at afværge sammenstød, hvis den forankørende pludselig nedsætter hastigheden  

 eller bremser.
 - I glat eller fedtet føre og ved kørsel bag et større køretøj som dækker  

 udsynet, eller ved kørsel med passager er 2 sek. ikke altid tilstrækkeligt  

 til reaktion og bremsning.
 - Afstand i køretid under 2 sek. til bagved kørende.
 - Manglende opmærksomhed på ændring af den forankørendes hastighed eller  

 placering.
 7.8.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved kørsel  

 foran eller efter andre og reagere hensigtsmæssigt over for dem:
 - Vejforhold, der kan nødvendiggøre pludselig nedsættelse af hastigheden  

 eller bremsning, (vejsving forude, vejkryds, signalregulering,  

 jernbaneoverkørsel, hindringer på kørebanen, kørebane med nedsat vejgreb  

 m.v.).
 - Færdselsforhold, der kan nødvendiggøre pludselig nedsættelse af  

 hastigheden eller bremsning, (parkeret køretøj i vejsiden, kødannelse forude,  

 krydsende fodgængere, børn m.v.).
 - Vejrforhold, der nedsætter sigtbarheden eller øger bremselængden, (tåge,  

 kraftig regn, sne, glat og fedtet føre m.v.).
 - Særlige forhold ved foran eller bagved kørende, (stort køretøj, der  

 tager udsynet, køretøj med nedsat bremseevne, uopmærksom eller ikke stedkendt  

 fører m.v.).
 Eleven skal beherske følgende orienterings-færdigheder ved kørsel foran  

 eller efter andre:
 KØRSEL FORAN ANDRE.
 - Se i spejlene med hyppige mellemrum og i korte øjeblikke ad gangen og  

 således holde sig stadig orienteret om bagved kørendes afstand, hastighed og  

 hensigt.
 - Bedømme om afstanden til bagved kørende hele tiden er sikker nok.
 - Bedømme om bagved kørende har til hensigt at overhale.
 - Kontrollere om ens egen hastighed er rimeligt tilpasset forholdene og  

 ikke overdreven lav.
 KØRSEL EFTER ANDRE.
 - Bedømme udstrækningen af den forankørendes blinde vinkler bagud.
 - Bedømme om afstanden til forankørende efter forholdene er stor nok til  

 både reaktion og bremsning.
 - Undlade at fastholde blikket på den forankørende alene, men orientere  

 sig så langt frem på vejen som muligt, også foran den forankørende.
 - Se efter, om forankørende, der svinger eller skifter bane, har plads til  

 at fuldføre manøvren.
 - Se efter om overhalende eventuelt trækker brat ind foran.
 7.8.4. MANØVRE-FÆRDIGHEDER.
 Eleven skal beherske følgende manøvre-færdigheder ved kørsel foran eller  

 efter andre:
 - Så vidt muligt holde gennemsnithastigheden eller den højeste lovlige og  

 sikre hastighed på strækningen.
 - Holde mindst 2 sek. tidsafstand til bagved kørende.
 - Nedsætte hastigheden eller trække til højre på kørebanen for derved at  

 lette overhaling, hvis man ved sin kørsel sinker den bagved kørende eller  

 frister den pågældende til at køre for tæt på.
 - Så vidt muligt undlade pludselig nedsættelse af hastigheden eller  

 bremsning, hvis bagved kørende er tæt på, især hvis det er et køretøj med  

 ringere bremseevne, eller føret er dårligt.
 - Give tegn med stoplyset i god tid før standsning eller hurtig  

 nedsættelse af hastigheden til vejledning for bagved kørende, som er tæt på.
 - Undlade at sætte hastigheden op, hvis bagved kørende vil overhale.
 KØRSEL EFTER ANDRE.
 - Så vidt muligt undgå at placere sig i forankørendes blinde vinkler  

 bagud.
 - Foretrække at placere sig til venstre for midten af en forankørende bil  

 og derved undgå oliesporet i vognbanens midte og opnå bedre udsyn.
 - Holde mindst 2 sek. tidsafstand til forankørende.
 - Øge afstanden til den forankørende, hvis vej- og færdselsforholdene,  

 vejret eller føret gør det nødvendigt.
 7.8.5. LOVBESTEMMELSER I ØVRIGT.
 Eleven skal kunne angive indholdet af følgende lovbestemmelser:
 - Køretøjer med særlig hastighedsbegrænsning, f.eks. biler med campingvogn  

 skal holde så stor afstand til forankørende uden for tættere bebyggelse, at  

 overhalende køretøjer har plads til at trække ind mellem.
 - Under kørsel med lav hastighed eller med et særligt bredt køretøj  

 (f.eks. bil med campingvogn) på en smal eller bugtet vej skal man være særlig  

 opmærksom på bagved kørende og lette overhaling ved f.eks. at nedsætte  

 hastigheden, køre helt ind til siden og eventuelt standse.
 7.9. OVERHALING.
 7.9.1. KENDSKAB TIL ULYKKER.
 Eleven skal have kendskab til følgende omstændigheder ved  

 overhalingsulykker:
 - Selv om antallet af overhalings-ulykker er forholdsvis beskedent, vil de  

 ofte få et voldsomt omfang og alvorlige følger på grund af hastigheden.
 - Modparterne er først og fremmest det overhalede køretøj, som påkøres,  

 oftest en bilist, og i en del tilfælde modkørende.
 7.9.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved overhaling:
 - Mangelfuld orientering om betingelserne for overhaling eller  

 overhalingsforbud.
 - Undervurdering af den nødvendige overhalingslængde i forbindelse med  

 hindringer forude (sving, bakker, kryds, hastighedsbegrænsninger, modkørende  

 m.v.).
 - Overvurdering af egen accelerationsevne.
 - Forlængelse ef reaktionstiden når man er i tvivl, om overhaling er  

 mulig, og dermed tab af tid til overhalingens gennemførelse.
 - Utålmodighed efter længere tids kørsel bagved en langsomt kørende.
 - Tendens til ukritisk at følge efter en forankørende, der overhaler, uden  

 selv at orientere sig om betingelserne.
 7.9.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved  

 overhaling og reagere hensigtsmæssigt over for dem:
 - Manglende udsyn over den nødvendige overhalingslængde på grund af  

 bakker, sving, kryds eller dårlige vejrforhold (tåge, sne, kraftig regn,  

 lavtstående sol).
 - Modkørende i overhalingsbanen.
 - Bagfra kommende, der er ved at overhale, eller bagved kørende, der  

 påbegynder overhaling, eventuelt skjult i blinde vinkler.
 - Tegn på, at den forankørende vil overhale.
 - Tegn på, at den forankørende vil standse eller svinge eller på anden  

 måde ændre sin kørsel.
 - Tegn på, at den forankørende ikke er opmærksom på overhalingen (f.eks.  

 slingrende kørsel eller kørsel forbi børn, cyklister m.v.).
 - Tegn på, at den forankørende har særlige vanskeligheder med hensyn til  

 køretøjets manøvreegenskaber eller førerens orienteringsvilkår.
 - Flere forankørende i kolonne med kort afstand mellem hinanden.
 Eleven skal kunne genkende og angive betydningen af følgende  

 vejafmærkning, der vedrører overhaling:
 KØREBANESTRIBER:
 - »Varslingslinie« (Q 42) angiver dårlige oversigtsforhold og  

 bruges som forvarsel for spærrelinie eller i stedet for spærrelinie på smalle  

 veje.
- »Spærrelinie« (Q 44) må ikke overskrides under overhaling.  

 Spærrelinie bruges desuden som advarsel om, at oversigten er nedsat, således  

 at overhaling er forbudt.
Det er dog tilladt at overhale, hvis der er to  

 vognbaner i kørselsretningen, hvor modkørende ikke må forekomme, og hvis  

 overhalingen sker uden at overskride spærrelinien.
 - »Dobbeltlinier« (Q 41-44), hvor man skal rette sig efter  

 linien nærmest motorcyklen: Er den punkteret, må linierne overskrides, men er  

 den fuldt optrukket må linierne ikke overskrides.
 - »Fodgængerfelt« (S 17), hvor overhaling kun er tilladt, hvis  

 man har fuldt udsyn over feltet.
 FÆRDSELSTAVLER.
 - »Overhaling forbudt« (C 51) forbyder overhaling af andre  

 køretøjer end to-hjulede cykler og knallerter.
 - »Ophør af overhalingsforbud« (C 53).
 - »Ophør af forbud« (C 59), der ligeledes angiver, at overhaling  

 på ny er tilladt, hvis betingelserne i øvrigt er til stede.
 - »Krydsmærke for jernbaneoverkørsel« (A 74,1 1-2) angiver  

 bl.a., at overhaling er forbudt.
 Eleven skal beherske følgende orienterings-færdigheder ved overhaling:
 - Orientere sig flere gange, om betingelserne for at overhale er til  

 stede.
 - Bedømme den nødvendige tid eller vejlængde til overhaling under hensyn  

 til oversigten, afstand til eventuelle hindringer forude, gældende  

 hastighedsbegrænsning, motorcyklens accelerationsevne og den forankørendes  

 hastighed.
 - Bedømme om der er sikker mulighed for at trække til højre på kørebanen  

 efter overhaling uden at genere den overhalede, (bortset fra kørsel i en  

 bane, hvor der ikke må komme modkørende, f.eks. ved dobbelte spærrelinier  

 eller på motorvej).
 - Orientere sig om færdslen forude og bagude under hele overhalingen og  

 være særlig opmærksom på uforudsete hindringer.
 - Orientere sig om, hvornår afstanden bagud til den overhalende er mindst  

 2 sek. eller den overhalede er synlig i spejlet.
 7.9.4. MANØVRE-FÆRDIGHEDER.
 Eleven skal beherske følgende manøvre-færdigheder før overhaling:.
 - Nedsætte hastigheden og holde sikker afstand til den forankørende og  

 placere sig som nævnt under 7.8. Kørsel efter andre.
 - Forøge afstanden til den forankørende, hvis køretøjet er så stort, at  

 det ellers ikke er muligt at orientere sig langt nok fremad.
 - Forøge af afstanden på ny, hvis en bagfra kommende overhaler og trækker  

 ind foran.
 - Trække lidt ud til venstre for den forankørende, hvis det er nødvendigt  

 for at forbedre orienteringen.
 - Give tegn til overhaling med venstre blinklys, hvis bagved kørende er  

 tæt på, så de kan blive klar over hensigten.
 - Give signal med forlygten til den forankørende, hvis det er en varevogn  

 eller lastbil med begrænset udsyn bagud, eller hvis den forankørende virker  

 uopmærksom.
 Eleven skal beherske følgende manøvre-færdigheder under overhaling:
 - Accelerere, eventuelt efter at have skiftet til lavere gear for at opnå  

 hurtig acceleration.
 - Øjeblikkelig afbryde overhalingen, hvis forholdene har ændret sig, og  

 muligheden for at overhale er blevet tvivlsom, - og ellers trække til venstre  

 ud i midten af overhalingsbanen.
 - Sørge for hurtigst muligt at komme ud af den forankørendes blinde  

 vinkel.
 - Gennemføre overhalingen så hurtigt som muligt uden at overskride  

 gældende hastighedsbegrænsning.
 - Afbryde overhalingen, hvis en uforset hindring dukker op, eller  

 muligheden for overhaling er fejlbedømt.
 - Skifte til lavere gear, hvis hurtig acceleration er påkrævet og kun  

 overskride gældende hastighedsbegrænsning, hvis det er nødvendigt for at  

 undgå en pludselig faresituation.
 - Blive i overhalingsbanen, indtil afstanden bagud til den overhalede er  

 mindst 2 sek., eller den overhalede er synlig i spejlet og da straks trække  

 til højre på kørebanen igen, (medmindre man vil overhale endnu et køretøj, og  

 betingelserne for dette er opfyldt).
 7.9.5. LOVBESTEMMELSER I ØVRIGT.
 Eleven skal kunne angive indholdet af følgende lovbestemmelser:
 - Man skal overhale andre kørende til venstre, dog skal kørende, der  

 svinger til venstre eller forbereder et venstresving, overhales til højre.
 - Det er forbudt at overhale i vejkryds, medmindre: - der er flere  

 vognbaner i samme færdselsretning, - man overhaler til højre forbi et  

 køretøj, der svinger til venstre, - krydset er reguleret af signallys eller  

 politi, eller - den tværgående færdsel har ubetinget vigepligt.
 - Det er forbudt at overhale foran eller på en jernbaneoverkørsel.
 - Man må kun overhale på en bakke eller i et vejeving med nedsat oversigt,  

 hvis der er mindst to vognbaner, hvor modkørende ikke må forekomme.
 - Det almindelige forbud mod overhaling i kryds, på bakke og i sving  

 gælder ikke overhaling af to-hjulede cykler og knallerter.
 7.9.6. OVERHALING AF FLERE FORANKØRENDE.
 Eleven skal beherske følgende orienterings- og manøvre-færdigheder:
 - Holde sig fortsat orienteret om muligheden for lovlig og sikker  

 overhaling, før flere forankørende overhales umiddelbart efter hinanden.
 - Holde sig fortsat orienteret om nærmeste ophold i den overhalede række  

 af køretøjet og udnytte dette, hvis overhalingen må afbrydes.
 - Være opmærksom på kørende, der eventuelt bryder ud af rækken for selv at  

 overhale og eventuelt afbryde overhalingen, fordi oversigten fremad derved  

 nedsættes.
 7.9.7. OVERHALING AF VENSTRESVINGENDE.
 Eleven skal beherske følgende orienterings- og manøvre-færdigheder.
 - Nedsætte hastigheden og bedømme muligheden for overhaling til højre  

 forbi den forankørende.
 - Være forberedt på den forankørendes eventuelle standsning og selv være  

 parat til at standse.
 - Være opmærksom på krydsende færdsel, foran den venstresvingende (især  

 fodgængere eller modkørende, der svinger til venstre), og fodgængere,  

 cyklister og knallertkørere i højre vejside.
 - Foretage overhaling til højre under passende langsom kørsel og  

 tilstrækkelig sideafstand, hvis vejen er fri.
 7.10. FREMKØRSEL MOD KRYDS.
 7.10.1. KENDSKAB TIL ULYKKER.
 Behandles under manøvrerne ligeudkørsel, højresving og venstresving i  

 kryds.
 7.10.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved fremkørsel mod  

 kryds:
 - For høj hastighed, så man ikke kan nå at orientere sig tilstrækkeligt  

 eller standse før krydset.
 - Mangelfuld opmærksomhed mod færdselsreguleringen i krydset.
 - Risikoforhold i øvrigt som nævnt under 7.4. Vognbaneskift og 7.8. Kørsel  

 foran eller efter andre.
 7.10.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved  

 fremkørsel mod kryds og reagere hensigtsmæssigt over for dem:
 - Tegn på, at forankørende nedsætter hastigheden eller standser for at  

 svinge ind i indkørsel lige før krydset.
 - Tegn på, at forankørende nedsætter hastigheden eller standser brat op  

 for gult lys eller for at orientere sig, holde tilbage eller svinge.
 - Tegn på, at kørende i banen til højre eller til venstre pludselig  

 skifter bane og kører ind foran.
 - Tegn på, at fodgængere på hjørnerne i krydset, (især børn og ældre) vil  

 krydse kørebanen (undertiden for rødt lys).
 Eleven skal kunne genkende og angive betydningen af følgende  

 vejafmærkning, der vedrører fremkørsel i kryds:
 KØREBANESTRIBER M.V.
 - »Vognbanelinie« (Q 41) og bred, punkteret kantlinie (Q 47)  

 foran kryds angiver, at det endnu er tilladt at skifte bane.
 - »Spærrelinie« (Q 44) og bred, fuldt optrukket kantlinie (Q 46)  

 foran kryds angiver, at det ikke længere er tilladt at skifte bane.
 - »Punkteret kantlinie« (Q 47) afgrænser normalt vognbaner, fra  

 hvilke man ikke kan forsætte ligeud, men skal svinge enten til højre eller  

 venstre, markeret ved pile.
 - »Vognbanepile« (R 11) angiver, at banen skal benyttes til  

 kørsel i den eller de retninger, som pilene viser.
 - »Dobbelt vognbanepil« (R 13) gælder for to kryds, der følger  

 efter hinanden.
 - »Vognbanepil med svingningsforbud« (R 14) gælder for et kryds,  

 der ligger efter en sidevej, som man ikke må svinge ned ad.
 - »Hajtænder« (S 11) angiver, at man har ubetinget vigepligt.  

 D.v.s. at man skal holde tilbage for al færdsel - både kørende og gående -  

 fra begge sider på den tværgående vej.
 - »Trekantsymbol« (V 11) angiver, at man har ubetinget vigepligt  

 i det følgende vejkryds.
 - »Stop« (V 12) angiver, at man har stoppligt i det følgende  

 vejkryds.
 - »Stoplinie« (S 13) angiver, hvor man skal stoppe i forbindelse  

 med stoptavle, rødt signallys eller andet stoptegn.
 - »Fodgængerfelt« (S 17). Man skal så vidt muligt undgå at  

 standse i selve feltet.
 FÆRDSELSTAVLER.
 - »Farligt vejkryds« (A 11) angiver, at den krydsende færdsel  

 har ubetinget vigepligt, men ofte også dårlig oversigt, og at man derfor skal  

 køre med skærpet opmærksomhed mod færdsel i krydset.
 - »Farligt vejkryds med højrevigpligt« (A 15).
 - »Lyssignal« (A 19) advarer om signalregulering forude.
 - »Hovedvej« (B 16) angiver, at den krydsende færdsel har  

 ubetinget vigepligt, medmindre andet fremgår af afmærkningen.
 - »Hovedvej ophører« (B 17).
 - »Ophængt pileafmærkning« (E 11) og »Vognbaner ved  

 kryds« (E 15) angiver de kørselsretninger i krydset, som vognbanerne er  

 beregnet til.
 - »Påbudt kørselsretning« (D 1) angiver, i hvilken retning man  

 skal køre.
 - »Højresving forbudt« (C 11,1).
 - »Venstresving forbudt« (C 11,2).
 - »Ubetinget vigepligt« (B 11).
 - »Unormale vigepligtsforhold« (UB 19). De tynde linier angiver  

 de veje, hvor færdslen har ubetinget vigepligt.
 - »Dobbeltrettet cykelsti« (UB 11) angiver, at der på den  

 tværgående vej er cykelsti, hvor færdsel i begge retninger er tilladt.
 - »Stop ved vejkryds« (B 13) angiver, at man skal stoppe ved  

 stoplinien og derefter har ubetinget vigepligt.
 SIGNALLYS I KRYDS.
 - »Hovedsignaler« (X 11).
 Rødt lys betyder stop, og at man skal stoppe ved stoplinie eller i sikker  

 afstand fra krydset, hvis der ikke er stoplinie.
 Rødt og gult lys samtidig betyder ligeledes stop, man angiver desuden, at  

 signalet snart skifter til grønt.
Grønt lys betyder kør, hvis vejen er fri.
Fremkørsel for grønt lys er dog  

 ikke tilladt, hvis færdslen forhindrer, at man kan komme helt over krydset og  

 dermed spærrer for den tværgående færdsel, når signalet skifter.
Gult lys betyder stop, og angiver desuden, at signalet snart skifter til  

 rødt.
Man skal ikke standse, når signalet skifter fra grønt til gult, hvis  

 man er nået så langt frem, at standsning kan medføre fare.
- »Signaler uden grønt lys« (også kaldet repetitionssignaler  

 eller minus-grønt) alene med gult og rødt opsættes undertiden på hjørnerne i  

 vejkryds.
Signalet angiver for venstresvingende, der holder midt i krydset,  

 hvornår lyset for de modkørende skifter fra forlænget grønt til gult og rødt.
 - »Pilsignaler« (X 12).
 Rød, gul eller grøn pil gælder for kørende, der vil i den retning pilen  

 viser.
 - Signallyset gælder uanset anden afmærkning om ubetinget vigepligt.
 - Hvis signallyset i et kryds ikke fungerer, skal man rette sig efter  

 afmærkning om ubetinget vigepligt eller, hvis en sådan ikke findes, efter  

 reglen om højrevigepligt.
 Eleven skal kunne genkende og angive, at man har ubetinget vigepligt  

 følgende steder, uden at dette er fremhævet ved særlig vejafmærkning:
 - Udkørsel fra et område uden for vejen (parkeringsplads, ejendom,  

 grundstykke, tankstation eller lignende).
 - Udkørsel fra en tydelig underordnet vej (gågade, opholds- og legeområde,  

 markvej, grusvej, sti eller lignende).
 - Udkørsel fra en vej over fortov eller cykelsti, hvor overkørslen er  

 tydeliggjort f.eks. ved, at fortovets belægning er ført igennem - at  

 overkørslen har en særlig belægning, der er forskellig fra sidevejens  

 (brosten), eller at sidevejen er indsnævret.
 Eleven skal kunne genkende og angive, at man har højrevigepligt, d.v.s. at  

 man skal holde tilbage for alle kørende fra højre, på steder, hvor der ikke  

 er ubetinget vigepligt, - bortset fra vognbaneskift og sammenfletning.
 Eleven skal beherske følgende orienterings-færdigheder ved fremkørsel i  

 kryds:
 - Orientere sig om færdselsreguleringen i krydset, (signallys, påbudte  

 vognbaner, vigepligtsforhold).
 - Bedømme oversigtsforholdene i krydset.
 - Se efter gående på vej over kørebanen eller på vej ud i eventuelt  

 fodgængerfelt.
 7.10.4. MANØVRE-FÆRDIGHEDER.
 Eleven skal beherske følgende manøvre-færdigheder ved fremkørsel mod  

 kryds:
 - Skifte til påbudt vognbane for den påtænkte manøvre i krydset.
 - På veje med to eller flere vognbaner til færdsel i samme retning, men  

 uden vognbanepile placere sig i banen længst til højre før højresving, i  

 banen længst til venstre før venstresving og i den bane, der passer bedst,  

 før ligeudkørsel i krydset.
 - På veje uden markerede vognbaner placere sig så langt til højre på  

 kørebanen som muligt før højresving og ude ved midten af kørebanen før  

 venstresving.
 - På veje med ensrettet færdsel placere sig helt ovre i venstre side af  

 kørebanen før venstresving.
 - Køre med så lav hastighed, at der bliver tid til at orientere sig om  

 færdselsreguleringen, vigepligtsforholdene og færdslen i krydset.
 KRYDS MED LIGE BREDE VEJE OG DÅRLIG OVERSIGT SAMT KRYDS, HVOR MAN SELV HAR  

 VIGEPLIGT:
- Nedsætte hastigheden gradvis i passende afstand fra krydset, således at  

 standselængden hele tiden holdes inden for afstanden til skæringen med den  

 tværgående vej eller til hajtænder, stoplinie eller fodgængerfelt, - og  

 således, at krydsende færdsel kan se, at man vil overholde sin eventuelle  

 vigepligt - Holde tilbage for gående, der er på vej over kørebanen eller på vej ud i  

 et fodgængerfelt.
 - Køre langsomt frem i beredskabsstilling og eventuelt standse ved  

 skæringen med den tværgående vej eller ved hajtænder, hvis det er nødvendigt  

 for at kunne orientere sig tilstrækkeligt om færdslen i krydset.
 - Standse ved stoplinie, hvor der er opsat stop-tavle uanset  

 oversigtsforholdene.
 - Sikre sig nødvendigt udsyn til begge sider på den tværgående vej ved  

 eventuelt at køre et lille stykke frem over fodgængerfelt eller hajtænder og  

 standse.
 KRYDS MED GOD OVERSIGT.
 - Undlade standsning (medmindre færdselsforholdene gør det nødvendigt,  

 eller der er stop-tavle) ved skæringen med den tværgående vej eller ved  

 hajtænder, hvis oversigten i krydset er så god, at man kan orientere sig  

 tilstrækkeligt om færdslen i krydset allerede under fremkørslen.
 KRYDS MED SIGNALREGULERING.
 - Forberede standsning, hvis signalet viser rødt eller har vist grønt i  

 længere tid under fremkørsel mod krydset.
 - Sætte hastigheden passende op, hvis signalet skifter fra rødt til grønt  

 under fremkørsel mod krydset.
 - Standse ved stoplinie eller før fodgængerfelt, hvis signalet viser rødt.
 - Fortsætte ind i krydset, hvis signalet skifter fra grønt til gult,  

 såfremt en opbremsning giver fare for påkørsel bagfra eller standsning ikke  

 kan ske før fodgængerfelt eller stoplinie.
 - Om nødvendigt standse for gående, der er på vej over kørebanen, selv om  

 de går over for rødt lys.
- Sætte hurtigt igang, når signalet skifter til grønt, og krydset er frit - Blive holdende, selv om signalet viser grønt, hvis færdselsforholdene  

 ikke gør det muligt at nå ud af krydset, før signalet skifter til grønt for  

 den tværgående færdsel.
 7.11. LIGEUDKØRSEL I KRYDS.
 7.11.1. KENDSKAB TIL ULYKKER.
 Eleven skal have kendskab til følgende omstændigheder ved ulykker ved  

 ligeudkørsel i kryds:
 - Der sker særlig mange ulykker med unge motorcyklister under ligeudkørsel  

 i kryds.
 - De fleste ulykker sker i vejkryds, hvor den krydsende færdsel har  

 ubetinget vigepligt, men der sker også mange ulykker i vejkryds med  

 højrevigepligt.
 - Modparterne er helt overvejende bilister, og det er som regel bilisten,  

 der undlader at holde tilbage for motorcyklisten og derfor er skyldig i  

 færdselslovens forstand.
- Modparterne er først og fremmest modkørende, der svinger til venstre ind  

 foran motorcyklisten.
Dernæst kørende fra højre side, der ligeledes svinger  

 til venstre ind foran motorcyklisten eller fortsætter ligeud.
En del  

 modparter kommer fra venstre side i kryds.
 - Der sker desuden en del ulykker med modkørende, der svinger til venstre  

 for at køre ind i en indkørsel.
 - I signalregulerede kryds er modparterne næsten udelukkende modkørende,  

 der svinger til venstre.
 - Andre modparter er gående på vej over kørebanen både før og efter et  

 kryds.
 7.11.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved ligeudkørsel i  

 kryds:
 - Modkørende og krydsende trafikanters vanskelighed ved at opfatte en  

 motorcykel eller bedømme dens hastighed korrekt, fordi en motorcykel fylder  

 mindre i færdselsbilledet end f.eks. en bil og let kan forveksles med en  

 langsommere knallert.
 - Tendens til blot at følge efter forankørende og dermed undlade selv at  

 orientere sig grundigt.
 - Fejlbedømmelse af hastigheden hos kørende fra højre og venstre side i  

 krydset og afstanden til dem.
 - Ukritisk forventning om, at kørende fra højre og venstre side i krydset  

 altid overholder deres vigepligt eller respekterer signallyset.
 - Ukritisk forventning om, at modkørende, der skal svinge til venstre især  

 i lysregulerede kryds, altid holder tilbage.
 - Tendens til at overse krydsende fodgængere ved udkørslen af krydset.
 7.11.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved  

 ligeudkørsel i kryds og reagere hensigtsmæssigt over for dem:.
 - Dobbeltrettet cykelsti på den tværgående vej i krydset.
 - Kørende fra højre eller venstre side i krydset med særlige  

 orienteringsvanskeligheder (børn og ældre på cykel, motorcyklister i dårligt  

 vejr).
 - Køretøjer med særlige fartegenskaber, der bevirker en tendens til, at  

 vigepligten nødigt overholdes (to-hjulede og traktorer med ringere  

 bremseevne) eller til, at de er uventet længe om at passere krydset (traktor  

 med påhængsvogn).
 - Køretøjer med fartegenskaber, der let undervurderes (motorcykler,  

 knallerter, racercykler).
 - Køretøjer, der fylder mindre i billedet og derfor let overses, når de er  

 sammen med større køretøjer.
 - Tegn på, at modkørende svinger til venstre uden at holde tilbage.
 - Tegn på, at forankørende cyklist eller knallertkører vil svinge til  

 venstre uden at se sig for.
 - Forankørende, der nedsætter hastigheden eller standser for at svinge ind  

 i indkørsel eller lignende lige efter krydset.
 - Gående på krydsets fjerneste hjørner.
 Eleven skal beherske følgende orienterings-færdigheder ved lige udkørsel i  

 kryds:
KRYDS MED LIGE BREDE VEJE OG DÅRLIG OVERSIGT SAMT KRYDS, HVOR MAN SELV HAR VIGEPLIGT.
 - Orientere sig flere gange til begge sider i krydset efter standsning ved  

 skæringen med den tværgående vej, ved hajtænder eller stoplinie, (eller der  

 hvor udsynet er tilstrækkeligt).
 - Bedømme om et ophold i færdslen er stort nok til at køre helt over  

 krydset - (eller til eventuel venteplads i gennembrudt midterrabat) uden at  

 tvinge de kørende, som man skal holde tilbage for, til at nedsætte  

 hastigheden eller ændre placering.
 - Bedømme om de kørende fra venstre eller højre overholder deres  

 eventuelle vigepligt.
 - Bedømme om modkørende færdsel eller forankørende cyklister og  

 knallertkørere, der vil svinge til venstre, holder tilbage.
 - Se efter gående, der eventuelt træder ud på kørebanen ved krydsets  

 modsatte hjørner.
 - Orientere sig om fri bane fremad i øvrigt før ligeudkørsel over krydset.
 KRYDS MED SIGNALREGULERING.
 - Holde øje med signallyset og eventuelle pilsignaler efter standsning for  

 rødt lys.
 - Undlade at fastholde blikket alene på signallyset før fremkørsel for  

 grønt, men også orientere sig om færdslen i krydset, især gående, der endnu  

 er på vej over kørebanen eller måske vil over, selv om det er for sent, eller  

 kørende, der fortsætter over krydset i sidste øjeblik.
 - Se efter modkørende, der er særlig tilbøjelige til at svinge til venstre  

 uden at holde tilbage i signalregulerede kryds.
 7.11.4. MANØVRE-FÆRDIGHEDER.
 Eleven skal beherske følgende manøvre-færdigheder ved ligeudkørsel i  

 kryds:
 - Sætte hurtigst muligt igang efter standsning ved skæringen med den  

 tværgående vej, ved vigelinie eller stoplinie, hvis der er fri bane bane til  

 ligeudkørsel.
 7.12. HØJRESVING I KRYDS.
 7.12.1 KENDSKAB TIL ULYKKER.
 Eleven skal have kendskab til følgende omstændigheder ved ulykker under  

 højresving i kryds:
 - Antallet af ulykker under højresving i vejkryds er meget lille og  

 forekommer kun i nævneværdigt omfang blandt unge motorcyklister.
- Modparterne fordeler sig på både kørende og gående fra praktisk taget  

 alle retninger i krydset.
Særligt bør dog fremhæves modkørende biler på den  

 vej, motorcyklisten svinger til højre ind på.
 7.12.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved højresving i  

 kryds:
 - For høj hastighed før og under højresvinget, så orienteringen bliver  

 mangelfuld eller svinget for stort med fare for at komme over i modkørendes  

 bane.
 - Tendens til blot at følge efter forankørende, der svinger til højre,  

 uden selv at orientere sig tilstrækkeligt.
 - Fejlbedømmelse af hastigheden hos kørende fra venstre side i krydset og  

 afstanden til dem.
 - Ukritisk forventning om, at kørende fra venstre side i krydset altid  

 overholder deres vigepligt eller respekterer signallyset.
 - Mangelfuld orientering om bagfra kommende cyklister og knallertkørere  

 eller fejlbedømmelse af deres hastighed.
 - Mangelfuld orientering om gående ved udkørslen af krydset.
 7.12.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved  

 højresving i kryds og reagere hensigtsmæssigt over for dem:
 - Dobbeltrettet cykelsti på den tværgående vej i krydset.
 - Nedsat vejgreb på grund af kørebanebelægningen eller føret.
 - Kørende fra venstre side i krydset med særlig  

 orienteringsvanskeligheder.
 - Køretøjer med fartegenskaber, der let undervurderes.
 - Bagfra kommende cyklister og knallertkørere på kørebane eller cykelsti,  

 eventuelt skjult i den blinde vinkel bagud til højre.
 - Tegn på, at ligeud kørende cyklister og knallertkørere fortsætter for  

 eventuelt rødt cyklistsignal, trods grøn højrepil eller grønt lys for biler  

 og motorcykler.
 - Modkørende cyklister og knalletkørere på dobbeltrettet cykelsti.
 - Tegn på, at modkørende svinger til venstre uden at holde tilbage.
 - Gående på vej ud i fodgængerfelt eller børn på hjørnerne ved udkørslen  

 fra krydset.
 - Blokeret bane af f.eks. holdende køretøj umiddelbart efter krydset.
 Eleven skal beherske følgende orienterings-færdigheder ved højresving i  

 kryds:
 - Orientere sig om særlige vilkår for højresving under fremkørslen mod  

 krydset, herunder cyklisters og knallertkøreres placering, enkeltrettet eller  

 dobbeltrettet cykelsti eller afkortet cykelsti før krydset.
 - Se bagud efter cyklister og knallertkørere på kørebanen i spejl og ved  

 hovedrejning.
 - Bedømme muligheden for at overhale forankørende cyklister og  

 knallertkørere før rettidig placering til højresving.
 - Orientere sig flere gange til begge sider i krydset efter standsning ved  

 skæringen med den tværgående vej, ved hajtænder (eller hvor oversigten er  

 tilstrækkelig) og ved stoplinie.
 - Bedømme om et ophold i færdslen fra venstre er tilstrækkelig stort til,  

 at højresvinget kan udføres uden at tvinge de kørende til at nedsætte  

 hastigheden eller ændre placering, hvis man selv har vigepligt.
 - Se til højre i krydset for at sikre sig, at højresvingsbanen er fri, og  

 hvis den er blokeret af f.eks. holdende køretøjer, da planlægge højresvinget  

 derefter.
 - Bedømme om kørende fra venstre side i krydset overholder deres  

 eventuelle vigepligt.
 - Se efter modkørende, der vil svinge til venstre i krydset og bedømme, om  

 de holder tilbage.
 - Se efter bagfra kommende cyklister og knallertkørere.
 - Se efter gående, der er på vej ud i fodgængerfelt eller på vej over  

 kørebanen til højre i krydset.
 KRYDS MED CYKELSTI.
 - Se efter bagfra kommende cyklister og knallertkørere og modkørende  

 cyklister og knallertkørere på dobbeltrettet cykelsti og bedømme om  

 højresvinget kan udføres uden at tvinge dem til at nedsætte hastigheden,  

 standse eller ændre placering.
 KRYDS MED SIGNALREGULERING.
 - Se efter signallyset og eventuelle pilsignaler efter standsning for  

 rødt.
 - Undlade at koncentrere sig alene om signallyset ved fremkørsel for  

 grønt, men også om færdslen i krydset, især gående, der endnu er på vej over  

 kørebanen, eller måske vil over, selv om det er for sent.
 - Se efter modkørende, der i signalregulerede kryds er særlig tilbøjelige  

 til at svinge til venstre uden at holde tilbage.
 - Bedømme om cyklister og knallertkørere standser for rødt cyklistsignal  

 på cykelsti, før højresvinget udføres for grønt lys eller grøn højrepil.
 7.12.4. MANØVRE-FÆRDIGHEDER.
 Eleven skal beherske følgende manøvre-færdigheder ved højresving i kryds:
 - Give tegn til højresving i passende afstand fra krydset, uanset  

 oversigtsfærdselsforholdene.
 - Placere sig i banen længst til højre eller i påbudt vognbane i øvrigt,  

 som anført under er 7.1 0. Fremkørsel mod kryds.
 - Køre ind bagved cyklister og knallertkørere, hvis det ikke er muligt at  

 overhale dem forsvarligt før rettidig placering til højresving.
 - Køre tæt på kørebanekant eller kantsten for så vidt muligt at hindre  

 cyklister og knallertkørere i at køre frem på højre side af motorcyklen.
 - Tilpasse hastigheden til oversigts- og vigepligtsforholdene, som anført  

 under 7.10. Fremkørsel mod kryds.
 - Overholde vigepligt og eventuel stoppligt for tværgående færdsel.
 - Påbegynde højresvinget hurtigst muligt, hvis der er fri bane.
 - Tilpasse hastighed, placering og styring til hjørnets skarphed,  

 vejgrebet og føret.
 - Holde tilstrækkelig afstand til cyklister, og knallertkørere, der  

 samtidig svinger til højre fra en cykelsti, der udmunder i krydset.
 - Holde tilbage for cyklister og knallertkørere, der skal ligeud i  

 krydset, uanset der er cykelsti eller ej.
 - Holde tilbage for modkørende cyklister og knallertkørere på  

 dobbeltrettet cykelsti, der udmunder i krydset.
 - Holde tilbage for gående, der krydser den kørebane, der svinges ind på,  

 eller som er på vej ud i fodgængerfelt.
 - Ophøre med tegngivning efter højresvingets afslutning.
 - Tilpasse hastigheden efter færdslen i den ny retning.
 7.13. VENSTRESVING I KRYDS.
 7.13.1. KENDSKAB TIL ULYKKER.
 Eleven skal have kendskab til følgende omstændigheder ved ulykker under  

 venstresving i kryds:
 - Der sker kun forholdsvis få ulykker med unge motorcyklister under  

 venstresving i kryds, hvilket tyder på, at motorcyklister er mere forsigtige  

 ved denne manøvre end andre kørende.
 - Modparterne er for det første bagfra kommende bilister til venstre for  

 motorcyklen eller lige bagved.
 - Modparterne er for det andet modkørende bilister, som den  

 venstresvingende motorcyklist ikke holder tilbage for eller kommer i vejen  

 for.
 - Andre modparter er især kørende fra venstre side i krydset, samt gående,  

 der krydser kørebanen ved udkørslen af krydset.
 7.13.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved venstresving i  

 kryds:
 - For høj hastighed før og under venstresvinget, så orienteringen bliver  

 mangelfuld og styringen usikker.
 - Uklar eller mangelfuld tegngivning før venstresvinget, især af hensyn  

 til bagfra kommende.
 - Tendens til blot at følge efter foran kørende, der svinger til venstre,  

 uden selv at orientere sig tilstrækkeligt.
 - Fejlbedømmelse af hastigheden hos bagfra kommende, kørende fra begge  

 sider i krydset og hos modkørende, der skal ligeud, samt af afstanden til  

 dem.
 - Ukritisk forventning om, at kørende fra venstre eller højre side af  

 krydset altid overholder deres vigepligt eller respekterer signallyset.
 - Opmærksomhed alene om de modkørende, hvorved andre risikoforhold  

 overses.
 - Utålmodighed, fordi der hele tiden er modkørende, man skal holde tilbage  

 for.
 - Ubehag ved den udsatte venteplads i midten af større kryds eller frygt  

 for at komme i vejen, når signallyset skifter, og dermed tendens til  

 uforsigtig fuldførelse af venstresvinget.
 - Opmærksomhed alene mod signallyset i signalregulerede kryds og tendens  

 til fejlagtigt at opfatte grønt lys (eller gul/rødt lys i de særlige signaler  

 uden grønt til venstresvingende) som fri bane til venstresving og dermed  

 overse modkørende.
 - Tendens til at overse krydsende fodgængere ved udkørslen af krydset.
 7.13.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved venstres  

 tresving i kryds og reagere hensigtsmæssigt over for dem:
 - Dobbeltrettet cykelsti på den tværgående vej i krydset.
 - Nedsat vejgreb på grund af kørebanebelægningen eller føret.
 - Bagfra kommende, der tilsyneladende ikke har bemærket, at man vil svinge  

 til venstre.
 - Kørende fra venstre side i krydset med særlige  

 orienteringsvanskeligheder.
 - Køretøjer med fartegenskaber, der let undervurderes.
 - Køretøjer, der fylder mindre i billedet og derfor let overses, når de er  

 sammen med større køretøjer.
 - Modkørende, der skal ligeud i krydset, helt eller delvis skjult af  

 modkørende, der afventer venstresving i krydsets midte.
 - Cyklister og knallertkørere på dobbeltrettet cykelsti fra venstre ved  

 udkørslen af krydset.
 - Gående, der krydser kørebanen eller er på vej ud i fodgængerfelt ved  

 udkørslen af krydset.
 - Børn på hjørnerne ved udkørslen af krydset.
 Eleven skal beherske følgende orienterings-færdigheder ved venstresving i  

 kryds:
 - Orientere sig om bagfra kommende er klar over hensigten.
 - Orientere sig flere gange til begge sider i krydset efter standsning ved  

 skæringen med den tværgående vej, ved hajtænder (eller hvor oversigten er  

 tilstrækkelig) og ved stoplinie.
 - Bedømme om et ophold i den modkørende færdsel og færdslen fra venstre  

 eller højre side er tilstrækkelig stort til at gennemføre venstresvinget -  

 (eller til at køre frem i eventuel svingbane til midten af krydset eller til  

 venteplads i gennembrudt midterrabat) - uden at tvinge de kørende, som man  

 skal holde tilbage for, til at nedsætte hastigheden eller ændre placering.
 - Se til venstre i krydset for at sikre sig, at der er fri bane til at  

 fuldføre venstresvinget og hvis banen er blokeret af f.eks. holdende  

 køretøjer, da planlægge kørslen derefter.
 - Bedømme om kørende fra venstre eller højre side i krydset overholder  

 deres eventuelle vigepligt.
 - Se efter bagfra kommende cyklister og knallertkørere på dobbeltrettet  

 cykelsti til venstre i krydset.
 - Se efter gående, der er på vej i fodgængerfelt eller på vej over  

 kørebanen til venstre i krydset.
 KRYDS MED SIGNALREGULERING.
 - Se efter signallyset og eventuelle pilsignaler efter standsning for  

 rødt.
 - Undlade at koncentrere sig alene om signallyset ved fremkørsel for  

 grønt, men også om færdslen i krydset, især gående, der endnu er på vej over  

 kørebanen, eller måske vil over, selv om det er for sent, samt modkørende,  

 som man skal holde tilbage for.
 - Bedømme om modkørende holder tilbage og i øvrigt sikre sig, at krydset  

 er frit, når signalet skifter til gult eller viser grøn venstrepil.
 7.13.4. MANØVRE-FÆRDIGHEDER.
 Eleven skal beherske følgende manøvre-færdigheder ved venstresving i  

 kryds:
 - Give tegn til venstresving i passende afstand fra krydset, uanset  

 oversigts- og færdselsforholdene.
 - Placere sig i banen længst til venstre eller i påbudt vognbane i øvrigt,  

 som anført under 7.10. Fremkørsel mod kryds.
 - Tilpasse hastigheden til oversigts- og vigepligtsforholdene, som anført  

 under 7.10. Fremkørsel mod kryds.
 KRYDS, HVOR MAN SELV HAR UBETINGET VIGEPLIGT.
 - Blive holdende ved stoplinie og ved hajtænder (eller hvor oversigten er  

 tilstrækkelig), hvis det er nødvendigt for at afvente tilstrækkelig stort  

 ophold i den modkørende færdsel og færdslen fra venstre og højre side til at  

 gennemføre venstresvinget.
 - Afvente tilstrækkeligt stort ophold i færdslen fra venstre til  

 fremkørsel og standsning i eventuel svingbanes afslutning ude i krydset eller  

 venteplads i gennembrudt midterrabat og fuldføre venstresvinget herfra, når  

 vejen er fri.
 KRYDS, HVOR MAN SELV HAR HØJREVIGEPLIGT.
 - Køre langsomt frem til krydsets midte og afvente tilstrækkelig stort  

 ophold i den modkørende færdsel og i færdslen fra højre side før fuldførelsen  

 af venstresvinget.
KRYDS, HVOR TVÆRGÅENDE FÆRDSEL HAR UBETINGET VIGEPLIGT SAMT T-KRYDS VED SVINGNING IND På SIDEVEJ.
 - Køre langsomt frem til krydsets midte og afvente tilstrækkeligt stort  

 ophold i den modkørende færdsel før fuldførelsen af venstresvinget.
 T-KRYDS VED VED SVINGNING FRA SIDEVEJ.
 - Blive holdende ved skæringen med den tværgående vej, ved eventuel  

 stoplinie eller ved hajtænder (eller hvor oversigten er tilstrækkelig), hvis  

 det er nødvendigt for at afvente tilstrækkelig stort ophold i færdslen fra  

 venstre og højre side til at gennemføre venstresvinget, - uanset eventuel  

 højrevigepligt i krydset.
 KRYDS MED SIGNALREGULERING.
 - Indtage beredskabsstilling, mens motorcyklen langsomt ruller frem i  

 krydset, hvis signalet er grønt eller viser grøn venstrepil.
 - Sikre sig tid nok til grundig orientering om modkørende færdsel ved  

 eventuelt at standse i krydsets midte eller ved svingbanens afslutning.
 - Fuldføre venstresvinget hurtigst muligt, når signalet viser grøn  

 venstrepil, eller der i øvrigt er fri bane.
 ALLE KRYDS.
 - Ved placering eller kørselsretning frem mod krydsets midte vise, hvordan  

 man vil køre forbi en modkørende, der også vil svinge til venstre.
 - Vente med at fuldføre venstresvinget fra midten af krydset, hvis udsynet  

 er dækket af modkørende, der ligeledes skal svinge til venstre.
 - Holde tilbage for gående, der er på vej over den kørebane, man svinger  

 ind på, eller som er på vej ud i fodgængerfelt, også selv om de går over for  

 rødt lys.
 - Holde tilbage for cyklister og knallertkørere, der kører ud i krydset  

 fra enkeltrettet eller dobbeltrettet cykelsti.
 - Placere sig i højre side af den kørebane, man svinger ind på, eller,  

 hvis der er flere baner i samme retning, da placere sig i den bane, der er  

 mest hensigtsmæssig.
 - Tilpasse hastigheden efter færdslen i den ny retning.
7.14. KØRSEL På MOTORVEJ (MOTORTRAFIKVEJ) 7.14.2. KENDSKAB TIL ULYKKER.
 Eleven skal have kendskab til følgende omstændigheder ved ulykker på  

 motorvej (og motortrafikvej):
 - Den almindeligste ulykkestype med motorcyklister på motorvej og  

 motortrafikvej samt til- og frakørselsbaner til disse er eneulykker.
 - Andre ulykker sker ved påkørsel bagfra eller påkørsel af foran kørende.
 7.14.2. KENDSKAB TIL RISIKOFORHOLD HOLD.
 Eleven skal have kendskab til følgende risikoforhold ved kørsel på  

 motorvej (og motortrafikvej):
 - Almindelig tendens til orienterings- og manøvrefejl på grund af  

 motorvejens og også motortrafikvejens særlige anlægspræg, (større vejbredde,  

 blødere sving og bakker, ingen bebyggelse langs vejen og næsten ubegrænset  

 oversigt), herunder især:
 - Undervurdering af egen og andres hastighed.
 - Overvurdering af afstande.
 - For kort sikkerhedsafstand ved kørsel i tættere trafik og ved  

 indhentning.
 - Orientering i for kort afstand fremad og bagud i forhold til  

 hastigheden.
 - Overvurdering af motorcyklens manøvre-evne.
 - Undervurdering af kraftig sidevinds indflydelse på styringen.
 - Træthed og nedsat opmærksomhed efter længere tids kørsel på motorvej.
 - Fartblindhed ved udkørsel fra motorvej eller motortrafikvej.
 Eleven skal endvidere have kendskab til følgende særlige risikoforhold ved  

 kørsel på motortrafikvej:
 - Mulighed for modkørende færdsel over vejmidten, idet der sjældent er  

 midterrabat på motortrafikveje.
 - Mulighed for færdsel på tværs i vejkryds, hvor både kørende og gående  

 har lov til at krydse motortrafikvejen.
 7.14.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved kørsel på  

 motorvej (og motortrafikvej) og reagere hensigtsmæssigt over for dem:
 - Bagved kørende på tilkørselsbanen, der holder for kort afstand.
 - Foran kørende på tilkørselsbanen, der ikke udnytter muligheden for  

 indfletning, men standser.
 - Bagved kørende på tilkørselsbanen, der fletter ind, før man selv er  

 kommet ind på motorvejen.
 - Bagfra kommende på motorvejen, skjult i blinde vinkler.
 - Kørende på motorvejen, der ikke viser tegn på at ville lette  

 indfletning.
 - Tegn på uventede reaktioner hos foran kørende ved frakørsler og ved  

 deling eller sammenløb af motorveje.
 - Faremulighederne som ved manøvrer på almindelige veje i det omfang, de  

 kan forekomme på motorvej og motortrafikvej.
 - Bagfra kommende på kombineret til- og frakørselsbane, eventuelt skjult i  

 blinde vinkler i forbindelse med frakørsel.
 Eleven skal kunne genkende og angive betydningen af følgende  

 vejafmærkning, der vedrører kørsel på motorvej og motortrafikvej.
 KØREBANESTRIBER.
- Ophør af punkteret kantlinie (Q 47) et kort stykke efter  

 tilkørselsbanens begyndelse angiver stedet, hvorfra sammenfletning kan  

 foretages.
På kombineret til- og frakørselsbane kan sammenfletning foretages  

 også selv om punkteret kantlinie er ført igennem uden afbrydelse.
 FÆRDSELSTAVLER. »Motorvej« (E 42) angiver motorvejens  

 begyndelse.
 - »Motorvej ophører« (E 44). Opsættes normalt kun ved selve  

 motorveje vejens ophør og ikke ved frakørsler.
 - »Motortrafikvej« (E 43) angiver motortrafikvejens begyndelse.
 - »Motortrafikvej ophører« (E 45). Opsættes normalt kun ved  

 selve motortrafikvejens ophør og ikke ved frakørsler eller på krydsende veje.
 - »Ubetinget vigepligt« (B 11) angiver, at man undtagelsesvis  

 har ubetinget vigepligt ved indkørsel på motorvejen.
 - »Sammenfletning« (B 15) angiver flettestrækning ved  

 tilkørselsbane eller ved sammenløb af motorveje, og at man skal køre efter  

 reglen om sammenfletning, som anført under 7.4. Vognbaneskift.
 - »Vognbaneforløb« (E 16) angiver flettestrækning ved  

 formindskelse af antallet af vognbaner på motorvej og motortrafikvej.
 - »Farligt vejkryds« (A 11) angiver, at de kørende fra  

 tilkørselsbanen undtagelsesvis har ubetinget vigepligt.
 - »Anviste vognbaner« (I 11) angiver ved nedadrettede pile  

 hvilke vognbaner, der er beregnet til kørsel mod de mål, der er anført på  

 tavlen.
 - »Portaltavle for frakørsel« (0 12) angiver ved opadrettet pil,  

 at frakørselsbanen fører mod de mål, der er anført på tavlen.
 - »Frakørselsvejviser« (I 16) angiver, at frakørselsbanen fører  

 mod de mål, der er anført på tavlen.
 - »Frakørselssymbol« (I 19) angiver sammen med  

 »Spidsmarkering« (N 43) rabatspidsen ved frakørselsbane.
 - »Hastighedsangivelse for frakørsel« (E 41) angiver den  

 hastighed, hvormed et sving på en frakørselsvej i normalt vådt føre kan  

 gennemføres.
 Eleven skal beherske følgende orienterings-færdigheder ved kørsel på  

 motorvej (og motortrafikvej):
 TILKØRSEL MED MED SAMMENFLETNING.
 - Orientere sig om tilkørselsforholdene, herunder tilkørselsbanens og  

 flettestrækningens længde, oversigtsforholdene, eventuel vigepligt og foran  

 eller bagved kørende på tilkørselsbanen.
 - Se efter bagfra kommende i den nærmeste bane på motorvejen og bedømme  

 deres hastighed og afstand.
 - Bedømme om et ophold i færdslen er tilstrækkelig stort til, at  

 indfletning kan ske uden risiko.
 - Se efter, om kørende i den nærmeste bane på motorvejen letter  

 indfletning ved at nedsætte hastigheden eller skifte bane.
 - Se fremad på motorvejen og kontrollere, at der er fri bane umiddelbart  

 før indfletningen.
 - Se efter kørende på motorvejen, der giver tegn til udfletning ved  

 kombinerede til- og frakørselsbaner.
 KØRSEL På MOTORVEJ (ELLER MOTORTRAFIKVEJ).
 - Holde sig stadig orienteret om vej- og færdselsforholdene langt forude  

 og bagude og med regelmæssige, hurtige blik orientere sig om de nærmeste  

 kørende for i tide at kunne forudse ændringer i deres kørsel eller forberede  

 egne manøvrer.
 - Kontrollere den umiddelbare fartopfattelse ved jævnlige og hurtige  

 aflæsninger af speedometret.
 - Være opmærksom på kørebanestriber og færdselstavler, især om anviste  

 vognbaner, vognbaneforløb, sammenfletning, vejkryds og ophør af motorvej  

 eller motortrafikvej.
 - Se efter kørende, der vil flette ind fra tilkørselsbaner, og hurtigt  

 bedømme, hvordan man bedst kan lette indfletningen.
 - I øvrigt orientere sig tidligere og mere grundigt end ved manøvrer på  

 almindelige veje i det omfang, de forekommer på motorvej og motortrafikvej.
 FRAKØRSEL.
 - Orientere sig i god tid efter færdselstavler, der angiver frakørsel.
 - Orientere sig om frakørselsforholdene, herunder frakørselsbanens længde,  

 og foran eller bagved kørende.
 - Se efter kørende, der giver tegn til indfletning på kombinerede til- og  

 frakørselsbaner.
 - Bedømme om frakørsel eller udfletning kan ske uden risiko.
 - Orientere sig om frakørselsvejens videre forløb og være opmærksom på  

 eventuel hastighedsangivelse.
 7.14.4. MANØVRE-FÆRDIGHEDER.
 Eleven skal beherske følgende manøvre-færdigheder ved kørsel på motorvej  

 (eller motortrafikvej):
 TILKØRSEL MED SAMMENFLETNING.
 - Afpasse hastigheden tilkørselsbanens og flettestrækningens længde,  

 stigning eller fald og til de kørendes hastighed i den nærmeste bane på  

 motorvejen, således at standsning på tilkørselsvejen kan undgås.
 - Give tegn til indfletning med venstre blinklys for om nødvendigt at  

 tydeliggøre hensigten.
 - Placere sig ud for et passende ophold i færdslen på motorvejen eller  

 lidt foran en kørende, der nedsætter hastigheden eller skifter bane for at  

 lette indfletningen.
 - Udnytte muligheden for indfletning ved beslutsomt at accelerere, køre  

 ind på motorvejen og hurtigt tilpasse sig de kørendes hastighed her.
 - Ophøre med eventuel tegngivning straks efter indfletningen.
 - Blive bagved eventuelt foran kørende på tilkørselsbanen under hele  

 indfletningsmanøvren og holde afstand som anført under 7.8. Kørsel foran  

 eller efter andre.
 - Nedsætte hastigheden, hvis indfletning ikke kan gennemføres, efter  

 orientering bagud og advarsel med stoplys til bagvedkørende og eventuelt  

 standse med så lang fri tilkørselsbane forude som muligt og derefter afvente  

 mulighed for indfletning.
 TILKØRSEL MED KOMBINERET TIL- OG FRAKØRSELSBANE.
 - Give tegn til indfletning straks ved tilkørselsbanens begyndelse.
 - Give plads til, at forankørende på motorvejen (eller motortrafikvejen)  

 kan flette ud, før man selv fletter ind.
 - Vise bagved kørende på motorvejen ved passende acceleration og ved at  

 køre tæt på motorvejens kant, at man vil flette ind foran bagved kørende,  

 såfremt betingelserne for indfletning i øvrigt er til stede.
 KØRSEL På MOTORVEJ (MOTORTRAFIKVEJ).
 - Blive i højre vognbane et kort stykke tid efter tilkørslen og vænne sig  

 til vej- og færdselsforholdene før eventuelt baneskift som forberedelse til  

 overhaling.
 - Placere sig midt i højre vognbane og kun benytte banen til venstre for  

 denne i forbindelse med overhaling for at give plads til indfletning eller  

 for at følge anviste vognbaner til det påtænkte kørselsmål.
 - Hjælpe kørende på tilkørselsbaner med at flette ind ved enten at  

 accelerere eller nedsætte hastigheden eller skifte til venstre bane, hvis den  

 er fri.
 - Skifte kun »een bane ad gangen på steder, hvor flere baneskift  

 efter hinanden er hensigtsmæssigt for den fortsatte kørsel.
 - Køre med maksimalt tilladt hastighed (hvis forholdene tillader det)  

 under kørsel i baner til venstre for motorvejens (eller motortrafikvejens)  

 højre bane for ikke at sinke færdslen.
 - Forberede og udføre de forskellige manøvrer med betydelig større  

 sikkerhedsmargin end på almindelig vej, d.v.s. tidligere tegngivning,  

 tidligere påbegyndelse af manøvren, mere forsigtig styring og mere forsigtig  

 brug af bremserne.
 - Give signal til foran kørende med lys i stedet for lyd af hensyn til  

 vind- og motorstøjen.
 FRAKØRSEL.
 - Skifte til højre vognbane i god afstand fra frakørselsbanens begyndelse.
 - Give tegn til frakørsel i god tid.
 - Så vidt muligt holde hastigheden på selve motorvejen (eller  

 motortrafikvejen), især hvis bagved kørende er tæt på, og vente med at sætte  

 hastigheden ned, indtil man er kommet ind på frakørselsbanen.
 - Køre ud fra motorvejen (eller motortrafikvejen) straks ved  

 frakørselsbanens begyndelse.
 - Nedsætte hastigheden efter de ændrede vejforhold og gældende  

 hastighedsgrænser.
 FRAKØRSEL AD KOMBINERET TIL- OG FRAKØRSELSBANE.
 - Give plads til, at foran kørende på til- og frakørselsbanen kan flette  

 ind, før man selv fletter ud.
 - Vise bagved kørende på til- og frakørselsbanen ved passende acceleration  

 og ved at køre tæt til motorvejens kant, at man vil flette ud foran den  

 bagved kørende, såfremt betingelserne for udfletning i øvrigt er til stede.
 7.14.5. LOVBESTEMMELSER I ØVRIGT.
 Eleven skal kunne angive indholdet af følgende lovbestemmelser:
 - Kørsel på motorvej og motortrafikvej samt til- og frakørselsveje må kun  

 ske med motorkøretøjer, der lovligt kan køre mindst 40 km/t.
 - Den højst tilladte hastighed på motorvej samt til og frakørselsveje er  

 100 km/t.
 - Den højst tilladte hastighed på motortrafikvej samt til- og  

 frakørselsveje er 80 km/t.
 - Indkørsel på motorvej og motortrafikvej må kun ske ved deres begyndelse  

 eller ad særlig tilkørselsbane.
 - Udkørsel fra motorvej og motortrafikvej må kun ske ved deres afslutning  

 eller ad særlig frakørselsbane.
 - Kørsel over midterrabat, vending, standsning og parkering er ikke  

 tilladt på motorvej og motortrafikvej.
 - Standsning ved nødtelefon er kun tilladt, hvis man skal tilkalde hjælp.
 7.15. KØRSEL I MØRKE (OG I LYGTETÆNDINGSTIDEN I ØVRIGT).
 7 .15.1. KENDSKAB TIL ULYKKER.
 Eleven skal have kendskab til følgende omstændigheder ved ulykker i mørke:
 - Ca. hver tredie ulykke med en motorcyklist sker i mørke eller i  

 tusmørke.
 7.15.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved kørsel i mørke  

 (og i lygtetændingstiden i øvrigt):
 - Betydelig nedsættelse af orienteringsmulighederne i tusmørke og mørke og  

 i øvrigt i tåge, dis, kraftig regn og sne også om dagen samt ved kørsel imod  

 lavtstående sol.
 - Kørsel med tonet visir, der yderligere nedsætter  

 orienteringsmulighederne.
 - Vanskeligheder med at bedømme fart og afstand korrekt på grund af  

 manglende holdepunkter.
 - For høj hastighed i forhold til sigtforholdene og belysningen samt den  

 begrænsede rækkevidde af lyset fra ens egen forlygte.
 - Hel eller delvis blænding af lyset fra modkørende, som yderligere  

 nedsætter orienteringsmulighederne.
 - Uafmærkede eller utilstrækkeligt afmærkede forhindringer, f.eks.  

 parkerede køretøjer, mørkklædte fodgængere og cyklister uden lys.
 - Vanskelighed ved selv at blive set af andre på grund af motorcyklens  

 beskedne størrelse.
 - Uensartet lygteføring hos de kørende, især i tusmørke eller i  

 lygtetændingstiden om dagen.
 7.15.3. ORIENTERINGS-FÆRDIGHEDER.
 Eleven skal kunne opfatte og bedømme faremuligheder i mørke, som nævnt  

 under de enkelte manøvrer i dagslys, og reagere hensigtsmæssigt over for dem,  

 men i øvrigt køre med skærpet opmærksomhed over for de mulige faretegn under  

 hensyn til de forringede orienteringsvilkår.
 Eleven skal beherske følgende orienterings-færdigheder ved kørsel i mørke  

 (og i lygtetændingstiden i øvrigt):
 - Se efter at motorcyklens lygter er lyser, som de skal, og er korrekt  

 indstillet.
 - Udnytte kørebanestriber og reflekterende kant- og baggrundsafmærkning  

 mest muligt til orientering om vejens forløb og være opmærksom på, at  

 eventuelle kantpæle har orange refleks i højre vejside og hvid refleks i  

 venstre vejside.
 - Bedømme, at standselængden den hele tiden holdes inden for rækkevidden  

 af det anvendte lys (som er betydelig mindre end lyset på biler) og inden for  

 længden af den fri strækning forude.
 MØDE.
 - Se efter modkørende eller tegn på, at modkørende nærmer sig (f.eks.  

 lysskær eller lygter forude).
 - Bedømme passende afstand for nedblænding til nærlys i mørke.
 - Orientere sig om modkørende køretøjers art og størrelse efter  

 forlygternes antal og placering.
 - Modvirke blænding ved at undlade at se direkte i de modkørendes lys og i  

 stedet se fremad langs højre vejkant efter mulige hindringer.
 KØRSEL FORAN ELLER EFTER ANDRE.
 - Bedømme afstand til foran kørende (f.eks. efter afstanden mellem den  

 forankørendes baglygter) og bedømme passende tidspunkt for nedblænding til  

 nærlys.
 - Orientere sig om det forankørende køretøjs art og størrelse efter  

 baglygternes antal og placering.
 - Orientere sig om bagved kørende og deres hensigt.
 OVERHALING.
 - Orientere sig særlig omhyggeligt om betingelserne for overhaling på  

 grund af de nedsatte synsmuligheder.
 - Kontrollere overhalingsstrækningen på helt mørke veje om nødvendigt med  

 et kort fjernlysblink efter at være trukket ud i overhalingsbanen.
 - Se efter, hvornår den overhalede passeres, således at fjernlyset kan  

 tændes hurtigst muligt (forudsat, at det ikke blænder modkørende).
 7.15.4. MANØVRE-FÆRDIGHEDER.
 Eleven skal beherske følgende manøvre-færdigheder under kørsel i mørke,  

 herunder især den rette brug af positionslys, nærlys og fjernlys.
 NORMALT BRUG AF LYSET.
 - Bruge nærlyset som det normale overalt på belyste veje og kun bruge  

 positionslyset ved parkering, eller når motorcyklen holder stille.
 - Bruge fjernlys på veje uden belysning eller med utilstrækkelig  

 belysning, hvis synslængden ikke er lang nok med nærlys ved den aktuelle  

 hastighed, men dog kun såfremt andre trafikanter ikke kan blændes.
 - I øvrigt tilpasse hastigheden til de forringede orienteringsmuligheder i  

 mørket og således, at standselængden hele tiden holdes inden for lysets  

 rækkevidde.
 - Bruge lyssignal (blink med forlygterne) i stedet for lydsignal til  

 advarsel, medmindre faren er overhængende.
 MØDE.
 - Skifte til nærlys i passende afstand fra modkørende (ca. 300 m før en  

 bil eller motorcykel og ca. 100-150 m før en cykel eller knallert) og  

 umiddelbart forinden tilpasse hastigheden til nærlysets rækkevidde.
 - Skifte til nærlys i passende afstand fra tog, der kører langs vejen,  

 hvis der er risiko for, at togføreren blændes af fjernlyset.
 - Nedsætte hastigheden ved møde med biler på smalle og helt mørke veje til  

 højst 40 km/t for at kunne nå at se og reagere tidsnok på mulige hindringer i  

 vejkanten.
 - Standse, hvis en modkørendes lygter blænder så kraftigt, at man intet  

 kan se.
 - Skifte til fjernlys (hvor dette er lovligt) umiddelbart før passage af  

 den modkørende.
 KØRSEL FORAN ELLER EFTER ANDRE.
 - Skifte til nærlys ved indhentning, så snart der er risiko for, at  

 fjernlyset kan blænde den foran kørende gennem dennes spejle.
 - Holde større afstand til den forankørende i dagslys, fordi mulighederne  

 for at orientere sig foran den forankørende er ringe i mørke.
 - Holde fjernlyset tændt, (hvor dette er lovligt), hvis bagfra kommende er  

 ved at overhale, for at hjælpe med bedst muligt lys.
 - Skifte til nærlys, så snart den overhalende begynder at køre ind til  

 højre igen efter overhalingen.
 OVERHALING.
 - Skifte til nærlys ved indhentning af foran kørende.
 - Skifte til fjernlys (hvor dette er lovligt) umiddelbart før den foran  

 kørende passeres for at sikre sig bedst muligt lys under selve overhalingen.
 STANDSNING.
 - Skifte til parkeringslys ved standsning foran jernbaneoverkørsel, hvor  

 tog nærmer sig, for ikke at blænde modkørende.
 - Blinke med stoplyset for at advare bagfra kommende ved standsning på  

 udsat sted, f.eks. som sidste køretøj i en kolonne eller under afventning af  

 mulighed for venstresving midt på kørebanen.
 - Holde kun positionslyset tændt ved standsning eller parkering i vejsiden  

 på veje, der ikke er tilstrækkeligt oplyst.
 BRUG AF LYS I LYGTETÆNDINGSTIDEN OM DAGEN.
 - Eventuelt bruge fjernlyset i særlig tæt tåge eller kraftig regnskyl om  

 dagen, for at sikre, at man bliver set på længst mulig afstand.
 7.15.5. LOVBESTEMMELSER I ØVRIGT.
 Eleven skal kunne angive indholdet af følgende lovbestemmelser:
 - To-hjulet motorcykel uden sidevogn, som i lygtetændingstiden parkeres  

 langs vejens yderste kant, behøver ikke at have tændt positionslys eller  

 baglygte.
 - Lygtetændingstiden er tiden fra solnedgang til solopgang, eller i øvrigt  

 når anvendelse af køretøjets lygter er påkrævet på grund af mørke, tåge, dis,  

 regn eller lignende sigt- eller lysforhold.
 7.16. KØRSEL VED SIDEN AF ANDRE.
 7.16.1. KENDSKAB TIL ULYKKER.
 Eleven skal have kendskab til følgende omstændigheder ved ulykker i  

 forbindelse med kørsel ved siden af andre:.
 - Der sker særlig mange ulykker med unge motorcyklister under kørsel ved  

 siden af eller skråt bagved andre køretøjer.
 - Modparterne er først og og fremmest bilister, herunder også  

 lastbilførere samt en del cyklister og knallertkørere, der pludselig svinger  

 til venstre i kryds ind foran motorcyklisten.
 - Andre modparter er kørende, især bilister, der svinger ud fra vejkanten  

 i højre side for at vende lige foran motorcyklisten.
 7.16.2. KENDSKAB TIL RISIKOFORHOLD.
 Eleven skal have kendskab til følgende risikoforhold under kørsel ved  

 siden af andre:
 - Vanskelighed med præcis bedømmelse af sideafstand, især til cyklister og  

 knallertkørere på grund af deres slingretendens.
 - Nedsat styrepræcision i glat eller fedtet føre.
 - Begrænset udsyn og manøvremulighed på grund af køretøjer til højre og  

 venstre i tættere færdsel og deraf følgende tendens til kritikløst at følge  

 med strømmen.
 - Tendens til at se for længe direkte på de kørende til højre eller  

 venstre med deraf følgende tendens til at trække langsomt hen imod dem og  

 samtidig tabe overblikket fremad og bagud.
 7.16.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder under kørsel  

 ved siden af andre og reagere hensigtsmæssigt over for dem:
 - Kørende skråt bagude i banen til højre eller venstre, skjult i blinde  

 vinkler.
 - Køretøjer i banen til højre eller venstre med tendens til slingren eller  

 særlig følsomhed for sidevind.
 - Køretøjer foran i banen til højre, der skal bruge mere end »een  

 bane til manøvrer, f.eks. lastbiler med påhængsvogn eller sættevogn, der skal  

 svinge til højre.
 - Blinde vinklers placering og størrelse på køretøjer i banen til højre  

 eller venstre eller skråt foran.
 - Tegn på, at køretøjer til højre eller venstre pludselig ændrer  

 kørselsretning eller vil skifte bane (f.eks. hoveddrejning bagud hos føreren,  

 køretøjet trækker tættere på vognbanelinie, vejkryds eller sidevej forude,  

 blokering af banen forude, tegngivning med arm eller blinklys).
 - Skift mellem sidevind og læ ved passage af store køretøjer.
 Eleven skal kunne genkende og angive betydningen af følgende  

 vejafmærkning, der vedrører kørsel ved siden af andre:
 KØREBANESTRIBER M.V.:
- »Cykelsymbol« (V 41) angiver, at cyklister og knallertkørere  

 skal benytte den pågældende del af vejen.
Cykelsymbol i en bane, der er  

 afgrænset med ubrudt kantlinie, angiver, at banen er en cykelsti, som ikke må  

 benyttes af motorkørende.
 - »Busbane« (V 42). Teksten BUS i en bane, der er afgrænset med  

 ubrudt kantlinie, angiver, at banen er forbeholdt busser i rute.
(Det anses ikke som overhaling at passere forbi køretøjer (f.eks. busser)  

 i en bane, der er forbeholdt disse køretøjer (f.eks. busbane).) FÆRDSELSTAVLER.
 - »Cyklister« (A 21) advarer om cyklister og knallertkørere på  

 kørebanen, f.eks. efter ophør af en cykelsti.
 - »Indsnævret kørebane« (A 43 ,1-3) advarer om, at antallet af  

 vognbaner formindskes, og at man derfor må forudse vognbaneskift eller  

 sammenfletning.
 - »Sidevind« (A 95) advarer om vanskeligheder med at holde sin  

 bane.
 - »Sammenfletning« (B 15) angiver, at man skal køre efter  

 flettereglen.
 Eleven skal beherske følgende orienterings-færdigheder under kørsel ved  

 siden af andre:
 - Orientere sig ved hurtige blik om afstanden til kørende ved siden af og  

 om deres opmærksomhed og hensigt.
 - I øvrigt se længst muligt fremad i egen bane under kørsel i tættere  

 færdsel for derved at stabilisere styring og placering og i god tid at kunne  

 forberede eventuelt baneskift.
 - Se efter kørende der lovligt passerer forbi på højre side i tættere  

 færdsel, også på veje uden afmærkede vognbaner.
 - Se efter cyklister og knallertkørere i højre side og være opmærksom på,  

 at deres hastighed let undervurderes i tættere og langsom færdsel, og at de  

 normalt altid overhaler indenom.
 - Se efter tegn på, at kørende lidt fremme i banen ved siden af, især  

 cyklister og knallertkørere vil skifte bane eller svinge til venstre ind  

 foran motorcyklen i vejkryds.
 7.16.4. MANØVRE-FÆRDIGHEDER.
 Eleven skal beherske følgende manøvre-færdigheder under kørsel ved siden  

 af andre:
 - Holde banen i tættere færdsel og kun skifte bane eller trække til højre  

 på kørebanen, hvis det er nødvendigt for at forberede svingning, køre forbi  

 holdende, standse eller parkere og først efter omhyggelig orientering bagud.
 - Slutte op i kolonnen foran, også selv om dette medfører passage til  

 højre forbi kørende i venstre bane, idet dette ikke regnes for overhaling i  

 tættere færdsel.
 - Så vidt muligt undgå at placere sig i de blinde vinkler på køretøjer til  

 højre eller venstre ved enten at køre længere frem eller holde lidt tilbage i  

 egen bane.
 - Vælge en sådan placering under kørsel i rækker, at sideafstanden til de  

 andre kørende bliver størst mulig.
 - Undlade at klemme sig ind mellem to rækker biler, selv om der  

 tilsyneladende er plads.
 - Undlade at køre ved siden af en anden motorcykel eller et andet køretøj  

 i samme vognbane.
 - Holde god sideafstand til cyklister og knallertkørere og køretøjer i  

 øvrigt med slingretendens.
 - Undgå at »klemme« cyklister og knallertkørere ved under  

 forbikørsel af holdende køretøjer i højre side ved at holde passende  

 sideafstand.
 - Under kørsel i gruppe med andre motorcyklister placere sig forskudt i  

 samme vognbane, således at ingen kører direkte ved siden af hinanden, og  

 således at afstanden til forankørende og bagved kørende er tilstrækkelig  

 stor.
 7.17. KØRSEL I RUNDKØRSEL.
 7.17.1. KENDSKAB TIL ULYKKER.
 Eleven skal have kendskab til følgende omstændigheder ved ulykker i  

 rundkørsler:
 - Den almindeligste type ulykker med motorcyklister i rundkørsler er  

 eneulykker, hvor motorcyklisten mister magten over motorcyklen og påkører  

 midterrabatten.
 - Der sker desuden en del ulykker ved indkørsel til rundkørslen, hvor  

 motorcyklisten ikke holder tilbage for cyklister og knallertkørere.
 - Andre modparter er fodgængere, der krydser kørebanen ved udkørsel fra  

 rundkørslen.
 7.17.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved kørsel i  

 rundkørsel:
 - For høj hastighed ved fremkørsel mod rundkørslen, så orienteingen bliver  

 mangelfuld, og vigepligten vanskeligt kan overholdes.
 - Fejlbedømmelse af vejgrebet i glat eller fedtet føre.
 - Fejlbedømmelse af hastigheden hos kørende fra venstre i rundkørslen,  

 især cyklister og knallertkørere.
 - For høj hastighed i rundkørslen, så man ikke kan holde sin bane.
 - Mangelfuld orientering om bagfra kommende cyklister og knallertkørere  

 samt gående på vej over kørebanen ved udkørsel fra rundkørslen.
 7.17.3. ORIENTERINGS-FÆRDIGHEDER.
 Eleven skal kunne opfatte og bedømme følgende faremuligheder ved kørsel i  

 rundkørsel:
 - Nedsat vejgreb på grund af føret.
 - Køretøjer fra venstre side i rundkørslen med fartegenskaber, der let  

 undervurderes.
 - Bagfra kommende cyklister og knallertkørere på kørebane eller cykelsti,  

 eventuelt skjult i den blinde vinkel bagud til højre.
 - Tegn på, at cyklister og knallertkørere fortsætter for eventuelt rødt  

 cyklistsignal, trods grøn højrepil eller grønt lys for motorcykler ved  

 udkørsel fra rundkørsel.
 - Gående på vej ud i fodgængerfelt eller krydsende fodgængere i øvrigt ved  

 udkørsel fra rundkørslen.
 Eleven skal kunne genkende og angive betydningen af følgende  

 færdselstavler, der vedrører rundkørsler:
 - »Rundkørsel« (A 16) advarer om rundkørsel forude.
 - »Ubetinget vigepligt« (B 11), der sammen med  

 »Hajtænder« (S 11) angiver, at man skal holde tilbage for færdsel  

 før indkørsel i rundkørsel.
 - »Påbudt kørselsretning til højre« (D 11) angiver, at færdslen  

 er ensrettet i rundkørslen.
 Eleven skal beherske følgende orienterings-færdigheder ved kørsel i  

 rundkørsel:
 FREMKØRSEL MOD RUNDKØRSEL.
 - Orientere sig om færdselsreguleringen i rundkørslen (anviste vognbaner,  

 signallys, vigepligt).
 - Orientere sig om cyklister og knallertkørere som ved højresving før  

 placering i højre vognbane.
 - Orientere sig som ved vognbaneskift før placering i venstre vognbane.
 - Se efter krydsende fodgængere og kørende fra venstre i rundkørslen og  

 bedømme, om et ophold er tilstrækkeligt stort til at køre ind i rundkørslen.
 UDKØRSEL FRA RUNDKØRSEL.
 - Orientere sig i rundkørslen som anført under 7.8. Kørsel foran eller  

 efter andre og 7.16. Kørsel ved siden af andre.
 - Orientere sig før udkørsel som ved højresving i kryds.
 7.17.4. MANØVRE-FÆRDIGHEDER.
 Eleven skal beherske følgende manøvre-færdigheder ved kørsel i rundkørsel:
 FREMKØRSEL MOD RUNDKØRSEL.
 - Køre med passende lav hastighed, så der er tid til at orientere sig om  

 færdselsreguleringen, respektere signallys eller overholde vigepligten som  

 ved fremkørsel mod kryds.
 - Vælge højre vognbane, hvis rundkørslen skal forlades ad første sidevej,  

 herunder placere sig i forhold til cyklister og knallertkørere som ved  

 højresving i kryds og give tegn til højresving.
 - Vælge venstre vognbane, hvis rundkørslen skal forlades ad sidste sidevej  

 og eventuelt give tegn med venstre blinklys, hvis det er hensigtsmæssigt for  

 at vejlede andre.
 - I øvrigt vælge den bane, som er mest hensigtsmæssig, eller placere sig i  

 eventuelt anvist bane efter kørselsmålet.
 - Holde tilbage for gående og i øvrigt overholde vigepligten før indkørsel  

 i rundkørslen.
 - Køre ind i rundkørslen, hvis vejen er fri.
 UDKØRSEL AD FØRSTE SIDEVEJ.
 - Blive i rundkørslens højre bane og køre så tæt på kørebanekanten som  

 muligt samt give tegn til højresving.
 - Placere sig i forhold til cyklister og knallertkørere som ved højresving  

 i kryds.
 - Holde tilbage før udkørslen for cyklister og knallertkørere, som skal  

 fortsætte i rundkørslen, hvad enten der er cykelsti eller ej.
 - Holde tilbage for gående, der krydser kørebanen ved udkørslen, eller som  

 er på vej ud i fodgængerfelt.
 UDKØRSEL AD SIDSTE SIDEVEJ.
 - Placere sig i rundkørslens venstre vognbane og eventuelt give tegn med  

 venstre blinklys til vejledning for andre.
 - Skifte til rundkørslens højre bane (efter reglen om vognbaneskift) og  

 give tegn til højresving ud for sidevejen før den, man vil køre ad.
 UDKØRSEL MELLEM FØRSTE OG SIDSTE SIDEVEJ.
 - Vælge den vognbane, der er mest hensigtsmæssig efter færdselsforholdene.
 - Skifte til højre vognbane og give tegn som ved udkørsel ad sidste  

 sidevej.
 7.18. STANDSNING OG PARKERING.
 7.18.1. KENDSKAB TIL ULYKKER.
 Eleven skal have kendskab til følgende forhold vedrørende ulykker med  

 parkerede motorcykler:
 - Det ser ikke ud til, at der sker særlig mange ulykker med personskade i  

 forbindelse med parkerede motorcykler.
 Det er dog almindeligt kendt, at motorcykler undertiden vælter og derved  

 beskadiges, fordi de ikke er sikkert anbragt ved parkering.
 7.18.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved parkering:
 - Opmærksomhed alene mod at finde parkeringsplads eller manøvrere ind på  

 pladsen, hvorved andre risikoforhold ikke bemærkes.
 - Manglende hensyn til, at parkeringsmanøvrer, især indkørsel til kantsten  

 ofte virker overraskende på bagfra kommende, fordi de normalt forventer, at  

 færdslen forude fortsætter i jævnt tempo.
 - For høj hastighed under parkeringsmanøvren, så styremulighederne  

 forringes.
 - Ukritisk valg af parkeringssted uden tilstrækkelig hensyn til andres  

 orientering og sikkerhed eller til parkeringsstedets belægning og stabilitet.
 7.18.3. ORIENTERINGS-FÆRDIGHEDER.
 Eleven skal kunne genkende og angive betydningen af følgende  

 vejafmærkning, der vedrører standsning og parkering:
 KØREBANESTRIBER M.V.:
 - »Ubrudt gul linie« (T 61) på kanststen eller ved kørebanekant  

 angiver, at standsning er forbudt.
 - »Punkteret gul linie« (T 62) på kantsten eller ved  

 kørebanekant angiver, at parkering er forbudt.
 - »Parkeringsbås« (T 63) kan være afmærket med hvide, ubrudte  

 linier eller markeret ved særlig belægning og angiver, at parkering kun må  

 ske inden for en bås.
 - Tekst eller symbol for bestemte køretøjer angiver, at basen er  

 forbeholdt disse køretøjer.
 - »Parkeringssymbol« (V 43) angive, at arealet er beregnet til  

 parkering, medmindre lokale bestemmelser henviser motorcykler til parkering  

 på særlige arealer.
 FÆRDSELSTAVLER:
 - »Standsning forbudt« (C 61) angiver, at standsning på  

 kørebanen er forbudt i den side, hvor tavlen er opsat, medmindre det sker  

 under kørsel og af hensyn til den øvrige færdsel.
 - »Parkering forbudt« (C 62) angiver, at parkering på kørebanen  

 er forbudt i den side, hvor tavlen er opsat.
 - »Undertavler med pile« (UC 60,1) angiver, at forbudet gælder  

 både før og efter tavlen til nærmeste sidevej eller næste tavle. (UC 60,2)  

 angiver, at forbudet gælder fra tavlen og fremad til nærmeste sidevej eller  

 næste tavle. (U 60,3) angiver, at forbudet gælder fra tavlen og bagud til  

 nærmeste sidevej eller foregående tavle.
 - »Undertavler med rabat« (UC 60,5) angiver, at standsning på  

 rabat er forbudt. (UC 60,6) angiver, at parkering på rabat er forbudt.
- »Undertavle med tidsangivelse« (UC 61) angiver, at standsning  

 er forbudt i det anførte tidsrum (ugedage eller klokkeslæt). (UC 62) angiver,  

 at parkering er forbudt i det anførte tidsrum. (UC 63) angiver, at parkering  

 kun er tilladt i det anførte tidsrum.
Klokkeslæt med sorte eller hvide tal  

 betegner hverdage undtagen lørdag, tal i parantes betegner lørdage og røde  

 tal betegner søn- og helligdage.
 - »Områdetavle« (C 68) angiver et område, hvor parkeringsforbud  

 eller parkeringsbegrænsning er gældende efter tavlens nærmere oplysning.  

 »Ophør af område« (C 69).
- »Parkering« (E 63) angiver, at parkering er tilladt i den  

 vejside eller på det areal, hvor tavlen er opsat.
Parkeringsbegrænsningen kan  

 i øvrigt kun være oplyst på samme slags undertavler som parkeringsforbud,  

 eller ved undertavle være forbeholdt bestemte slags køretøjer.
 - »Hovedvej« (B 16) angiver, at parkering på kørebanen er  

 forbudt uden for tættere bebygget område.
 - »Hovedvej ophører« (B 17).
 - »Busholdeplads« (E 61,1-2) og »Taxiholdeplads« (E  

 61,3) angiver, at standsning og parkering er forbudt for andre køretøjer,  

 herunder motorcykler.
 - »Blød rabat« (E 48) advarer mod kørsel ud i rabatten, f.eks.  

 ved standsning eller parkering.
 Eleven skal kunne genkende og angive, at standsning og parkering er  

 forbudt følgende steder, uden at dette er fremhævet ved særlig afmærkning:
 - I venstre side af vejen, bortset fra mindre befærdede veje og veje med  

 ensrettet færdsel.
 - På gangsti, cykelsti, midterrabat, helleanlæg eller lignende og i  

 almindelighed på fortov.
 - På fodgængerfelt eller nærmere end 5 m foran feltet.
 - Ved udkørsel fra cykelsti eller nærmere end 5 m fra udkørslen.
 - I vejkryds eller nærmere end 5 m fra den nærmeste kant på den tværgående  

 kørebane eller cykelsti.
 - Nærmere end 5 m fra en spærrelinies begyndelse ved vejkryds.
 - Ved siden af spærrelinie i øvrigt, medmindre afstanden mellem  

 motorcyklen og spærrelinien er mindst 3 m, og der ikke er punkteret linie til  

 højre for spærrelinien.
 - På en jernbaneoverkørsel eller anden overkørsel.
 - I viadukt eller tunnel.
 - På eller i nærheden af bakketop.
 - I eller ved et uoverskueligt vejsving.
 - På en måde, så motorcyklen dækker færdselstavler eller signaler.
 - I krybespor.
 - På afmærket plads for hyrevogne.
 - Ved busstoppested på hele den afmærkede strækning eller nærmere end 12 m  

 på hver side af skiltet for busholdeplads, hvis der ikke er  

 kantstensafmærkning.
 Eleven skal kunne genkende og angive, at parkering er forbudt følgende  

 steder, uden at dette er fremhævet ved særlig afmærkning:
 - Nærmere end 30 m fra en jernbaneoverkørsel.
 - Foran ind- og udkørsler til ejendomme eller således, at til- og  

 frakørslen bliver besværlig.
 - På kørebanen på hovedveje uden for tættere bebyggelse.
 - Ved siden af et andet køretøj, der holder i vejkanten, bortset fra  

 to-hjulet cykel, knallert eller motorcykel uden sidevogn.
 - Så tæt på et andet køretøj, at man ikke kan komme hen til det, eller det  

 ikke kan køres væk fra stedet.
 Eleven skal beherske følgende orienterings-færdigheder ved standsning og  

 parkering:
 - Orientere sig hele tiden om den øvrige færdsel og færdselsreguleringen,  

 mens man søger efter parkeringsplads.
 - Se bagud før nedsættelse af hastigheden eller kort standsning for  

 nærmere at undersøge, om en parkeringsplads er brugbar.
 - Hurtigt bedømme om en tom parkeringsplads er stor nok, brugbar eller  

 lovlig og mulig at manøvrere ind på uden at være til unødig ulempe for den  

 øvrige færdsel.
 - Hurtigt og sikkert bedømme afstande til fodgængerfelt, udkørsel fra  

 cykelsti, vejkryds m.v. inden for hvilke parkering og standsning er forbudt.
 - Bedømme om den henstillede motorcykel frembyder nogen risiko eller  

 væsentlig hindring for den øvrige færdsel, herunder risiko for at vælte.
 7.1 8.4. MANØVRE-FÆRDIGHEDER.
 Eleven skal beherske følgende manøvre-færdigheder ved standsning eller  

 parkering:
 - Holde en hastighed, der ikke er væsentlig lavere end eventuelle bagved  

 kørendes under søgning efter parkeringsplads.
 - Give tegn til standsning eller parkering eventuelt med blinklys og  

 stoplys.
 - Udføre standsning som indlært på lukket øvelsesplads og anbringe  

 motorcyklen på støtteben.
 - Fjerne tændingsnøglen og sikre sig, at påbudt tyverisikring er i  

 funktion.
 7.18.5. LOVBESTEMMELSER I ØVRIGT.
 Eleven skal kunne angive indholdet af følgende lovbestemmelser:
 - Ved parkering forstås hensætning af et køretøj med eller uden fører i  

 mere end 3 minutter.
- Ved standsning forstås hensætning af et køretøj med eller uden fører i  

 højst 3 minutter.
Standsning i forbindelse med af- eller påstigning af  

 passagerer eller af- og pålæsning af gods anses dog ikke for parkering, selv  

 om det tager længere tid end 3 minutter.
 - Ved standsning eller parkering skal motorcyklen stilles parallelt med  

 vejkanten og, hvis det er muligt, stilles helt uden for kørebanen.
 - Hvor parkeringspladser uden for tættere bebygget område er anlagt i  

 umiddelbar tilslutning til vejen, skal man så vidt muligt bruge  

 parkeringsplads ved vejens højre side.
 - Ved standsning eller parkering på spor eller nærmere end 2 m fra spor i  

 vejen, på en havneplads eller lignende må man ikke gå længere væk fra  

 motorcyklen, end man hele tiden kan være opmærksom på, om der kommer tog på  

 sporet, og man skal straks flytte motorcyklen for toget.
 Eleven skal endvidere have kendskab til særlige parkeringsbestemmelser  

 vedrørende motorcykler ifølge lokale bekendtgørelser.
 7.18.6. MOTORSTOP OG SLÆBNING.
 Eleven skal kunne angive indholdet af følgende lovbestemmelser:
 - Ved motorstop, uheld eller lignende på et sted, hvor standsning eller  

 parkering er forbudt, skal man snarest muligt flytte motorcyklen væk fra  

 stedet og på motorvej så vidt muligt helt væk fra kørebanen.
 - Ved havari på en jernbaneoverkørsel eller anden overkørsel med spor,  

 hvor man ikke kan fjerne motorcyklen skal man, så godt man kan, advare  

 togførere mod faren.
 - Motorcykel samt motorcykel med sidevogn må kun slæbes helt eller delvis  

 ophængt på andet køretøj, som derfor normalt skal være specielt indrettet til  

 dette.
 - Motorcykler må ikke slæbe andre køretøjer.
 7.19. KØRSEL I TRAFIKSANEREDE OMRåDER.
 7.19.1. KENDSKAB TIL ULYKKER.
 Eleven skal have kendskab til omstændighederne ved typiske ulykker på  

 stillevej, gå-gade og i opholds- og legeområder, når nærmere oplysninger  

 herom foreligger.
 7.19.2. KENDSKAB TIL RISIKOFORHOLD.
 Eleven skal have kendskab til følgende risikoforhold ved kørsel i  

 trafiksanerede områder:
 - Særlige fartdæmpende foranstaltninger på stilleveje i form af bump og  

 forskellige hindringer på kørebanen.
 - Gående, som lovligt færdes overalt på kørebanen i gå-gader, og som ikke  

 kan forventes at være opmærksomme på kørende.
 - Gående og især legende børn, som lovligt færdes i hele vejens bredde i  

 opholds- og legeområder, og som ikke kan forventes at være opmærksomme på  

 kørende.
 7.19.3. ORIENTERINGS-FÆRDIGHEDER.
 Eleven skal kunne genkende og angive betydningen af følgende  

 færdselstavler:
 - »Stillevej« (E 53) angiver, at de fartdæmpende  

 foranstaltninger normalt ikke gør det muligt at køre hurtigere end 30 km/t.
 - »Stillevej ophører« (E 54).
 - »Gå-gade« normalt afmærket med færdselstavlen »Kørsel i  

 begge retninger forbudt« og undertavle, der tillader en vis kørsel.
 - »Opholds- og legeområde« (E 51) angiver, at kørende færdsel er  

 underordnet i forhold til ophold og leg for beboerne og deres børn, at kørsel  

 normalt kun må ske med hastigheder under 15 km/t, og at parkering er forbudt  

 uden for de særlige afmærkede pladser.
 - »Ophør af opholds- og legeområder« (E 52).
 Eleven skal beherske følgende orienterings-færdigheder ved kørsel i  

 trafiksanerede områder:
 - Se efter bump og andre fartdæmpende foranstaltninger.
 - Være særlig opmærksom på gående og legende børn.
 7.19.4. MANØVRE-FÆRDIGHEDER.
 Eleven skal beherske følgende manøvre-færdigheder ved kørsel i  

 trafiksanerede områder:
 - Køre højst 30 km/t på stillevej og nedsætte hastigheden yderligere under  

 passage af fartdæmpende foranstaltninger.
 - Holde tilbage for gående ved ligeudkørsel over gå-gade og i øvrigt  

 nedsætte hastigheden til et minimum under hensyn til de gåendes sikkerhed.
 7.19.5. LOVBESTEMMELSER I ØVRIGT.
 Eleven skal kunne angive indholdet af følgende lovbestemmelser:
 - Under kørsel i opholds- og legeområder skal man holde tilbage for gående  

 og i intet tilfælde fortsætte kørslen, før man har sikret sig, at ingen kan  

 komme i farlig nærhed af motorcyklen, og at de, der opholder sig eller leger  

 på vejen, har set motorcyklen og givet plads for den.
 - Ved udkørsel fra et opholds- og legeområde og fra gå-gade har man  

 ubetinget vigepligt.
 8. KØRETEKNISKE FORHOLD.
 Formålet med undervisningen er at give eleven et sådant kendskab til nogle  

 grundlæggende fysiske forhold vedrørende motorcykelkørsel, at det hjælper  

 eleven til at forstå betydningen af at tilpasse hastighed, styring og  

 bremsning efter forholdene.
 I det omfang forholdene tillader det, og kørelæreren finder det  

 forsvarligt under hensyn til elevens sikkerhed og færdselssikkerheden i  

 øvrigt, kan den teoretiske undervisning suppleres med praktiske øvelser.  

 Disse bør dog ikke udføres ved højere hastigheder end 60 km/t i betragtning  

 af elevens ringe kørerutine.
 8.1. HASTIGHED OG BREMSELÆNGDE.
 HOVEDMÅL.
 Eleven skal lære, at der er en bestemt sammenhæng mellem hastighed,  

 bevægelsesenergi og bremselængde, og at bremselængden afhænger af  

 hastigheden, bremsekraften, vejgrebets størrelse, vejens hældning og eventuel  

 kraftig blæst.
 Lektionen kan eventuelt kombineres med lektion 2.8. Bremsning ved højere  

 hastigheder på lukket øvelsesplads.
 DELMÅL.
 8.1.1. BEVÆGELSESENERGI.
 Eleven skal have kendskab til følgende forhold:
 - En motorcykel, der sættes i bevægelse, opnår derved kraft eller  

 bevægelsesenergi, der bevirker, at den kan fortsætte med at køre et stykke,  

 også efter at forbindelsen mellem motor og hjul afbrydes.
 - Der er en sådan sammenhæng mellem hastigheden og den opnåede  

 bevægelsesenergi, at en fordobling af hastigheden giver en FIRE-DOBLING af  

 bevægelsesenergien.
 - Ved hjælp af bremserne kan man forkorte det stykke vej, motorcyklen kan  

 køre alene på bevægelsesenergien, men en fordoblet hastighed medfører en  

 FIRE-DOBLET bremselængde, når man i øvrigt bremser med samme styrke.
 8.1.2. BREMSELÆNGDER.
 Eleven skal have kendskab til følgende forhold:
 - Bremselængden er det stykke vej, motorcyklen kører, fra bremsning  

 påbegyndes, og indtil motorcyklen står stille.
- Bremselængden afhænger bl.a. af, hvor hårdt man træder på bremsepedalen  

 og trækker håndbremsegrebet til.
Ved en hastighed på f.eks. 60 km/t på  

 vandret, tør vej er bremselængden:
ca. 50 m ved en ganske blød bremsning, ca. 30 m ved en ret kraftig bremsning, og ca. 20 m ved en meget hård bremsning.
 - Bremselængden vil næsten blive fordoblet ved forholdsvis små forøgelser  

 af hastigheden, f.eks.:
fra ca. 30 til til 40 km/t, fra ca. 60 til 80 km/t, og fra ca. 70 til 100 km/t.
 - Bremselængden afhænger desuden af vejgrebets størrelse (eller føret), og  

 for at bevare f.eks. en mindste bremselængde på ca. 35 m ved 80 km/t på en  

 vandret, tør vej og uden at blokere hjulene skal man nedsætte hastigheden  

 til:
60 km/t på våd asfalt eller grus og 40 km/t på fast sne.
 - Bremselængden vil i øvrigt blive forøget ved kørsel ned ad bakke og  

 forkortet ved kørsel op ad bakke svarende til vejens hældning.
 8.2. VEJGREB.
 HOVEDMÅL.
 Eleven skal lære, at vejgreb er nødvendigt for udførelsen af enhver  

 manøvre, og at vejgrebet ændres med føret og ved forkert belæsning af  

 motorcyklen, forkert dæktryk og nedslidt dækmønster.
 Eleven skal endvidere lære, at det nødvendige vejgreb til igangsætning,  

 bremsning og svingning kun er til stede, hvis hastigheden og betjeningen af  

 gashåndtaget nøje tilpasses kørebanens beskaffenhed og føret.
 DELMÅL.
 8.2.1. VEJGREBETS BETYDNING.
 Eleven skal have kendskab til følgende forhold:.
 - Vejgrebet opstår dels ved gnidningsmodstanden (friktionen) mellem dæk og  

 kørebane og dels ved, at dækkene griber ned i og får afsæt mod kørebanens  

 ujævnheder.
 - Motorkraft, bremsekraft og styrebevægelser kan kun udnyttes gennem  

 vejgrebet, som derfor er en nødvendig betingelse for enhver manøvre.
 - Vejgrebet formindskes betydeligt i vådt og fedtet føre og især i sne,  

 sand og på glat vej, hvor gashåndtag, kobling, bremser og styr derfor skal  

 betjenes med stor forsigtighed, og hastigheden holdes passende lav.
 8.2.2. BELÆSNING, DÆKTRYK OG SLIDBANEMØNSTER.
 Eleven skal have kendskab til følgende forhold:
- Særlig tung last bagpå motorcyklen forøger trykket på baghjulet samtidig  

 med, at trykket på forhjulet lettes.
Herved kan forhjulets vejgreb blive  

 formindsket så meget, at det væsentligt nedsætter muligheden for styring og  

 forringer stabiliteten ved ligeudkørsel.
 - Dette forhold forstærkes ved igangsætning og acceleration, hvor  

 motorcyklens vægt forskydes bagud til baghjulet.
 - Ved igangsætning og acceleration med en passager på bagsædet kan  

 vægtforskydningen delvis modvirkes, ved at passageren læner sig fremad sammen  

 med føreren.
- Ved bremsning forskydes motorcyklens vægt fremad til forhjulet.
Eventuel  

 passager på bagsædet kan delvis modvirke dette ved at læne sig bagud på  

 motorcyklen.
 - Både for højt og for lavt dæktryk giver dårlig kontakt mellem dæk og  

 kørebane, så vejgrebet formindskes, og motorcyklens styreegenskaber ændres.
 - Slidt dækmønster nedsætter dækkets mulighed for at gribe ned i  

 kørebanens ujævnheder, særlig i vådt føre og ved kørsel gennem dybe  

 vandpytter, således at vejgrebet formindskes.
 8.2.3. VEJGREBETS UDNYTTELSE.
 Eleven skal have kendskab til følgende forhold:
 - Bremsning på glat vejbane skal på grund af det formindskede vejgreb  

 udføres med meget let tryk på bremsepedalen og meget let træk i  

 håndbremsegrebet for at undgå blokerede hjul, (d.v.s. hjul, der ikke  

 roterer).
 - Bremsning med blokerede hjul forøger bremselængden i forhold til hjul,  

 der holdes i passende rotation, og forøger risikoen for væltning.
 - Selv en blød bremsning eller en let acceleration under svingning på glat  

 vejbane giver stor risiko for, at motorcyklen vælter eller ikke kan holdes på  

 rette kurs gennem svinget på grund af det formindskede vejgreb. (Den samme  

 risiko er til stede på tør vejbane ved højere hastighed).
 Eleven skal beherske følgende manøvre-færdigheder, såfremt forholdene  

 tillader deres udførelse:
 - Sætte igang på glat eller gruset vejbane (evt. i 2. gear) uden hjulspin  

 eller udskridning.
 - Bremse på tør og på glat eller gruset vejbane ved at dosere begge  

 bremser, så bremselængden bliver kortest mulig uden hjulblokade eller  

 udskridning.
 - Køre gennem et vejsving på glat eller gruset vejbane med så lav  

 hastighed (og eventuel udkobling), at motorcyklen holdes på rette kurs gennem  

 svinget.
 8.3. FORHOLDSREGLER VED UDSKRIDNING OG SLINGRENDE KØRSEL.
 HOVEDMÅL.
 Eleven skal lære, hvordan man reagerer for at få motorcyklen på rette kurs  

 efter en udskridning på glat vej, og hvordan man genvinder  

 kørsels-stabiliteten ved forhjuls-slingren og ved kraftige rystelser i  

 motorcyklen.
 DELMÅL.
 8.3.1. BAGHJULS-UDSKRIDNING.
 Eleven skal have kendskab til følgende forholdsregler ved  

 baghjuls-udskridning:
 - Øjeblikkelig trække koblingsgrebet helt til og holde det her under hele  

 opretningen.
 - Aldrig bremse eller gasse op, da det kun forværrer udskridningen.
 - Dreje styret og dermed forhjulet i den oprindelige kørselsretning, -  

 d.v.s. til samme side, som bagenden skrider ud.
 - Når bagenden herefter retter sig op, drejes styret samtidig tilbage mod  

 ligeud-stillingen.
 - Når vejgrebet en genvundet, og motorcyklen på ny er på rette kurs,  

 slækkes koblingsgrebet langsomt, og man giver forsigtigt gas.
 8.3.2. FORHJULS-SLINGREN.
 Eleven skal have kendskab til følgende forhold:.
 - Pludselig bevægelse af styret under kørsel med ret lav hastighed eller  

 forsøg på at holde sig selv eller motorcyklen opret under svingning med  

 højere hastighed kan medføre kraftige slag i forhjulet eller  

 forhjuls-slingren.
 - Dette modvirkes ved at holde fast i styret og gradvis nedsætte  

 hastigheden ved betjening af gashåndtaget, men uden bremsning.
 8.3.3. RYSTELSER I MOTORCYKLEN.
 Eleven skal have kendskab til følgende forhold:
 - Under kørsel med særlig høj hastighed omkring 130 - 140 km/t (f.eks. på  

 motorvej i udlandet) kan der opstå kraftige svingninger eller rystelser i  

 hele motorcyklen, så føreren har svært ved at beherske den.
 - Rystelser vil især opstå, hvis føreren er let i forhold til motorcyklens  

 vægt, eller hvis vægtfordelingen på motorcyklen er skæv.
- Rystelserne modvirkes ved, at man straks læner overkroppen hen over  

 benzintanken.
Først når rystelserne er ophørt, nedsætter man hastigheden ved  

 betjening af gashåndtaget, og når hastigheden er nedsat, kan man rejse sig  

 igen uden risiko for, at rystelserne opstår på ny.
 9. FORBEREDELSE TIL KØREPRØVE.
 Formålet med undervisningen er at give eleven kendskab til betingelserne  

 for at indstille sig til køreprøve og få udstedt kørekort samt at gøre eleven  

 bekendt med de vigtigste lovbestemmelser om kørekort.
 Undervisningen har endvidere til formål at orientere eleven om de krav,  

 der stilles ved køreprøven og gennem evaluerende prøver i køreskolen give  

 eleven lejlighed til at erhverve sig erfaring om vilkår og fremgangsmåder  

 under gennemførelsen af køreprøvens teoretiske og praktiske del.
 9.1. BETINGELSER FOR AT FÅ KØREKORT.
 HOVEDMÅL.
 Eleven skal orienteres om de vigtigste lovbestemmelser vedrørende  

 køreundervisning, ansøgning om kørekort med de fornødne attester m.v. samt  

 om, hvad førerretten til kørekortkategori A omfatter.
 DELMÅL.
 9.1.1. KØREUNDERVISNING.
 Eleven skal have kendskab til følgende lovbestemmelser:
 - Hvis man ikke tidligere har haft kørekort til kategori A, skal man inden  

 køreprøven modtage undervisning hos en godkendt kørelærer.
 - Undervisningen skal være i overensstemmelse med undervisningsplanen til  

 kategori A og omfatte både det teoretiske og det praktiske pensum.
 - Under øvelseskørsel på almindelig vej skal en godkendt kørelærer  

 overvåge eleven fra motorcyklens bagsæde eller fra et andet motorkøretøj, som  

 føres af kørelæreren selv eller en person med gyldigt kørekort.
 - Kørelæreren har ansvaret for, at øvelseskørslen foregår uden fare for  

 eleven og den øvrige færdsel, men eleven anses for at være fører af  

 motorcyklen med deraf følgende ansvar og pligter.
 - På lukket øvelsesplads kan kørelæreren overvåge eleven fra et fast stade  

 eller lignende.
 - Undervisningsplaner med tilhørende lærervejledninger kan købes i  

 boghandelen og gennemses på kørekortkontoret.
 9.1.2. INDSTILLING TIL KØREPRØVE.
 Eleven skal have kendskab til følgende lovbestemmelser:.
 - Kørekort udstedes af politiet efter bestået køreprøve.
- Køreprøve aflægges for den prøvesagkyndige.
For tjenestegørende i  

 forsvaret og civilforsvaret aflægges prøven for køredommere.
 - Man indstiller sig til køreprøve ved at udfylde og underskrive en  

 godkendt ansøgningsblanket og indlevere den til kørekortkontoret.
 - Kørelæreren skal med sin underskrift på ansøgningsblanketten bekræfte,  

 at ansøgeren har modtaget undervisning i overensstemmelse med  

 undervisningsplanen, herunder at den indledende praktiske undervisning er  

 foregået på lukket øvelsesplads.
- Ansøgningsblanketten skal være vedlagt: LÆGEATTEST med oplysninger om  

 ansøgerens helbred og sundhedstilstand.
PERSONNUMMERBEVIS eller lignende  

 dokumentation for personnummer.
VELLIGNENDE FOTOGRAFI, (portræt uden  

 hovedbeklædning) i størrelse 35 x 45 mm og uden stempler.
 9.1.3. KØREKORTKATEGORIER OG FØRERRET.
 Eleven skal have kendskab til, at kørekortkategori A1 kun giver ret til at  

 føre:
 - motorcykel uden sidevogn.
 - 3-hjulet motorcykel, (kabinescooter under 400 kg totalvægt).
 Efter en supplerende uddannelse og bestået tillægsprøve kan  

 kørekortkategori A1 udvides til A2 og dermed tillige give ret til at føre:
- motorcykel med sidevogn 9.2. KØREPRØVENS GENNEMFØRELSE.
 HOVEDMÅL.
 Eleven skal orienteres om de gældende retningslinier for køreprøvens  

 indhold og gennemførelse og ved forudgående evaluerende prøver i køreskolen  

 opnå erfaring i prøvesituationens vilkår.
 DELMÅL.
 9.2.1. KRAV VED KØREPRØVEN.
 Eleven skal have kendskab til følgende lovbestemmelser:
 - Ved køreprøven skal den prøvesagkyndige bedømme, om aspiranten har  

 erhvervet de kundskaber og færdigheder, der er fastsat ved beskrivelsen af  

 delmålene i undervisningsplanen for den pågældende kørekortkategori.
- Køreprøven opdeles i en teoretisk og en praktisk prøve.
Den teoretiske  

 prøve skal være bestået, før man går op til den praktiske prøve.
 9.2.2. DEN TEORETISKE PRØVE.
 Eleven skal have kendskab til følgende retningslinier for teoriprøven og  

 ved evaluerende prøve i køreskolen have opnået erfaring i prøvevilkårene.
 - Prøven har normalt en varighed på ca. en halv time.
 - Prøven er skriftlig og gennemføres ved forevisning af en tilfældigt  

 udvalgt serie blandt justitsministeriets godkendte lysbilledsæt med indtalte  

 spørgsmål og tilhørende afkrydsningsskema til besvarelse.
 - Aspiranter, der på grund af særlige forhold ikke kan aflægge skriftlig  

 prøve, kan eksamineres mundtligt af den prøvesagkyndige på grundlag af de  

 godkendte lysbilleder og de dertil hørende spørgsmål og svar.
- Prøvelokalet lukkes ved aftalt mødetid.
Aspiranter, der møder for sent,  

 og efter at prøven er begyndt, kan ikke få adgang til prøvelokalet og må have  

 berammet ny prøve mod gebyr.
 - Før prøven bliver aspiranterne vejledt om prøvens gennemførelse og  

 vilkår, herunder hvordan afkrydsningsskemaet skal udfyldes, og det  

 indskærpes, at brug af hjælpemidler ikke er tilladt.
 - Under prøven har kun prøvesagkyndige og aspiranter adgang til  

 prøvelokalet.
 - Prøven bedømmes efter justitsministeriets rettevejledning, og enkelte  

 fejlsvar vil ikke medføre, at prøven bedømmes som ikke-bestået.
- Resultatet af prøven skal såvidt muligt meddeles straks efter prøvens  

 afslutning.
Aspiranter, der ikke har bestået, skal have oplyst, hvilke emner  

 i undervisningsplanen, der er fejlagtigt eller utilfredsstillende besvaret.
 9.2.3. DEN PRAKTISKE PRØVE.
 Eleven skal have kendskab til følgende retningslinier for den praktiske  

 prøve og ved evaluerende prøver i køreskolen have opnået erfaring i  

 prøvevilkårene:
 - Prøven har normalt en varighed på 25-30 minutter, men kan om nødvendigt  

 forlænges og kan afbrydes, hvis aspirantens kørefærdighed er meget ringe.
 - Prøven i kørsel gennemføres enten med den prøvesagkyndige som passager i  

 en efterfølgende personbil med radioanlæg, der stilles til rådighed af og  

 føres af kørelæreren, eller med den prøvesagkyndige på motorcyklens bagsæde  

 eller på anden måde efter den prøvesagkyndiges nærmere bestemmelse.
 - Under prøven anses aspiranten som motorcyklens fører med deraf følgende  

 ansvar og forpligtelser.
- Færdighed i kontrol af motorcyklens lovpligtige udstyr indgår som led i  

 den praktiske prøve.
Under kontrollen skal aspiranten med egne ord forklare  

 de vigtigste lovbestemmelser om motorcyklens udstyr og tegn på eventuelle  

 fejl eller mangler.
- Aspiranten skal køre efter den prøvesagkyndiges anvisninger om rute og  

 manøvrer.
Anvisningerne gives tydeligt og i så god tid, at aspiranten kan  

 opfatte og forstå dem og nå at forberede og udføre det anviste.
Den  

 prøvesagkyndige leder prøven på en sådan måde, at aspiranten ikke tvinges ud  

 i unormale færdselssituationer eller tilskyndes til at handle mod  

 færdselsreglerne og hensynet til sikkerheden i øvrigt.
 - Enkelte mindre alvorlige fejl kan ikke i sig selv medføre, at prøven  

 bedømmes som ikke-bestået, idet aspirantens kørsel skal vurderes som helhed.
 - Resultatet af prøven skal meddeles straks efter prøvens afslutning.  

 Aspiranter, der ikke har bestået, skal have oplyst, hvilke færdighedskrav i  

 undervisningsplanen, der ikke er tilfredsstillende opfyldt.
 9.3. LOVBESTEMMELSER OM KØREKORT.
 HOVEDMÅL.
 Eleven skal orienteres om de vigtigste lovbestemmelser vedrørende  

 kørekort.
 DELMÅL.
 9.3.1. KØREKORTETS GYLDIGHED.
 Eleven skal have kendskab til følgende lovbestemmelser:
 - Kørekortet er normalt gyldigt, indtil man er fyldt 70 år, men kan i  

 særlige tilfælde udstedes med kortere gyldighed og på bestemte betingelser.
 - Når gyldighedstiden er udløbet, kan kørekortet fornys for kortere  

 perioder ad gangen ved henvendelse til politiets kørekortkontor.
 - Under kørslen skal man have kørekortet hos sig og på forlangende vise  

 det til politiet.
 - Hvis kørekortet beskadiges eller bortkommer, skal man henvende sig til  

 politiets kørekortkontor for at få udstedt et nyt.
 9.3.2. INDDRAGELSE OG GENERHVERVELSE AF KØREKORT.
 Eleven skal have kendskab til følgende lovbestemmelser:
 - Hvis politiet har grund til at antage, at en motorcyklist ikke længere  

 opfylder betingelserne for at have kørekort, kan politiet inddrage det eller  

 indkalde den pågældende til en orienterende køreprøve.
 - Er førerretten frakendt ved en domstol, kan kørekortet normalt kun  

 generhverves efter bestået orienterende køreprøve.
 - Øvelseskørsel til orienterende køreprøve efter ubetinget frakendelse af  

 kørekortet kan ikke påbegyndes tidligere end 3 måneder før frakendelsestidens  

 udløb.
 TILLÆG VEDRØRENDE KØREUDDANNELSE TIL MOTORCYKEL MED SIDEVOGN.
 10. LOVBESTEMMELSER OM SIDEVOGNENS INDRETNING OG  

 UDSTYR M.V.
 HOVEDMÅL.
 Eleven skal som supplement til køreuddannelsen til motorcykel lære de  

 vigtigste lovbestemmelser om tilkobling af sidevogn, om sidevognens udstyr og  

 om passagerer i sidevogn.
 DELMÅL.
 10.1. TILKOBLING AF SIDEVOGN.
 Eleven skal have kendskab til følgende lovbestemmelser:
 - Sidevogn skal være forsvarlig fastgjort på motorcyklens højre side.
 - Sidevogn må kun kobles til en motorcykel, der er registreret til dette  

 og godkendt til sammenkobling med den pågældende sidevogn.
 - Ved syn af motorcykel og sidevogn udsteder bilinspektionen en  

 koblingsattest, som føreren skal medbringe under kørslen.
 - En motorcykel kan godkendes til flere sidevogne, og en sidevogn kan  

 godkendes til flere motorcykler.
 Eleven skal have kendskab til følgende forhold:
 - For at lette styringen under kørsel med sidevogn bør motorcyklen hælde  

 lidt udad i forhold til sidevognen, (3-5 grader), og sidevognshjulet spidse  

 en anelse indad mod motorcyklen.
 - Slag i styret under kørsel med sidevogn kan dæmpes ved justering af  

 eventuel styrbremse.
 Eleven skal kunne udpege og betjene eventuel styrbremse.
 10.2. SIDEVOGNENS INDRETNING OG UDSTYR.
 Eleven skal have kendskab til følgende lovbestemmelser:
 - Sidevogn skal have »eet hjul og være forsynet med angivelse af  

 fabrikat, type og stelnummer.
- Påbudte lygter og refleks på sidevognen omfatter: En lygte med hvidt  

 positionslys.
En lygte med rødt baglys.
En rød refleks bagpå sidevognen.  

 Positionslys og baglys skal tydeligt kunne ses i mindst 300 m afstand og må  

 ikke blænde.
- De tilladte lygter og reflekser på motorcykel med sidevogn omfatter: To  

 fjernlyslygter, to nærlyslygter, en eller to tågebaglygter,  

 sidemarkeringslygter, blinklygter, stoplygter, havariblink og  

 overhalingsblink, for hvilke der gælder særlige regler.
Endvidere må  

 sidevognen være udstyret med hvide reflekser foran, gule reflekser på siderne  

 og røde reflekser bagpå.
 Eleven skal kunne kontrollere om følgende krav til lygter og refleks er  

 opfyldt:
 - Alle lygter skal kunne lyse.
 - De påbudte lygter skal kunne holdes tændt, selv om motorcyklens motor er  

 standset.
 - Påbudt refleks bagpå sidevognen skal være godkendt og må ikke være  

 trekantet.
 10.3. PASSAGERER I SIDEVOGN.
 Eleven skal have kendskab til følgende lovbestemmelser:
 - Der må i sidevognen ikke være flere passagerer, end den er godkendt til.  

 Dog må der derudover medbringes et barn under 10 år.
 - Passagerer i sidevogn skal anvende styrthjelm efter samme regler som på  

 motorcykel.
 10.4. VARESIDEVOGN.
 Eleven skal have kendskab til følgende lovbestemmelse:
 - Sidevogn indrettet til varetransport skal have påskrift om last og vægt.
 11. MANØVRER På LUKKET ØVELSESPLADS.
 HOVEDMÅL.
 Eleven skal som supplement til køreuddannelsen til motorcykel erfare de  

 særlige styre- og bremsevilkår under kørsel med sidevogn og lære at beherske  

 køretøjet under udførelse af forskellige styre-, accelerations- og  

 bremseøvelser.
 DELMÅL.
 11.1. KØRSEL I OTTE-TAL -TAL OG SLALOM.
 Eleven skal beherske følgende færdigheder:
 - Køre i otte-tal med lav hastighed og med mindst mulig radius omkring to  

 kegler med 10 m afstand.
 - Køre slalom omkring 5-6 kegler med trinvis formindsket afstand på 6, 5,  

 4 og 3 m afstand mellem keglerne.
 11.2. ACCELERATION OG BREMSNING.
 Eleven skal beherske følgende færdigheder:
- Accelerere op til om muligt 60 km/t og derefter bremse ved markeret mål  

 med udkobling og samtidig brug af begge bremser.
Motorcyklen skal herunder  

 holdes på retlinet kurs. (Eleven må selv vælge bremsestyrke og tidspunkt for  

 aktivering af bremserne).
 - Bremse med kortest mulige bremselængde ved trinvis stigende hastigheder  

 op til om muligt 60 km/t med udkobling og samtidig brug af begge bremser.
 11.3. SVINGNING TIL HØJRE OG VENSTRE.
 Eleven skal beherske følgende færdigheder:
 - Forberede højresving ved orientering i spejle og ved hoveddrejning,  

 tegngivning og skift til 2. gear samt tilpasse hastigheden.
 - Svinge til højre om markerede hjørner uden bremsning og med motorcyklen  

 højst 30 cm fra markeret kanststen.
 - Accelerere let under sidste del af højresvinget.
 - Udføre venstresving som ovenfor.
 11.4. KØRSEL I CIRKEL MED LØFT AF SIDEVOGNSHJUL.
 Eleven skal beherske følgende færdigheder:
 - Køre til højre i cirkel med radius ca. 10 m og med trinvis stigende  

 hastighed indtil sidevognshjulet løfter sig fra vejbanen.
 - Bringe sidevognshjul hjulet ned på vejbanen igen ved at lukke for  

 gassen, rette op ved at styre ud i en større cirkelbue og samtidig læne  

 kroppen ind over sidevognen.
 11.5. KØRSEL I CIRKEL MED LØFT AF MOTORCYKLENS BAGHJUL.
 Eleven skal beherske følgende færdigheder:
 - Køre til venstre i cirkel med radius ca. 10 m og med trinvis stigende  

 hastighed, indtil baghjulet netop er ved at miste sit vejgreb, før det løfter  

 sig fra vejbanen.
