Bekendtgørelse om ændring af bekendtgørelse om videregående voksenuddannelser (akademiuddannelser) § 1 I bekendtgørelse nr. 776 af 26. juni 2014 om videregående voksenuddannelser (akademiuddannelser) foretages følgende ændring:
1. I Bilag 1, Fagområde for velfærd, undervisning og sundhed, udgår »Akademiuddannelse i energiteknologi, som giver ret til at anvende betegnelsen: AU i energiteknologi.
Den engelske betegnelse er: Academy Professions (AP) Degree in Energy Technology.
Akademiuddannelse i ernæring, som giver ret til at anvende betegnelsen: AU i ernæring.
Den engelske betegnelse er: Academy Professions (AP) Degree in Nutrition.
Akademiuddannelse i hygiejne og rengøringsteknik, som giver ret til at anvende betegnelsen: AU i hygiejne og rengøringsteknik.
Den engelske betegnelse er: Academy Professions (AP) Degree in Hygiene and Cleaning Technology.« § 2 Bekendtgørelsen træder i kraft den 1. september 2014.
