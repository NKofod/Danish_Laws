MR-scanningen blev udført den 23. september 1999 på Sygehus  

 3. Scanningen viste normale forhold bortset fra en betydningsløs lille  

 diskusprolaps i halsdelen.
Overlæge A redegjorde selv for resultatet af  

 MR-scanningen over for patienten og dennes ægtefælle.
I  

  forbindelse med stuegang den 29. september 1999 gennemgik overlæge A  

 igen patienten som led i afsluttende status.
Overlæge A fandt fortsat  

 kun usikre og atypiske forandringer.
Samme dag blev patienten undersøgt af et neurovasculært team.  

 Patienten blev undersøgt af overlæge B, som konkluderede, at der  

 ikke var tegn på hjernelidelse.
Den ved MR-scanning påviste  

 discusprolaps i halshvirvelsøjlen kunne ikke være årsag  

 til generne.
Patienten blev herefter udskrevet fra Sygehus 2.
Klage over mangelfuld undersøgelse og  

 behandling af en patients svimmelhedsanfald Patientklagenævnet fandt ikke grundlag for kritik af de involverede  

 læger på medicinsk afdeling, Sygehus 2, idet nævnet lagde  

 vægt på, at der ved indlæggelsen den 17. september 1999  

 blev foretaget en relevant undersøgelse af patienten, som omfattede en  

 detaljeret gennemgang af sygehistorien, afsluttet med en komplet klinisk  

 undersøgelse.
Videre lagde nævnet vægt på, at patienten de  

 følgende døgn relevant blev gennemgået af flere  

 læger, herunder overlæge A, som i sin samtale med patienten  

 også informerede om indløbne undersøgelsessvar.
Under  

 indlæggelsen blev der således blandt andet foretaget en  

 MR-scanning af hjernen og en neurofysiologisk undersøgelse, ligesom  

 der blev foretaget undersøgelser af blodet samt en  

 rygmarvsvæskeundersøgelse.
Under hensyn til, at alle disse  

 undersøgelser viste normale forhold, fandt nævnet ikke at kunne  

 kritisere, at patienten blev udskrevet den 30. september 1999.
