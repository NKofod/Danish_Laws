Af straffelovens § 264 d fremgår, at bestemmelsen omfatter 2 forskellige  

 gerningsindhold.
Det første angår videregivelse af meddelelse og billeder  

 vedrørende en andens private forhold.
Det andet rækker videre, idet det  

 rummer billeder, der åbenbart kan forlanges unddraget offentligheden på grund  

 af de omstændigheder, hvorunder den pågældende afbildes.
Men det angår kun  

 billeder, og forbudet mod videregivelse må i dette tilfælde efter  

 sammenhængen anses for begrænset til videregivelse ved offentliggørelse.
Ved Københavns byrets dom af 6. marts 1974 blev den ansvarshavende  

 redaktør af et dagblad for overtrædelse af straffelovens § 264 d jfr. l. 147  

 13/4 1938 om pressens brug § 6, jfr. § 16, stk. 3, idømt hæfte i 14 dage.  

 Bladet havde i forbindelse med en reportage af et drab 2 gange bragt et  

 billede af den dræbte kvinde siddende nøgen i en seng med skrævende ben,  

 således at hendes kønsdel var synlig.
Billedet var optaget privat kort  

 forinden drabet og solgt af fotografen til dagbladet.
Retten fandt, at billedet viste den pågældende i en situation, som gjorde  

 det åbenbart, at en offentliggørelse måtte kræve et samtykke, som ikke  

 forelå.
Ved straffastsættelsen lagde retten vægt på, at tanken med de seneste  

 ændringer i straffelovens kapitel 27 har været at skabe et effektivt værn  

 imod krænkelser bl.a. af den art, der forelå i denne sag.
Billedet må antages at vedrøre den dræbte kvindes private forhold.
Når det  

 ikke klart fremgår af dommen, hvilket af de to fornævnte gerningsindhold  

 retten har fundet overtrådt, kan det muligvis være begrundet i formuleringen  

 af tiltalen.
 Per Lindegaard.
