Skattemæssige følger af  

 ændringer i køberetsaftaler efter skattefri aktieombytning Ligningsrådet blev i en bindende forhåndsbesked spurgt, om det  

 ville medføre beskatning af medarbejdere med køberetter  

 omfattet af LL § 28, at selskabet som følge af en skattefri  

 aktieombytning foretog ændringer i aftalerne, så de fremover gav  

 ret til erhvervelse af aktier i det nye moderselskab.
Sagsfremstilling Et selskab A havde gennemført flere medarbejderaktieordninger,  

 således at både bestyrelsesmedlemmer og medarbejdere i selskabet  

 var i besiddelse af køberetter til aktier i selskabet.
Der var i de  

 oprindelige aftaler taget højde for, at køberetterne skulle  

 ombyttes eller erstattes i en række tilfælde, herunder ved fusion  

 og spaltning.
Aktieombytning var ikke udtrykkeligt nævnt.
Selskab A indgik herefter i en skattefri aktieombytning med selskab B, der  

 derved blev moderselskab for selskab A.
Køberetterne lå efter  

 aktieombytningen fortsat i datterselskabet, da de ikke kunne indgå i  

 aktieombytningen.
Man ønskede nu at foretage ændringer i  

 køberetsaftalerne, således at samtlige medarbejdere i kraft af  

 deres køberetter ville kunne erhverve aktier direkte i  

 moderselskabet.
 Bestyrelsesmedlemmerne ville som følge af aktieombytningen fremover  

 skulle udøve deres hverv i moderselskabets bestyrelse, mens  

 medarbejderne fortsat ville være ansat i datterselskabet.
 Det var efter det oplyste hensigten at etablere et fælles  

 medarbejderkøberetsprogram i den nye koncern, som skulle  

  understøtte etableringen af en fælles koncernidentitet i de to  

 nye selskaber, hvor samarbejde mellem medarbejderne på tværs af  

 selskaberne ønskedes understøttet af, at incentiveordningerne  

 var knyttet til det fælles moderselskab.
 Endvidere var ombytningerne en forudsætning for at opretholde et 100  

 pct. ejerskab af det nye datterselskab (A) hvilket efter det oplyste var at  

 foretrække kommercielt , ligesom et sådant ejerskab var en  

 forudsætning for opretholdelse af sambeskatning.
 Ligningsrådet blev spurgt om, hvilke skattemæssige  

 konsekvenser de påtænkte ændringer i  

 køberetsaftalerne ville have.
Ligningsrådets afgørelse og begrundelse Ved besvarelsen af, hvorvidt ændringerne i de beskrevne  

 køberetter vil medføre beskatning af medarbejdere og medlemmer  

 af bestyrelse/ direktion i selskab A, må det indledningsvist  vurderes,  

 hvorvidt de påtænkte ændringer er af en sådan  

 karakter, at der i skatteretligt henseende er tale om nye  

 køberetsaftaler.
I så fald vil ændringerne som  

 udgangspunkt medføre afståelsesbeskatning af bestyrelse,  

 direktion og medarbejdere.
De omhandlede køberetter er alle udstedt af selskab A og er  

 omfattet af ligningslovens § 28. For så vidt angår  

 køberetter tildelt medarbejderne er selskab A forpligtet til at  

 opfylde aftalerne.
Der er fra rådgivers side endnu ikke taget stilling  

 til, hvorvidt forpligtelsen til at opfylde køberetterne rent  

 økonomisk vil påhvile selskab A eller selskab B.
Såfremt  

 det sidste er tilfældet, vil der være tale om en ændring af  

 en aftalepart.
De køberetsaftaler, der er tildelt medlemmer af bestyrelse og  

 direktion i selskab A, er oprindeligt tildelt af dette selskab  

 aktionærer.
Selskab A er således i henhold til de oprindelige  

 aftaler forpligtet til at opfylde aftalerne og dermed også til at  

 bære det tab, der opstår ved at køberetterne udnyttes,  

 således at selskabet skal afhænde aktier til favørkurs.  

 Ved den påtænkte ændring af køberetsaftalerne sker  

 der ingen ændring heri.
Parterne er således de samme.
Både medarbejdere og medlemmer af bestyrelse/ direktion har  

 køberetter til aktier i selskab A.
Det er efter den skattefrie  

 aktieombytning, hvorved selskab A er blevet helejet datterselskab til selskab  

 B, tanken at ændre køberetsaftalerne, således at  

 bestyrelse/ direktion og medarbejdere vil kunne udnytte deres  

 køberetter ved at erhverve aktier i det nye moderselskab, selskab B, i  

 stedet for i selskab A.
Aftalens genstand er således ændret.
Uanset om aftalens parter ændres eller ej, vil der således  

 være tale om, at køberetsaftalernes indhold ændres  

 på mindst et punkt (aftalens genstand), der rent aftaleretligt må  

 betragtes som væsentlig.
Ud fra et aftaleretligt synspunkt må  

 aftalerne dermed betragtes som afstået og nye køberetsaftaler  

 for  indgået.
I forhold til ligningslovens § 28 vil dette som  

 udgangspunkt medføre afståelsesbeskatning af de beskrevne  

 medlemmer af bestyrelse og direktion samt medarbejdere.
 Bedømmelse af hvorvidt indgåelse af ændringsaftalerne  

 medfører beskatning af bestyrelse/ direktion, henholdsvis  

 medarbejderne i selskab A  afhænger af, hvorvidt der kan findes  

 holdepunkter for at fravige det aftaleretlige udgangspunkt.
Grundideen bag ligningslovens § 28 er at udskyde beskatningen til  

 udnyttelses- eller afståelsestidspunktet, hvor det kan konstateres, at  

 medarbejderne reelt har opnået en værditilførsel.
Samtidig  

 har medarbejderen på dette tidspunkt enten likviditet til at betale den  

 forfaldne skat fra vederlaget for køberetten eller mulighed for at  

 opnå den fornødne likviditet ved salg af de erhvervede  

 aktier.
Når køberetter alene ændres til andre køberetter  

 har medarbejderne ikke likviditet til at betale skatten.
Dette taler imod at  

 betragte køberetterne for afstået.
Ikke desto mindre kan de nye  

 køberetter også betragtes som en betaling for de oprindelige  

 køberetter.
Det kan således ikke være afgørende,  

 hvorvidt der ved en afståelse betales med kontanter eller andre  

 aktiver.
I den forbindelse må det derimod være af betydning,  

 hvorvidt medarbejderne selv kan vælge at afstå deres  

 køberetter.
I modsætning til ved visse spaltninger og fusioner fortsætter  

 begge de i omstruktureringen involverede selskaber ved en skattefri  

 aktieombytning som juridiske enheder i deres oprindelige form.
Der er  

 således ikke nogen selskabsretlige hindringer for, at de eksisterende  

 køberetter løber videre indtil deres udnyttelse.
Det vil heller  

 ikke medføre nogen økonomisk forringelse af de eksisterende  

 køberetter i selskab A, såfremt de forbliver uændrede  

 indtil deres udnyttelse.
 Baggrunden for ændringen af aftalerne er således ikke  

 selskabsretlig eller økonomisk men derimod et forretningsmæssigt  

 ønske fra selskab A og B s side om at bringe de eksisterende  

 køberetsaftaler til ophør.
Et andet af formålene bag ligningslovens § 28 er at give selskaber  

 mulighed for at aflønne deres medarbejdere på en måde, som  

 knytter dem til selskabet, giver dem medindflydelse på deres egen  

 arbejdsplads, og som øger deres incitament ved at give dem del i  

 selskabets overskud.
En væsentlig forudsætning for at bevare  

 disse incitamenter er, at medarbejderen har tilknytning til det selskab, han  

 kan erhverve aktier i.
Efter det oplyste er det hensigten at etablere et fælles  

 køberetsprogram i den nye koncern, der giver mulighed for at erhverve  

 aktier i moderselskabet.
De påtænkte ændringer i  

 køberetterne vil efter det oplyste understøtte etableringen af  

 en fælles koncernidentitet i de to nye selskaber.
Det nævnes  

 endvidere at samarbejde mellem de to selskaber forventes understøttet  

 af, at aktieaflønningsordningen er knyttet til det fælles  

 moderselskab for alle koncernens ansatte.
 Endelig anføres det, at ændringerne i  

 køberetsaftalerne er en forudsætning for at opretholde et  

 helejerskab af selskab A.
 De påtænkte ændringer i aftalerne er for så vidt  

 forretningsmæssigt velbegrundede, men efter Ligningsrådets  

 opfattelse er disse begrundelser ikke tilstrækkelige til at fravige det  

 aftaleretlige udgangspunkt om, at aftalerne er ændret i så  

 væsentlig grad, at der er tale om nye aftaler.
For så vidt angår de køberetsaftaler, der er tildelt  

 medarbejderne i selskab A, finder Ligningsrådet således ikke  

 grundlag for at fravige det aftaleretlige udgangspunkt.
Såfremt den  

 påtænkte ændring af medarbejdernes køberetsaftaler  

 gennemføres, vil det således medføre beskatning af de  

 involverede medarbejdere.
Rådgiver anfører, at det formentligt må antages, at der  

 indenfor rammerne af ligningslovens § 28 skattefrit kan udstedes nye  

 køberetter betinget af, at medarbejderne ikke udnytter de eksisterende  

 køberetter.
Efter Told- og Skattestyrelsens opfattelse er det en  

 forudsætning herfor, at der er en valgmulighed for at benytte den  

 oprindelige køberet.
Samtidig er muligheden for, at en supplerende køberet kan tilbydes  

 uafhængigt af udnyttelsen af den oprindelige aftale, ikke ensbetydende  

 med, at den oprindelige aftale kan ændres på væsentlige  

 punkter.
Styrelsen kan således ikke tilslutte sig rådgivers  

 opfattelse på dette punkt.
 For så vidt angår medlemmerne af bestyrelse og direktion i  

 selskab A, adskiller bedømmelsen sig fra de almindelige medarbejdere i  

 selskabet, idet de i forbindelse med omstruktureringen overgår til  

 ledelsesarbejde i det nye moderselskab, selskab B. Ændringen af  

 køberetsaftalerne vil således medføre, at medlemmerne af  

 bestyrelse/ direktion vil kunne erhverve aktier i det selskab, de  

 arbejdsmæssigt er knyttet til.
 Det er således Ligningsrådets opfattelse, at de  

 påtænkte ændringer i de køberetsaftaler, der er  

 tildelt medlemmerne af bestyrelse/ direktion i selskab A, uanset det  

 aftaleretlige udgangspunkt vil være i god overensstemmelse med  

 hensynene bag ligningslovens § 28. Der er herved lagt vægt på, at  

 de omhandlede personer ved ændringen bevarer deres oprindelige ret til  

 at erhverve aktier i deres arbejdsgiverselskab.
 Det er ved afgørelsen forudsat, at ændringen i  

 køberetsaftalerne ikke medfører nogen økonomisk  

 forskydning eller anden yderligere fordel for de involverede medlemmer af  

 bestyrelse/ direktion i selskab A i forhold til deres rettigheder i henhold  

 til de oprindelige køberetsaftaler..
 Ligningsrådet tiltræder Told- og Skattestyrelsens  

 indstilling.
