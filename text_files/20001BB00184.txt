Fremsat den 6. april 2001 af  

 Anne Baastrup (SF), Jes Lunde (SF),  

 Ole Sohn (SF) og Villy Søvndal (SF) Forslag til folketingsbeslutning om forbedret forskning i arbejdsskader, erhvervssygdomme  

 m.v.
 Folketinget opfordrer regeringen til inden 1. januar 2002  

 at fremsætte lovforslag om forbedret forskning i arbejdsskader,  

 erhvervssygdomme m.v. med det formål at sikre systematisk  

 videnopbygning vedrørende arbejdsrelaterede årsager til skader,  

 erhvervssygdomme m.v.
Bemærkninger til forslaget Lov om sikring mod følger af  

 arbejdsskade tillader kun anerkendelse af arbejdsskader, herunder  

 erhvervssygdomme, hvor der foreligger en klar og dokumenteret  

 årsagssammenhæng mellem forhold knyttet til arbejdet og den  

 pågældende lidelse/skade.
Derfor er adgangen til erstatning m.v.  

 for personer omfattet af loven afhængig af den til enhver tid  

 foreliggende viden vedrørende arbejdsrelaterede årsager til  

 skader, erhvervssygdomme m.v.
Er der ikke forsket i sammenhængene,  

 eller er årsagssammenhængen ikke umiddelbart åbenlys og  

 uomtvistelig, kan den, der kommer til skade på sit arbejde, ikke  

 få erstatning.
Som lønmodtager er mulighederne for at få  

 erstatning for arbejdsskader derfor afhængig af, om der er forsket  

 tilstrækkeligt i arbejdsmiljøet inden for det område, hvor  

 man arbejder.
De sidste 25 års arbejdsmiljøudvikling  

 sætter denne afhængighed af arbejdsmiljøforskningen i et  

 særligt relief.
Man er blevet bedre til at bekæmpe de Denne udvikling skal sammenholdes med en udvikling i  

 arbejdsmiljø- og arbejdsskadeforskningen,  hvor der af indlysende  

 grunde vil være en tendens til, at der foreligger mest og bedst  

 forskning i de Vi står derfor i en situation med relativ  

 vækst i arbejdsbetingede skader og sygdomme inden for  

 forskningsmæssigt dårligt eller underbelyste områder.
Det  

 er en udvikling, der   alt andet lige   vil føre til, at stadig  

 færre kan få anerkendt deres arbejdsbetingede skader og sygdomme  

 på grund af utilstrækkelig dokumentation.
 Problemet er tredobbelt:
 1.	Nye arbejdsmiljøproblemer tackles dårligt.
 2.	Arbejdsskadesystemet ved for lidt om arbejdsmæssige  

 belastningers betydning for de nye typer arbejdsskader og  -sygdomme.
 3.	Arbejdsskadelovgivningen stiller meget strenge videnskabelige  

 dokumentationskrav for bl.a. erhvervssygdomme.
Accepteres en udvikling, hvor disse 3 problemer ikke  

 løses, risikerer man en fremtid, hvor en stadig mindre procentdel  

 får den erstatning, de bør have.
Det er politisk helt  

 uacceptabelt.
Derfor bør der snarest gøres noget for at  

 ændre dette.
 Dette beslutningsforslag sigter alene på at  

 løse problem nr. 2, den utilstrækkelige og usystematiske  

 forskning i arbejdsskader.
 Her er der brug for:
 En systematisk arbejdsmiljøforskning, der bygger på et  

 strategisk forskningsprogram og stabile forskningsmiljøer.
 Som led heri en målrettet forskning på de nye  

 arbejdsskadeområder, så vi hurtigt kan få viden og vished,  

 der kan give folk den erstatning, de har brug for.
 Et langt mere aktivt input fra Arbejdsskadestyrelsen om, hvor der er  

 behov for forskning.
 En mere åben og systematisk brug af Arbejdsskadestyrelsens  

 statistikregister i forbindelse med prioritering og gennemførelse af  

 en sådan forskning.
I dag eksisterer der ikke en systematisk  

 arbejdsskadeforskning.
Lov om sikring mod følger af arbejdsskade  

 rummer ingen bestemmelser om forskning i arbejdsskader, erhvervssygdomme m.v.  

 Selv om det således er åbenlyst, at både  

 lønmodtagerne og Arbejdsskadestyrelsen har et stort behov for, at der  

 gennemføres forskning i arbejdsskadeårsager, har  

 Arbejdsskadestyrelsen i dag ikke nogen egen forskningspolitik.
Men  

 Arbejdsskadestyrelsen er i den seneste interessentundersøgelse blevet  

 opfordret til at initiere forskning i sammenhænge mellem  

 arbejdsmæssige belastninger og skader/sygdomme.
Arbejdsskadestyrelsens sagsbehandling rummer en  

 række oplagte muligheder for at pege på områder, der lider  

 af manglende eller utilstrækkelig forskning.
Men alligevel rummer Lov  

 om sikring mod følger af arbejdsskade ingen bestemmelser om, at  

 Arbejdsskadestyrelsen skal oparbejde sådanne indstillinger eller  

 lignende.
Tilsvarende rummer Lov om sikring mod følger af arbejdsskade  

 ingen forpligtigelse for Arbejdsskadestyrelsen til af egen drift at holde sig  

 orienteret om forskningen inden for forskellige arbejdsskaderelevante  

 områder, stå i kontakt med relevante danske  

 forskningsmiljøer, etc. for med udgangspunkt heri og i egne  

 sagsbehandlingserfaringer at kunne fremkomme med forskningsønsker og  

 -indstillinger.
Arbejdsskadestyrelsens regelgrundlag lægger i det  

 hele taget slet ikke op til nogen form for forpligtelse til at yde en  

 forebyggende indsats.
F.eks. er styrelsen ikke i dag forpligtet til at  

 nyttig- og synliggøre den viden og de forskningsmuligheder, der ligger  

 i styrelsens statistikregister, over for forskere,  

 branchearbejdsmiljøråd og andre arbejdsmiljøforebyggende  

 interessenter.
 Der eksisterer heller ikke andre steder i dansk lovgivning  

 bestemmelser, der sikrer, at der foregår en  

 arbejdsmiljøforskning med det formål at sikre systematisk  

 vidensopbygning vedrørende arbejdsrelaterede årsager til skader,  

 erhvervssygdomme m.v.
Ifølge arbejdsmiljølovens § 68  

 tilvejebringes der midler til bl.a. forskning.
Men denne forskning er  

 underlagt et andet overordnet formål end at sikre systematisk  

 vidensopbygning vedrørende arbejdsrelaterede årsager til skader,  

 erhvervssygdomme m.v.
Formålet med den forskning, der  

 iværksættes med hjemmel i arbejdsmiljølovens § 68, er at  

 bidrage til gennemførelse af Arbejdsmiljørådets  

 tværgående aktiviteter og branchearbejdsmiljørådenes  

 indsats, jf. arbejdsmiljølovens §§ 66 og 66 a.
 Herudover står Arbejdsministeriet for  

 arbejdsmiljøforskning i form af dels bevilling til  

 Arbejdsmiljøinstituttet (AMI) og dels til diverse enkeltprojekter.  

 Hertil kommer projekter, der aftales mellem satspuljepartierne og  

 administreres via Arbejdsministeriet.
 Herudover foregår der forskning i  

 arbejdsmiljø en række forskellige steder, herunder forskning,  

 som Socialministeriet og Arbejdsskadestyrelsen er involveret i.
 Arbejdsministeriets udvalg om arbejdsmiljøforskning  

 har analyseret den eksisterende arbejdsmiljøforskning og peget  

 på, at der er et stort behov for et strategisk forskningsprogram  

 på arbejdsmiljøområdet, hvori bl.a. arbejdsskadeforskning  

 bør indgå.
Forslagsstillerne støtter denne indstilling og  

 ønsker med beslutningsforslaget at sikre, at den ovenfor beskrevne  

 arbejdsskadeforskning kommer til at indgå heri.
Dette kan ifølge  

 forslagsstillerne ske ved, at dette eksplicit indgår i formålet for et strategisk  

 forskningsprogram om arbejdsmiljø, at der skaffes midler til at etablere et sådant  

 arbejdsmiljøforskningsmiljø, at Arbejdsskadestyrelsen indgår med en repræsentant i et  

 eventuelt strategisk forskningsudvalg, at Arbejdsskadestyrelsen forpligtes til at holde sig orienteret om  

 forskningen inden for forskellige arbejdsskaderelevante områder,  

 stå i kontakt med relevante danske forskningsmiljøer, etc. for  

 med udgangspunkt heri og i egne sagsbehandlingserfaringer at kunne fremkomme  

 med forskningsønsker og -indstillinger vedrørende  

 arbejdsskadeområdet, og at det sikres, at Arbejdsskadestyrelsens statistikregister kan  

 udnyttes som en del af vidensgrundlaget for såvel forskning som  

 praktisk brancherettet forebyggelsesarbejde.
Skriftlig fremsættelse Anne Bastrup (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forbedret forskning  

 i arbejdsskader, erhvervssygdomme m.v.
(Beslutningsforslag nr.
B 184).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
