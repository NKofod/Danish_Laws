 Ref.: (a) Ministeriet for offentlige arbejders bekendtgørelse nr. 401 af  

 14. september 1979 om hyrekørsel.
 I henhold til § 15 i bekendtgørelse nr. 401 af 14. september 1979 skal  

 hyrevogne, der i henhold til § 17 i samme bekendtgørelse har pligt til at  

 være tilsluttet et bestillingskontor, ved nyregistrering efter den 1. april  

 1981 og senest inden den 1. april 1982, være udstyret med et kontrolapparat,  

 der registrerer, hvorvidt der under kørslen har været passagerer i vognen  

 (besatte kilometre).
 Nærmere bestemmelser om kontrolapparater, taksametre og trafikbøger i  

 hyrevogne er givet i bekendtgørelse nr. 140 af 24. marts 1981.
 I tilslutning til bestemmelserne i bekendtgørelse nr. 140 af 24. marts  

 1981 har ministeriet for offentlige arbejder fastsat følgende om  

 kontrolapparaters funktion, installation og plombering m.v.:
Funktion Kontrolapparater skal registrere det antal kørte kilometre, hvor der har  

 været passagerer i bilen (besatte kilometre). Apparatet skal aktiveres af  

 kontaktanordninger i passagersæderne, herunder også klapsæder.
Apparatet skal  

 aktiveres, uanset hvor passagererne sætter sig på passagersæderne.  

 Kontrolapparatet skal tillige aktiveres af taksametret, når dette er  

 indstillet på et takstområde og er slået til.
Kontrolapparat kan enten være Aflæsning af diagramskiven skal kunne foretages med en kilometers  

 nøjagtighed.
Tælleværker må ikke kunne nulstilles eller kunne slette optalte kilometre  

 eller dele heraf.
I kontroltællere kan angivelsen ske i trin for hver talt  

 kilometer.
Impulstælleværker anses at fungere kontinuerligt, når der tælles  

 flere impulser end 500 pr. 1000 m kørsel.
Aflæsningen af cifrene skal til enhver tid kunne ske direkte eller kunne  

 foretages uden anvendelse af værktøj.
Kravet anses for opfyldt, uanset at der  

 til åbning af en fartskriver kræves en almindelig nøgle.
Kontroltæller skal være forsynet med mekanisk tælleværk.
Elektronisk  

 lyspanel kan ikke godkendes.
Kontrolapparatet skal fungere i overensstemmelse med taksametrets  

 tælleværk for besatte kilometre.
Taksametrets tælleværk skal og må kun træde  

 i funktion, når taksametret er slået til på et benyttet takstområde.
 Installation.
Kontrolapparatet kan være sammenbygget med taksametret.
Er  

 kontrolapparatet installeret separat, kan det have fælles transmission eller  

 impulsgiver med taksametret.
Ledningsforbindelserne til kontrolapparatet skal være let tilgængelige, må  

 ikke være unødvendigt lange og må ikke føres i lukkede hulrum.
Strømforsyning  

 til kontrolapparatet skal ske direkte fra bilens akkumulatorpolsko.  

 Ledningsforbindelserne bør kun være forsynet med samlinger, hvor dette er  

 nødvendiggjort af hensyn til forenkling af ledningsføringen.
Ledningerne bør  

 være ført ad den kortest mulige strækning mellem tilslutningsstederne og i  

 videst muligt omfang være tilgængelige for inspektion.
Der skal synligt for føreren findes en kontrollampe, der lyser, når  

 kontrolapparatet er aktiveret.
Det kan ikke kræves, at lampen slukker,  

 såfremt der opstår fejl i kontrolapparatet.
 Der må ikke foretages indgreb, der kan hindre kontaktanordningernes  

 tilsigtede funktion, og kontaktanordningerne skal være anbragt beskyttet dels  

 mod indgreb i deres tilsigtede funktion dels mod ødelæggelse ved køretøjets  

 normale brug.
 Montering.
 For så vidt kontrolapparatet er sammenbygget med (indeholdt i)  

 taksametret, skal ved monteringen tilgodeses, at en aflæsning af  

 kontrolapparatets udvisende kan foretages uden vanskelighed.
Separat kontrolapparat monteres således, at der ikke fremstår skarpe  

 kanter til fare for fører eller passager.
Aflæsning skal kunne foretages som  

 nævnt ovenfor.
Apparatet må ikke være anbragt på en måde, der reducerer  

 passagerkomforten.
Det kan ikke kræves, at kontrolapparatet anbringes synligt  

 for passagererne.
Apparatet kan f.eks. anbringes i bagagerum eller motorrum.
 Kontrol.
Kontrolapparatet, dets transmission, sikringer og nødvendige samlesteder  

 på ledningsforbindelserne skal være plomberet.
Kontrolapparatet og  

 ledningerne i øvrigt skal være kontrolleret af en af statens bilinspektion  

 udpeget person (taksameterkontrollant), jfr. herved »Vejledning for  

 justitsministeriets bilinspektører«, afsnit 1.1169, blad 2, pkt. 4.0, om  

 taksameterkontrollanter.
 Beskadigede plomberinger skal omgående fornyes.
 Når en hyrevogn fremstilles til syn hos statens bilinspektion, skal der  

 samtidig fremvises en ikke over 6 måneder gammel erklæring fra  

 taksameterkontrollanten om, at kontrolapparatet, dets transmission og  

 ledningsforbindelser er plomberet og kontrolleret.
Den senest udfærdigede erklæring skal til enhver tid forefindes i vognen  

 og på forlangende forevises for politiet.
Ved ændring af forudsætningerne for  

 erklæringens indhold skal der indhentes en ny erklæring.
Politiet kan til enhver tid foretage kontrol af et kontrolapparat og dets  

 plombering.
I forbindelse hermed har føreren af hyrevognen pligt til uden  

 betaling at foretage en prøvekørsel over en rimelig strækning.
Politiet og  

 statens bilinspektion skal efter endt prøvekørsel udstede en kvittering, der  

 angiver begyndelses- og sluttidspunkt for kørslen og taksametrets udvisende.  

 Konstateres der fejl ved kontrolapparatet, kan politiet forlange vognen sat  

 ud af drift, indtil det ved en ny erklæring, jfr. ovenstående, er  

 konstateret, at fejlen er udbedret.
 Plombering.
 Om plombering af kontrolapparatet og dets transmission henvises til de  

 tilsvarende bestemmelser for taksametre i »Vejledning for  

 justitsministeriets bilinspektører«, afsnit 1.11.69, blad 1, pkt. 2.0.
Ved plombering af ledningssamlinger og kontaktanordninger anlægges samme  

 princip som for taksametre, således at indgreb i samlingerne kun kan  

 foretages, når en eller flere plomber brydes.
Det kan tillades at omgive mere  

 komplicerede samlinger af en beskyttende, lukket bælg eller lignende, der  

 plomberes.
 Nøjagtighed og tolerance.
 I de tilfælde, hvor kontrolapparatet er sammenbygget med (indeholdt i)  

 taksameteret, skal tælleværket for det totale antal kørte kilometre og  

 tælleværket for besatte kilometre fungere synkront ved indkoblet  

 kontrolapparat.
Separat kontrolapparat skal tælle overensstemmende med taksametrets  

 tælleværk for det toale antal kørte kilometre.
Af hensyn til konstruktive  

 forskelle i tælleværkerne tillades en afvigelse mellem tællervisningerne for  

 en gennemkørt vejstrækning.
Afvigelsen fastsættes ved udstedelse af den under  

 afsnittet om kontrol nævnte erklæring, og størrelsen af afvigelsen skal  

 fremgå af erklæringen.
Der må ikke forekomme afvigelser på mere end 1  

 procent.
 Erklæring om apparatkontrol.
 Formular til »ERKLÆRING OM APPARATKONTROL« udleveres af statens  

 bilinspektion.
 Erklæringen udfyldes og underskrives af kontrollanten  

 (taksameterkontrollanten).
 Overgangsbestemmelse.
 Indtil 1. juli 1981 vil hyrevogne, der er omfattet af bestemmelserne om  

 kontrolapparat, af statens bilinspektion kunne godkendes med påpeget fejl ved  

 syn, såfremt bestemmelserne ikke er opfyldt.
 Hyrevognen skal dog bringes i overensstemmelse med bestemmelserne senest  

 den 1. juli 1981.
 P.M.V.
 E.B.
