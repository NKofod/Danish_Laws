Bekendtgørelse om indberetning af  

 pensioner m.v. til brug for opgørelse af fradrag i efterløn og  

 delpension I medfør af § 74 i, stk. 4, i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998, som ændret senest ved lov nr. 276 af 12. maj 1999, og  

 efter aftale med arbejdsministeren, samt efter § 4 a, stk. 2, i lov  

 om delpension, jf. lovbekendtgørelse nr. 443 af 10. juni 1999,  

 fastsættes:
Indberetningspligtige § 1. Indberetningspligten efter denne  

 bekendtgørelse vedrører pensionsordninger omfattet af afsnit I  

 i pensionsbeskatningsloven bortset fra de i lovens § 2, nr. 3 og  

 § 2, nr. 4, litra b-d, nævnte ordninger, samt opsparing i  

 Lønmodtagernes Dyrtidsfond.
 Stk. 2. Indberetningspligten påhviler:
 1)	Offentlige myndigheder.
 2)	Pengeinstittuter, livsforsikringsselskaber og pensionskasser m.v.,  

 der er hjemmehørende her i landet eller som driver virksomhed fra et  

 fast driftssted her i landet.
 3)	Lønmodtagernes Dyrtidsfond.
Oplysninger, der skal indberettes § 2. Følgende oplysninger skal elektronisk  

 indberettes om den enkelte pensionsordning:
1)	Den indberetningspligtiges CVR-nr.
Har den indberetningspligtige  

 ikke et CVR-nr., anvendes SE-nr.
2)	Ejerens CPR-nr.
Har ejeren ikke et CPR-nr., oplyses i stedet ejerens  

 navn og adresse.
 3)	Entydig identifikation af ordningen ved konto- eller  

 policenummer.
 4)	Ordningens betegnelse efter kapitel 1 i bekendtgørelse om  

 beskatning af pensionsordninger (senest bekendtgørelse nr. 1 af 2.  

 januar 1995).
 5)	Hvorvidt ordningen er led i et ansættelsesforhold.
 6)	Ordningens værdi i danske kroner ved ejerens 59½. år  

 eller 60. år, jf. § 3.
 7)	Hvorvidt ordningens værdi er opgjort ved ejerens 59½. år  

 eller  60. år.
 8)	Opgørelsesdato.
 9)	Indberetningstidspunkt (måned og år).
 10)	At indberetningen sker efter denne bekendtgørelse.
 § 3. For en pensionsordning, hvor der er aftalt  

 udbetaling af en livsvarig alderspension (livrente og lignende),  

 opgøres denne del af ordningens værdi til størrelsen af  

 den årlige livsvarige alderspension ved det 60. år.
 Stk. 2. For en pensionsordning eller den del af  

 ordningen, der ikke er omfattet af stk. 1, opgøres værdien af  

 ordningen ved det 60. år, herunder kursværdien af  

 værdipapirer i depot samt rente-, udbytte- og bonustilskrivning.  

 Såfremt værdien af ordningen ved det 60. år ikke er kendt  

 på opgørelsesdatoen, jf. § 2, nr. 8, opgøres  

 værdien af ordningen ved det 59½. år.
 Stk. 3. For en pensionsordning, der er sammensat af en  

 livsvarig alderspension samt en supplerende engangsydelse, jf.  

 pensionsbeskatningslovens § 29  A, opgøres den livsvarige  

 alderspension efter stk. 1, medens den supplerende engangsydelse  

 opgøres særskilt efter stk. 2 som den maksimale supplerende  

 engangsydelse.
 Stk. 4. Ved opgørelsen af værdien af  

 indeksordninger bortses fra indekstillæg i henhold til § 1 i lov om  

 pristalsreguleret alderdomsforsikring og aldersomsopsparing.
Stk. 5. For en person, der er født senest den 30.  

 juni 1944, med ret til statslig, amtskommunal eller kommunal  

 tjenestemandspension eller medlemskab af en tjenestemandslignende  

 pensionsordning, opgøres værdien af førtidig  

 alderspension efter stk. 1 med et førtidspensionsfradrag på 3½  

 pct.
Udbetales pensionen allerede på opgørelsestidspunktet, jf.  

 § 2, nr. 8, skal værdien opgøres efter stk. 1.
 Stk. 6. Opgørelse af en ordnings værdi efter  

 stk. 1-5 foretages ud fra de forudsætninger, der er til stede på  

 opgørelsesdatoen, jf. § 2, nr. 8.
 § 4. Told- og Skattestyrelsen kan efter aftale med  

 Direktoratet for Arbejdsløshedsforsikringen fastsætte  

 nærmere regler for de oplysninger, der skal indberettes.
Indberetningstermin § 5. Indberetning skal foretages månedligt  

 til Told- og Skattestyrelsen.
Indberetningen skal foretages ved udgangen af  

 den kalendermåned, der følger efter den kalendermåned,  

 hvor ejeren af pensionsordningen bliver 59½ år.
Ikrafttræden § 6. Bekendtgørelsen træder i kraft  

 den 10. juli 1999.
 Stk. 2. Indberetning skal foretages første gang i maj  

 måned 2000 af oplysninger vedrørende april måned samme  

 år.
