INDHOLD CIRKULÆRE Kapitel I.
Protokollat Kapitel II.
Tjenestemandsansatte videnskabelige medarbejdere Kapitel III.
Retningslinjer af 26. oktober 1988 Kapitel IV.
Notat af 26. oktober 1988 om stillingsstruktur Kapitel V.
Aftale om vederlag til faglige bedømmelsesudvalg I forbindelse med indgåelsen af Overenskomst for akademikere i staten 1991  

 udsendes hermed cirkulære om den pr. 1. november 1988 etablerede  

 stillingsstruktur for videnskabelige stillinger ved  

 sektorforskningsinstitutioner.
Cirkulæret træder i kraft 1. april 1991 og  

 erstatter Finansministeriets cirkulære nr. 122/88 af 26. oktober 1988.
 Cirkulæret indeholder:
- Protokollat af d.d. mellem Finansministeriet og Akademikernes  

 Centralorganisation om stillingsstruktur for videnskabelige stillinger ved  

 sektorforskningsinstitutioner - Aftale af d.d. om tjenestemandsansatte ved sektorforskningsinstitutioner - Retningslinjer af 26. oktober 1988 for stillingsstruktur ved  

 sektorforskningsinstitutioner - Notat af 26. oktober 1988 om stillingsstruktur - Aftale om vederlag til faglige bedømmelsesudvalg Ad kapitel I-IV.
 Til protokollat og retningslinjer knyttes følgende bemærkninger:
Institutions- og personkreds Det fremgår af bilag til protokollat, hvilke institutioner der er omfattet  

 af stillingsstrukturen og protokollatet.
Det er forudsat, at disse  

 institutioner opfylder de særlige krav og principper for budgettering og  

 ledelsesforhold, der har været drøftet i det tværministerielle udvalg, og som  

 fremgår af »Redegørelse om sektorforskningen«, afgivet af  

 undervisningsministeren til Follketingets Forskningsudvalg den 31. marts  

 1987.
 Stillingsstrukturen gælder for videnskabelige medarbejdere ansat i  

 forskerstillinger efter ordningens ikrafftræden pr. 1. november 1988.
 For medarbejdere ansat i videnskabelige stillinger inden strukturens  

 ikrafttræden gælder den i § 4 i protokollatet beskrevne overgangsordning.  

 Såfremt den ansatte og ansættelsesmyndigheden er enige om det, kan ansættelse  

 dog i stedet ske som forsker efter reglerne i § 2 i protokollatet.
 Teknisk-administrativt personel og ansatte i chefstillinger er ikke  

 omfattet af stillingsstrukturen.
 Midlertidigt ansatte i videnskabelige stillinger bortset fra de i pkt.  

 B.1.3 i retningslinier for en stillingsstruktur for stillinger til  

 varetagelse af forskningsopgaver ved sektorforskningsinstitutioner nævnte -  

 og midlertidigt ansatte, finansieret af fondsmidler, er ikke omfattet af  

 stillingsstrukturens bestemmelser, men oppebærer tilsvarende tillæg.
 Hidtidig praksis vedrørende ansættelse i midlertidig stilling ændres ikke  

 i medfør af stillingsstrukturen.
Besættelse af stillinger I tilknytning til retningslinierne for besættelse af videnskabelige  

 stillinger ved sektorforskningsinstitutioner er det forudsat, at de enkelte  

 ministerier fastsætter de nødvendige supplerende bestemmelser om  

 ansættelsesprocedure.
 De i protokollat mv. anførte stillingsbetegnelser er ikke bindende for  

 institutionerne.
Ændringer i dimensionering af stillinger Det henstilles, at institutionernes ledelse på et tidligt tidspunkt  

 inddrager det berørte personale i overvejelser om ændringer i  

 dimensioneringen af forskerstillingerne.
Dette kan ske efter reglerne i  

 Finansministeriets cirkulære nr. 130/90 af 29. november 1990 om samarbejde og  

 samarbejdsudvalg i statens virksomheder og institutioner.
Tillæg Det følger af protokollatets bestemmelser om automatiske tillæg og  

 overgangsordningen for allerede ansatte, at der efter strukturens  

 ikrafttræden ikke vil kunne rejses forslag om forhøjelse af tillæg uden for  

 pulje til ansatte i videnskabelige stillinger omfattet af  

  stillingsstrukturen i forbindelse med nyansættelse eller med henvisning til  

 væsentlig stillingsændring.
 Ud over de i protokollatets § 2, stk. 5, og § 3, stk. 4, nævnte forsker-  

 og seniorforskertillæg kan der af decentrale puljemidler ydes tillæg på  

 grundlag af personlige kvalifikationer.
Genanvendelse af ledige tillæg Tillæg til videnskabelige medarbejdere, omfattet af stillingsstrukturen,  

 der pr. 1. april 1988 var højere end 37.247,50 kr. (niveau 1. oktober 1984),  

 frigøres ved ledighed for hele tillægsbeløbets vedkommende til genanvendelse  

 til ydelse af ikke-pensionsgivende forhøjelse af tillæg til ansatte i  

 videnskabelige stillinger på institutionen/ministerområdet.
Ad kapitel V Aftalen finder tilsvarende anvendelse på overenskomstansatte medlemmer af  

 bedømmelsesudvalgene.
 Vedrørende aftalens § 3 skal Finansministeriet som vejledende  

 retningslinje meddele, at ansatte ved sektorforskningsinstitutioner under  

 samme ministerområde normalt vil være tjenestligt forpligtet til at deltage  

 som medlemmer af fagkyndige bedømmelsesudvalg nedsat under ministeriets  

 område.
 Vederlag efter § 2 beregnes således:
 For bedømmelse af forskningsmæssige kvalifikationer pr.  

 stillingsbesættelse:
Arbejdet vederlægges med 1 x 6 censortimer uanset antallet af bedømte  

 ansøgere.
Til dette faste vederlag lægges 1,5 censortime x antallet af  

 bedømte ansøgere.
 Beregnede censortimer ud over 38 pr. stillingsbesættelse vederlægges ikke.
 For bedømmelse af forskningsmæssige og sektorspecifikke kvalifikationer  

 pr. stillingsbesættelse:
 Arbejdet vederlægges ved 1 x 8 censortimer uanset antallet af ansøgere.  

 Til dette faste vederlag lægges 2 censortimer x antallet af bedømte ansøgere.
 Beregnede censortimer ud over 38 pr. stillingsbesættelse vederlægges ikke.
Ikrafttræden Cirkulæret har virkning fra 1. april 1991.
Finansministeriet, Administrations- og Personaledepartementet, den 9. april 1991 P.M.V.
 E.B.
Bodil Henriksen KAPITEL I.
PROTOKOLLAT PROTOKOLLAT I TILSLUTNING TIL OVERENSKOMST FOR AKADEMIKERE I STATEN OM STILLINGSSTRUKTUR FOR VIDENSKABELIGE STILLINGER VED SEKTORFORSKNINGSINSTITUTIONER For overenskomstansatte, for hvem stillingsstrukturreglerne for det  

 videnskabelige personale ved sektorforskningsinstitutioner er gældende finder  

 følgende bestemmelse anvendelse:
 § 1. Overenskomstansættelse i videnskabelige stillinger sker som  

 forsker eller seniorforsker.
Ansættelse som forsker § 2. Ansættelse i forskerstilling sker efter opslag.
Stk. 2. Inden 3 års ansættelse foretages evaluering af den ansattes  

 egnethed.
Resultatet heraf skal meddeles forskeren senest 3 måneder før  

 udløbet af 3. ansættelsesår.
Stk. 3. Er evalueringen ikke positiv, fratræder forskeren med normalt  

 overenskomstmæssigt varsel.
Ansættelsesforholdet kan herudover bringes til  

 ophør efter de sædvanlige overenskomstmæssige regler.
Stk. 4. Ved tidsbegrænset ansættelse sker ansættelse for perioder af 2-3  

 år.
Den samlede ansættelse kan ikke overstige 6 år.
Ansættelsen kan dog under  

 ganske særlige omstændigheder forlænges i indtil 1 år.
Vedkommende  

 forhandlingsberettigede organisation underrettes skriftligt om meddelt  

 dispensation.
Efter udløbet af den sidste ansættelsesperiode fratræder  

 forskeren uden særligt varsel.
Ansættelsesforholdet kan herudover bringes til  

 ophør efter de sædvanlige overenskomstmæssige regler.
 For ansatte i tidsbegrænsede stillinger, som har tjenestefrihed som følge  

 af barsel eller adoption, forlænges ansættelsesperioden svarende til  

 tjenestefrihedsperiodens længde, dog højst 32 uger.
 Stk. 5. Til forskere ydes et særligt tillæg, der udgør følgende årlige  

 beløb:
 Fra ansættelsen .......... 19.400 kr.
 Efter 3 års ansættelse ... 25.000 kr.
 Til ansatte i forskerstillinger ved sektorforskningsinstitutioner, der har  

 erhvervet licentiatgraden eller har dokumenteret videnskabelige  

 kvalifikationer på tilsvarende niveau, f.eks. ved at være blevet bedømt  

 kvalificeret til stilling som universitetsadjunkt, universitetslektor,  

 seniorforsker eller professor, ydes et tillæg på 28.100 kr., der træder i  

 stedet for tillægget på 25.000 kr.
 Stk. 6. Ved ydelse af de i stk. 5 nævnte tillæg medregnes ansættelse i  

 videnskabelige stillinger ved højere uddannelsesinstitutioner,  

 sektorforskningsinstitutioner, forskningsrådsstipendier og tilsvarende  

 videnskabelig virksomhed i institutionsancienniteten.
Ansættelse som seniorforsker § 3.  Ansættelse som seniorforsker sker efter opslag  

 og fagkyndig bedømmelse.
 Stk. 2. Har den pågældende ikke forud for ansættelse som seniorforsker  

 opnået tilstrækkelig sektorspecifik erfaring, kan seniorforskeransættelsen  

 ske på prøve for en periode på indtil 11/2 år.
 Beslutning om ikke at fastsætte efter prøveperiodens udløb kan kun træffes  

 efter fagkyndig bedømmelse.
 Stk. 3. Seniorforskeren underrettes om iværksættelse af fagkyndig  

 bedømmelse senest 4 måneder før prøveansættelsens udløb.
 Sker underretning om en negativ bedømmelse mindre end 3 måneder før  

 prøveansættelsesperiodens udløb, fratræder seniorforskeren med sædvanligt  

 overenskomstmæssig varsel.
 Stk. 4. Til seniorforskere ydes et særligt tillæg på 41.800 kr. årligt.  

 Pr. 1. april 1992 forhøjes tillægget til 44.000 kr. (ikke-pensionsgivende).
Overgangsbestemmelser § 4. Videnskabeligt personale, med hvem ansættelsesforholdet er  

 etableret før 1. november 1988, er ikke omfattet af bestemmelserne i §§ 1-3.
 Stk. 2. Til videnskabeligt personale ansat før 1. november 1988, jf. stk.  

 1, ydes med virkning fra 1. april 1988 et særligt tillæg, der årligt udgør  

 følgende beløb:
 1.- 3. anciennitetstrin 19.400 kr.
 4. og følgende anciennitetstrin 25.000 kr.
Stk. 3. Til ansatte, der pr. 1. april 1988 var aflønnet på 8. løntrin (svarende til 7. anciennitetstrin efter  

 overenskomst for akademikere i staten) eller derover, ydes et særligt tillæg  

 på 37.200 kr. årligt, der træder i stedet for det i stk. 2 nævnte på 25.000  

 kr.
 Stk. 4. Såfremt den ansatte oppebærer et højere tillæg end det, der  

 tilkommer den pågældende efter stk. 2 eller 3, bevares det højere tillæg.
 I øvrigt bortfalder tillæg på 37.200 kr. og lavere tillæg ydet før  

 ordningens ikrafttræden.
 Stk. 5. Hidtidige løn- og ansættelsesvilkår i øvrigt bevares uændret.
 Stk. 6. Videnskabeligt personale ansat før 1. april 1990 ved Center for  

 Udviklingsforskning er omfattet af § 4, idet de anførte tillæg dog først  

 udbetales med virkning fra 1. april 1990.
 Stk. 7. Til 6 videnskabelige medarbejdere overflyttet fra  

 Arealdatakontoret til Statens Planteavlsforsøg ydes med virkning fra 1.  

 januar 1990 et tillæg på 37.200 kr.
Ansættelse som forskningsleder § 5. Til 4 stillinger som forskningsleder ydes med virkning fra  

 1. april et tillæg på 62.300 kr.. Samtidig bortfalder alle hidtil ydede  

 tillæg.
 Ikrafttræden, opsigelse mv.
 § 6. Ovenstående bestemmelser træder i kraft den 1. april 1991 og  

 omfatter de på bilag til protokollatet anførte institutioner.
 Stk. 2. Protokollatet kan af Akademikernes Centralorganisation og  

 Finansministeriet hver for deres vedkommende opsiges samtidig med  

 overenskomsten og efter de i denne fastsatte regler.
 København, den 9. april 1991.
Akademikernes Finansministeriet Centralorganisation P.M.V.
Alex Nielsen Hans C.
Jensen Bilag 1 Institutioner omfattet af protokollat om stillingsstruktur for videnskabelige stillinger ved sektorforskningsinstitutioner KAPITEL II.
TJENESTEMANDSANSATTE VIDENSKABELIGE MEDARBEJDERE AFTALE MELLEM FINANSMINISTERIET OG AKADEMIKERNES CENTRALORGANISATION OM OMKLASSIFICERING AF TJENESTEMÆND VED INDFØRELSE AF EN STILLINGSSTRUKTUR VED SEKTORFORSKNINGSINSTITUTIONER I medfør af § 45, stk. 1, i lov nr. 291 af 18 juni 1969 om tjenestemænd i  

 i staten, folkeskolen og folkekirken samt i henhold til § 2, stk. 2, i den  

 mellem Ministeriet for Statens Lønnings- og Pensionsvæsen og tjenestemændenes  

 centralorganisationer indgåede hovedaftale af 27. oktober 1969 aftales  

 følgende:
 § 1. Aftalen finder anvendelse for tjenestemænd i lønramme  

 16/21/29/31 og 34 ansat i videnskabelige stillinger ved  

 sektorforskningsinstitutioner, jf. bilag 1 til protokollot af 26. oktober  

 1988 om stillingsstruktur ved sektorforskningsinstitutioner.
 § 2. Til videnskabeligt personale, med hvem ansættelsesforholdet  

 er etableret før 1. november 1988, jf. § 1, ydes med virkning fra 1. april  

 1988 et særligt tillæg, med følgende beløb:
 Lr. 16/21/29/31 10.400 kr.
 Lr. 34 8.100 kr.
 § 3. Hidtidige løn- og ansættelsesvilkår i øvrigt, herunder  

 tillæg, bevares uændret.
§ 4. Ansættelse af tjenestemænd i stillinger som forsker eller  

 seniorforsker sker efter 1. november 1988 på prøve i henholdsvis 3 og 2 år.
I  

 øvrigt finder de i § 2, stk. 1-2 og stk. 5-6, og § 3, stk. 1, § 3, stk.2, 1.  

 afsnit, § 3, stk. 3, 1. afsnit, og § 3, stk. 4, i protokollat af d.d. om  

 stillingsstruktur ved sektorforskningsinstitutioner anførte bestemmelser  

 anvendelse.
 § 5. Ovenstående har virkning fra 1. november 1988.
København, den 9. april 1991 Akademikernes Finansministeriet Centralorganisation E.B.
Alex Nielsen Hans C.
Jensen KAPITEL III.
RETNINGSLINJER AF 26. OKOTBER 1988 RETNINGSLINIER AF 26. OKTOBER 1988 FOR EN STILLINGSSTRUKTUR FOR STILLINGER TIL VARETAGELSE AF FORSKNINGSOPGAVER VED SEKTORFORSKNINGSINSTITUTIONER A.
Generelt Forskningen ved sektorforskningsinstitutioner forudsættes henført til  

 stillinger, hvor forskningsindholdet udgør en væsentlig andel af den samlede  

 arbejdstid.
 Til løsning af tekniske og administrative opgaver kan der oprettes særlige  

 stillinger til tekniske-administrativt personale, hvor ansættelsen ikke sker  

 med henblik på løsning af forskningsopgaver.
 Herudover kan der oprettes stillinger til varetagelse af ledelsesopgaver.
 Ansættelse til varetagelse af forskningsopgaver sker i stillinger som  

  forsker eller seniorforsker.
Stillingsstrukturen ved sektorforskningsinstitutioner forudsætter, at der  

 ved besættelse af videnskabelige stillinger skal følges visse overordnede  

 retningslinier.
Kredsen af sektorforskningsinstitutioner fremgår af bilag til  

 protokollat mellem Akademikernes Centralorganisation og Finansministeriet om  

 stillingsstruktur for videnskabelige stillinger ved  

 sektorforskningsinstitutioner.
B.
Forskerstillinger og kandidatstipendier 1. Ansættelse mv.
 Der må af de respektive ministerier træffes bestemmelse om, hvorvidt der  

 ved ansættelse i en forskerstilling skal fastsættes regler om iværksættelse  

 af en særlig fagkyndig bedømmelse.
 Opmærksomheden henledes på, at der efter gældende regler skal foretages en  

 fagkyndig bedømmelse ved indskrivning til licentiatstudiet og tildeling af  

 kandidatstipendium, ligesom der i tilfælde hvor en ansøger til en  

 forskerstilling har erhvervet licentiatgraden, vil foreligge en fagkyndig  

 bedømmelse forud for tildelingen af denne grad.
1.2. Varig ansættelse Ansættelsen som forsker er som hovedregel varig.
Inden 3 års ansættelse  

 foretages evaluering, eventuelt med ekstern bistand, af forskerens egnethed.  

 Er denne evaluering ikke positiv, fratræder forskeren med normalt  

 overenskomstmæssigt varsel.
1.3. Tidsbegrænset ansættelse I særlige tilfælde kan ansættelsen være tidsbegrænset, hvis institutionen  

 i sin stillingsdimensionering alene har valgt seniorforskerstillinger.
Ansættelsen sker for perioder af 2-3 år.
Den samlede ansættelse kan ikke  

 overstige 6 år.
Ressortministeriet kan dog under ganske særlige  

 omstændigheder meddele dispensation for en kortvarig forlængelse i indtil 1  

 år.
Vedkommende forhandlingsberettigede organisation underrettes skriftligt  

 om meddelt dispensation.
Efter udløbet af den sidste ansættelsesperiode  

 fratræder forskeren uden særligt varsel.
Ansættelsesforholdet kan herudover  

 bringes til ophør efter de sædvanlige overenskomstmæssige regler.
2. Forskerstillingens indhold Stillingens indhold består af institutionsrelateret forskning og andre  

 opgaver, der påhviler tjenestestedet.
Det kan i den forbindelse pålægges at  

 yde vejledning til ansatte i »uddannelsesstillinger«.
 Som led i en forskeruddannelse kan der i stillingen - afhængigt af  

 forskerens uddannelsesmæssige baggrund - være indbygget et licentiatstudium  

 eller tilsvarende studium efter den af ansættelsesmyndigheden og den højere  

 uddannelsesinstitution godkendte plan.
 Forskeruddannelsen kan også finde sted som led i den interne  

 arbejdstilrettelæggelse.
 Det forudsættes, at der ved arbejdstilrettelæggelsen vil være mulighed for  

 at varetage sådanne opgaver, herunder forskning af selvstændig karakter, at  

 vedkommende kan kvalificere sig til ansættelse i ledige  

 seniorforskerstillinger.
 Forskningsopgaverne skal ved tidsbegrænset ansættelse i  

 ansættelsesperioden udgør en så væsentlig andel af den samlede arbejdstid, at  

 den pågældende vil have mulighed for at kvalificere sig til ansættelse som  

 seniorforsker.
C.
Seniorforskerstillinger 1. Ansættelse Det er en betingelse for besættelse af en sådan stilling, a. at der foretages offentligt opslag, og b. at den pågældende ansøger af et fagkyndigt udvalg - eller et flertal af  

 udvalgets medlemmer - er bedømt som forskningsmæssigt kvalificeret på  

 seniorforskerniveau (lektorniveau ved de højere uddannelsesinstitutioner).
 Det forudsættes i den forbindelse, at det fagkyndige udvalg består af et  

 ulige antal medlemmer, normalt 3 eller 5 medlemmer, at udvalgets medlemmer  

 har faglige kvalifikationer mindst svarende til seniorforskerniveau, at  

 mindst et af udvalgets medlemmer har ansættelse uden for vedkommende  

 institution, således at der herunder så vidt muligt bliver tale om  

 repræsentation for en af de højere uddannelsesinstitutioner, og at normalt  

 mindst et af medlemmerne er ansat inden for institutionens område.
 Bedømmelsesudvalget skal tage stilling til ansøgernes faglige  

 kvalifikationer som forsker og kan derudover vurdere andre kvalifikationer,  

 som er relevante for den pågældende stilling.
 Dersom bedømmelsesudvalget ikke skal vurdere andre faglige kvalifikationer  

 end de forskningsmæssige, forudsættes disse andre kvalifikationer på anden  

 måde inddraget ved vurderingen af, hvem af de forskningsmæssigt kvalificerede  

 der skal ansættes.
 Det for ansættelsen nødvendig kvalifikationskrav om seniorforskerniveau  

 kan opnås på grundlag af ansættelse som forsker, men vil kunne opnås på den  

 anden måde, f.eks. i forbindelse med ansættelse som adjunkt ved en højere  

 uddannelsesinstitution eller en ingeniørhøjskole eller ansættelse inden for  

 et erhvervsområde, som forskningen retter sig imod.
Der vil i tilfælde, hvor ansøgeren er uden tilstrækkelig sektorspecifik  

 erfaring, kunne blive tale om ansættelse på prøve i indtil 11/2 år.  

 Beslutning om ikke at fastansætte efter prøvetidens udløb kan kun træffes  

 efter fagkyndig bedømmelse, eventuelt med ekstern bistand.
Der skal i disse  

 tilfælde foretages en særskilt vurdering af de sektorspecifikke  

 kvalifikationer, jf. § 3, stk. 3, i protokollat om stillingsstruktur for  

 videnskabelige stillinger ved sektorforskningsinstitutioner.
2. Stillingens indhold Arbejdsopgaverne vil typisk omfatte institutionsrelateret forskning og  

 institutionsspecifikke arbejdsopgaver, herunder vejledning af ansatte i  

 uddannelsesstillinger som forsker.
 Der vil således generelt være pligt til efter tjenestestedets nærmere  

 bestemmelse at varetage alle opgaver, der er henlagt til  

 sektorforskningsinstitutionen.
 Det forudsættes imidlertid, at der ved opgavefordelingen dels tages hensyn  

 til de ansattes kvalifikationer, dels tilvejebringes et sådant forhold mellem  

 de forskningsmæssig og institutionsmæssige opgaver, at det er i  

 overensstemmelse med, at stillingen er en videnskabelig stilling.
KAPITEL IV.
NOTAT AF 26. OKTOBER 1988 UNDERVISNINGSMINISTERIETS OG FINANSMINISTERIETS NOTAT AF 26. OKTOBER 1988 OM EN STILLINGSSTRUKTUR VED SEKTORFORSKNINGSINSTITUTIONER 1. I forbindelse med overvejelserne om styrkelse af  

 forskningsniveauet og etablering af mere ensartede forhold ved  

 sektorforskningsinstitutionerne er det besluttet at gennemføre en ny  

 stillingsstruktur ved disse.
I tilslutning hertil blev det ved  

 overenskomstfornyelsen 1987 mellem Finansministeriet og Akademikernes  

 Centralorganisation aftalt at afsætte en særlige pulje til indførelse pr. 1.  

 april 1988 af automatiske tillægsordninger ved  

 sektorforskningsinstitutionerne i forbindelse med gennemførelse af  

 stillingsstruktur med prøveansættelse og fagkyndig bedømmelse, Efter drøftelse i embedsmandsudvalget har der i oktober og november måned  

 1987 været afholdt en række orienterede møder mellem repræsentanter for på  

 den ene side forskellige ressortministerier og sektorforskningsinstitutioner  

 og på den anden side Finansministeriet, Budgetdepartementet, Lønnings- og  

 Pensionsdepartementet (nu Administrations- og Personaledepartementet) samt  

 Undervisningsministeriet, Forskningsdirektoratet og Løn- og  

 Personaleafdelingen.
 2. På møderne er gennemgået intentionerne med den nye  

 stillingsstruktur, således som de fremgår af »Redegørelse om  

 sektorforskningen afgivet af undervisningsministeren til Folketingets  

 forskningsudvalg 31. marts 1987« samt Undervisningsministeriets notat af  

 23. marts 1987 om en ny stillingsstruktur mv. for det videnskabelige  

 personale ved sektorforskningsinstitutionerne.
Ressortministerierne har heroverfor fremført en række synspunkter om  

 konsekvenserne ved indførelsen af en ny struktur.
De væsentligste synspunkter  

 har været:
 - Et varierende behov for uddannelsesstillinger.
 - Behov for en ansættelsesform, der sikrer, at de normale  

 institutionsopgaver fortsat kan varetages.
 - Behov for en fælles basisstruktur for de videnskabelige stillinger ved  

 institutionerne, da en opdeling i 2 kategorier som foreslået i notatet af 23.  

 marts 1987 vil være belastende for samarbejdet på institutionerne.
 - Mulighed for, at forskere, som ikke opnår ansættelse som seniorforsker,  

 kan ansættes til udførelse af normale institutionsopgaver, da institutionerne  

 ellers vil miste den sektorspecifikke ekspertise, som forskeren har opnået  

 under forskeruddannelsen.
 - Betænkelighed ved midlertidige ansættelser i større omfang, da dette vil  

 hindre institutionerne i at kunne rekruttere og fastholde kvalificeret  

 personale til udførelse af de normale sektoropgaver.
 3. På grundlag af drøftelserne med ressortministerierne  

 udarbejdede Undervisningsministeriet og Finansministeriet et forslag af 8.  

 december 1987 til stillingsstruktur ved sektorforskningsinstitutionerne.  

 Dettes konsekvenser for institutionernes dimensionering af stillinger har  

 efter ny drøftelse i embedsmandsudvalget i marts 1988 været gennemgået med en  

 række ressortministerier for udvalgte institutionsområder.
Ressortministerierne har under denne gennemgang fremført en række  

 synspunkter om dimensioneringen af de enkelte stillingstyper.
De væsentligste  

 synspunkter har været:
 - Et varierende behov for tidsbegrænset ansættelse i  

 uddannelsesstillinger.
 - Et varierende behov for seniorforskere.
 - Behov for at kunne sprede uddannelsesforløbet over en længere periode  

 end 6 år - eventuelt i forbindelse med varig ansættelse i forskerstilling.
 - Behov for basisstilling for de videnskabelige medarbejdere.
 4. På baggrund af de seneste drøftelser med ressortministerierne  

 er der udarbejdet et revideret forslag til stillingsstruktur ved  

 sektorforskningsinstitutionerne.
 De opstillede mål og ressortministeriernes væsentligste indvendinger er  

 søgt indarbejdet.
Intentionen med modellen er at opnå en sådan fleksibilitet, at kravet om  

 en kvalitativ styrkelse af forskningen kan tilgodeses, samtidig med at  

 institutionerne bevarer mulighederne for at få udført de normale  

 sektoropgaver.
Endvidere bliver det muligt i institutionen at beholde  

 forskere, der ikke ansættes som seniorforsker.
 Den væsentligste ændring i forhold til modellen af 8. december 1987 er, at  

 forskeruddannelsen typisk vil ske i forskeransættelsen, der erstatter den  

 tidligere uddannelsesstilling og stillingen som videnskabelig assistent.  

 Forskeransættelsen er derved tænkt som en videnskabelig basisstilling med 2  

 karrieremuligheder - den ene seniorforskeransættelse, den anden varetagelse  

 af særlige institutionsopgaver (f.eks. projektleder, områdeleder o.l.).
 5. Udgangspunktet for modellen har været, at der skal være tale  

 om forskning på et højt niveau, og at denne forskning skal indgå som en  

 stabil og væsentlig bestanddel af stillingsindholdet.
 Til modellen er derfor knyttet nogle generelle forudsætninger, som  

 forventes opfyldt af den enkelte institution:
- at institutionen er i stand til at påtage sig uddannelse af forskere - at forskningsindholdet i stillingerne som forsker må påregnes at ville  

 udgøre minimum 25 pct. af den samlede arbejdstid - at den enkelte sektorforskningsinstitution foretager en dimensionering  

 af modellens stillingskategorier.
 Det er en afgørende forudsætning, at det tilsigtede kvalitetskrav opnås.  

 Institutioner, hvis arbejdsfunktioner er af en sådan karakter, at de ikke kan  

 påtage sig forskeruddannelsen, vil således ikke kunne omfattes af  

 stillingsstrukturen.
Dette indebærer, at en institution ikke kan vælge en struktur kun  

 bestående af stillinger som forsker, ligesom den heller ikke vil kunne  

 oprette stillinger som seniorforsker, medmindre den er i stand til at påtage  

 sig uddannelse af forskere.
Der er dog i et vist omfang mulighed for, at  

 mindre institutioner inden for et fælles og afgrænset område kan indgå i et  

 samarbejde om forskeruddannelse med større institutioner herom.
 6. Den foreslåede stillingsstruktur forudsættes fremtidig at  

 skulle gælde for alle videnskabelige stillinger ved de institutioner, der  

 omfattes af ordningen, bortset fra lederstillinger, TAP-stillinger og enkelte  

 midlertidig stillinger, finansieret af særlige projektbevillinger.
Sektorforskningsområdet er meget heterogent og de enkelte institutioners  

 udgangspunkt og behov forskelligt.
Modellen er derfor gjort så fleksibel, at  

 den skulle være operativ uanset den enkelte institutions  

 dimensioneringsstruktur.
 7. Til de enkelte elementer i stillingsstrukturen knyttes  

 følgende uddybende bemærkninger:
 Kandidatstipendium kan indgå som et led i forskeruddannelsen.
 Forskeransættelsen er en varig ansættelse med indtil 3 års  

 prøveansættelse.
I særlige tilfælde kan ansættelsen dog være tidsbegrænset, hvis  

 institutionen i sin stillingsdimensionering alene har valgt  

 seniorforskerstillinger.
Ansættelsen sker i så fald for perioder af 2-3 år.  

 Den samlede ansættelse i en tidsbegrænset forskerstilling er maksimalt 6 år  

 inkl. en eventuel forudgående stipendieperiode.
 Som led i en forskeruddannelse kan der i stillingen - afhængig af  

 forskerens uddannelsesmæssige baggrund - være indbygget et licentiatsstudium  

 eller tilsvarende studium efter den af ansættelsesmyndigheden og den højere  

 uddannelsesinstitution godkendte plan.
 Forskeruddannelsen kan også finde sted som led i den interne  

 arbejdstilrettelæggelse, herunder som overbygning på et allerede gennemført  

 licentiatstudium eller tilsvarende uddannelse, f.eks.  

 erhvervsforskerstipendium.
 En udstrækning af licentiatstudiet ud over de normale 2-3 år vil indebære,  

 at løbende pligtopgaver for institutionen kan udføres samtidig.
 Arbejdsopgaverne vil typisk være institutionsrelateret forskning og andre  

 institutionsspecifikke opgaver.
 Stillingen er en videnskabelig ansættelse på linie med  

 seniorforskeransættelsen, men med mindre vægt på forskningsindholdet.
Seniorforskeransættelsen sker efter opslag og er en varig  

 ansættelse.
Forudsætningen for ansættelsen er, at den pågældende med ekstern  

 bistand er bedømt forskningsegnet på seniorforskerniveau, svarende til  

 lektorbedømmelsen ved universiteter og de højere uddannelsesinstitutioner.  

 Det vil sige, at licentiatniveauet er en nødvendig, men ikke tilstrækkelig  

 forskningsmæssig forudsætning.
8. Da modellen forudsætter, at institutionernes forskning  

 koncentreres på de videnskabelige stillinger, vil der ved de omfattede  

 institutioner kunne blive et øget behov for TAP-stillinger.
Ved en  

 TAP-stilling forstås i den forbindelse en stilling, der primært varetager  

 administrative funktioner eller driftsopgaver for institutionen og som ikke  

 eller kun i meget begrænset omfang er inddraget i egentlige  

 forskningsopgaver.
 9. De 2 videnskabelige ansættelser er hver for sig selvstændige  

 ansættelser og besættes efter opslag - for seniorforskeres vedkommende efter  

 en fagkyndig bedømmelse med ekstern bistand.
I forskeransættelsen er der indlagt en evaluering af forskerens egnethed,  

 som skal gennemføres inden 3 års ansættelse.
Denne evaluering kan ske på  

 grundlag af en stedfunden licentiatsafhandling eller anden tilsvarende  

 afhandling.
Der vil for de institutioner, der inddrages under stillingsstrukturen,  

 skulle udarbejdes kriterier for den fagkyndige bedømmelse.
Som følge af  

 institutionernes forskellighed vil der, for at kunne sikre at ensartet  

 kvalifikationsniveau, fra centralt hold blive udarbejdet fælles  

 retningslinier, som ressortministerierne skal anvende ved fastsættelse af  

 reglerne for den fagkyndige bedømmelse.
10. Der er i modellen endvidere taget udgangspunkt i, at det  

 forskellige lønniveau på sektorforskningsinstitutioner og de højere  

 uddannelsesinstitutioner kan virke blokerende for forskermobiliteten.
Da  

 forskeruddannelsen ved sektorforskningsinstitutionerne med den nye struktur  

 kvalitativt bringes på niveau med de højere uddannelsesinstitutioner, er den  

 største hindring for et ensartet lønniveau samtidig fjernet.
Med modellens  

 generelle løntillæg er derfor tilstræbt en tilnærmelse til de højere  

 uddannelsesinstitutioners læreanstaltstillæg.
 I modellen er endvidere indbygget, at der kan ydes individuelle tillæg af  

 decentral pulje oven i de generelle tillæg, såvel til forskeransatte med  

 særlige opgaver/kvalifikationer som til seniorforskere med særlige  

 forskningsmæssige kvalifikationer.
 11. Gennem Forskerakademiets tildeling af stipendier vil der være  

 mulighed for at få tilskud til uddannelsen af forskere ved  

 sektorforskningsinstitutioner.
12. Den nye stillingsstruktur vil ikke omfatte de allerede  

 ansatte ved sektorforskningsinstitutionerne.
Det er derfor forudsat, at der  

 mellem Finansministeriet og Akademikernes Centralorganisation skal aftales en  

 overgangsordning for disse.
KAPITEL V.
AFTALE OM VEDERLAG TIL FAGLIGE BEDØMMELSESUDVALG AFTALE MELLEM FINANSMINISTERIET OG AKADEMIKERNES CENTRALORGANISATION OM VEDERLAG TIL MEDLEMMER AF FAGLIGE BEDØMMELSESUDVALG TIL BESÆTTELSE AF SENIORFORSKERSTILLINGER VED SEKTORFORSKNINGSINSTITUTIONER I medfør af § 45, stk. l, i lov nr. 29l af l8. juni l969 om tjenestemænd i  

 staten, folkeskolen og folkekirken samt i henhold til § 2, stk. 2, i den  

 mellem Ministeriet for Statens Lønnings- og Pensionsvæsen og tjenestemændenes  

 centralorganisationer indgåede hovedaftale af 27. oktober l969 aftales  

 følgende:
 § 1. Aftalen finder anvendelse for institutioner omfattet af  

 protokollat af d.d. om stillingsstruktur for videnskabelige stillinger ved  

 sektorforskningsinstitutioner.
§ 2. Til medlemmer af fagkyndige udvalg, der nedsættes til  

 bedømmelse af ansøgere til stillinger som seniorforsker, jf. pkt.
C.l. i  

 retningslinier for en stillingsstruktur til varetagelse af forskningsopgaver  

 ved sektorforskningsinstitutioner i Finansministeriets cirkulære af d.d. om  

 stillingsstruktur for videnskabelige stillinger ved  

 sektorforskningsinstitutioner, ydes betaling efter sats A i  

 Finansministeriets cirkulære om vederlæggelse af censorvirksomhed med  

 følgende antal censortimer:
 Stk. 2. Der kan maksimalt ydes vederlag for 38 censortimer pr.  

 bedømmelse.
 § 3. Der kan ikke ydes vederlag til medlemmer af faglige  

 bedømmelsesudvalg, der er ansat ved samme institution som den, der har nedsat  

 udvalget, eller til andre medlemmer, for hvem deltagelse i  

 bedømmelsesudvalget må forudsættes at være en tjenestepligt.
 § 4. Aftalen har virkning for bedømmelsesudvalg nedsat efter l.  

 november l988 og kan af parterne opsiges med 3 måneders varsel til en 3l.  

 marts, dog tidligst til 3l. marts l993.
København, den 9. april l991 Akademikernes Finansministeriet Centralorganisation P.M.V.
