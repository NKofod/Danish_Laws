Bekendtgørelse om opbevaring af registrerings- og opbevaringspligtige oplysninger I medfør af § 786 g og § 786 j, stk. 3, i retsplejeloven, jf. lovbekendtgørelse nr. 1835 af 15. september 2021, som ændret ved lov nr. 291 af 8. marts 2022, og efter forhandling med erhvervsministeren fastsættes:
Kapitel 1 Anvendelsesområde § 1. Denne bekendtgørelse finder anvendelse på udbydere som defineret i § 2, stk. 1, nr. 1, i lov om elektroniske kommunikationsnet og -tjenester.
 § 2. Denne bekendtgørelse finder anvendelse for oplysninger registreret i medfør af §§ 786 a-786 f i retsplejeloven eller pålæg eller regler udstedt i medfør heraf.
Kapitel 2 Opbevaring § 3. Udbydere skal opbevare oplysninger omfattet af § 2 på servere placeret inden for Den Europæiske Unions område.
 § 4. Oplysninger omfattet af § 2 skal ved opbevaringsperiodens udløb destrueres på irreversibel vis, såfremt oplysningerne ikke på andet grundlag kan opbevares i længere tid.
Kapitel 3 Straf § 5. Overtrædelse af §§ 3 og 4 straffes med bøde.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Kapitel 4 Ikrafttrædelse § 6. Bekendtgørelsen træder i kraft den 30. marts 2022, klokken 12.00.
