Ægtefællebidrag.
Erhvervsdrivendes  

 bidragsevne Erhvervsdrivendes bidragsevne bl.a. i relation til  

 afskrivninger.
 Ægteskabslovens § 50, stk. 2.
 Civilretsdirektoratets afgørelse af 29. december  

 1998, j.nr. 1998-550-477:
"Civilretsdirektoratet har nu behandlet Deres klage  

 over X  Statsamts afgørelse af 29. maj 1998  om bidrag.
Ved  

 afgørelsen bestemte statsamtet, at M skal betale 1.500 kr.  

 månedligt til Deres underhold med virkning fra den 1. juni 1998.
De har anmodet om, at bidraget forhøjes til mindst  

 5.000 kr. månedligt.
De har navnlig henvist M s økonomiske  

 forhold og anfægtet hans indkomstopgørelse, særligt  

 afskrivningernes størrelse.
 Vi har gennemgået sagen, og vi ændrer ikke  

 statsamtets afgørelse.
 Begrundelsen for vores afgørelse er den samme, som  

 står i statsamtets afgørelse.
 Vedrørende M s landbrug har vi lagt til grund, at  

 det i følge regnskaberne for 1995, 1996 og 1997 gav et overskud efter  

 renter og afskrivninger på ca. 95.000 kr., 232.000 kr. og 233.000  

 kr.
Det fremgår af M s regnskab for 1995, at han i 1994  

 henlagde 140.000 kr. til investeringsfond.
Han har oplyst, at disse 140.000  

 kr. blev anvendt til udskiftning af traktor i 1995.
I følge afskrivningslovens § 2, stk. 2-5, kan der  

 på driftsmidler højst afskrives 30 % om året, inklusiv  

 anskaffelsesåret.
Hvis der var blevet afskrevet på det aktiv, der  

 er købt for ovennævnte henlæggelser, ville M i 1995-1997  

 have kunnet afskrive følgende beløb: ca. 42.000 kr., ca. 30.000  

 kr. og ca. 20.000 kr.
Disse beløb skal trækkes fra  

 ovennævnte overskud.
Ved ovennævnte opgørelse af virksomhedens  

 resultater er der fradraget følgende prioritetsrenteudgifter: ca.  

 346.000 kr., ca. 354.000 kr., og ca. 298.000 kr.
En del af disse  

 renteudgifter vedrører stuehuset, som M bebor.
Efter det oplyste  

 udgør værdien af stuehuset ca. 9 % af ejendommen.
Da der ved  

 bidragsberegningen ses bort fra private udgifter som f.eks. prioritetsrenter  

 vedrørende fast ejendom, skal der i denne sag ses bort fra den del af  

 renteudgifterne, der vedrører stuehuset.
Det drejer sig om henholdsvis  

 ca. 31.000 kr., ca. 31.000 kr. og ca. 26.000 kr.
Disse beløb  

 lægges til overskuddet.
Vedrørende regnskabet for 1996 skal der ses bort  

 fra en ekstraordinær indtægt på ca. 23.000 kr., der  

 vedrører tilbagebetaling af AMBI.
Dette skyldes, at denne post ikke er  

 en del af virksomhedens fremtidige indtægtsgrundlag.
 Vi finder herefter, at vurderingen af M s bidragsevne skal  

 foretages på baggrund af følgende overskud i 1995-1997: ca.  

 84.000 kr., ca. 210.000 kr. og ca. 239.000 kr.
 Idet virksomhedsoverskuddene i 1996 og 1997 er  

 væsentlig større end i 1995, må dette ses som udtryk for  

 en opadgående tendens for virksomheden, og derfor skal M s bidragsevne  

 vurderes udfra overskuddene i 1996 og 1997.
 Hertil kommer, at han har en årlig  

 honorarindtægt på 6.000 kr., og at han i 1997 havde en  

 renteindtægt på 1.050 kr.
På denne baggrund finder ikke grundlag for at  

 forhøje bidraget.
Det bemærkes, at vi ikke finder grundlag for  

 at antage, at regnskaberne indeholder andre private udgifter end  

 prioritetsrenterne vedrørende stuehuset.
Afskrivningerne skal  

 kompensere for slid på de aktiver, der er nødvendige for at  

 opretholde landbrugsdriften.
Vi kan derfor ikke se bort fra de foretagne  

 afskrivninger.
 Det er uden betydning for vurderingen af M s bidragsevne,  

 at han nu bor sammen med en ny ægtefælle, da den nye  

 ægtefælle ikke har forsørgelsespligt over for  

 Dem...".
