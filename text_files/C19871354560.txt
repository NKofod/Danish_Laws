1.Indledning I henhold til Landbrugsministeriets bekendtgørelse nr. 499 af 17. juli  

 1987 om tillægs afgift på mælk og mejeriprodukter kan mælkeproducenter, der  

 har gennemført eller agter at gennemføre investering i mælkeproduktionen, og  

 som har landbrug som hovederhverv, tildeles en basisandel under forudsætning  

 af, at investeringen anses for strukturelt velbegrundet.
Der skal bestå et  

 afbalanceret forhold mellem den tildelte mængde og produktionsfaciliteterne,  

 herunder det for mælkeproduktionen disponible areal.
Ansøgning kan indgives  

 på grundlag af de i pkt. 2 anførte forhold.
 Vejledningen omfatter alle ansøgninger, der indsendes til behandling i  

 afgiftsåret 1987/88, uanset om evt. tildeling først sker fra det  

 efterfølgende afgiftsår.
 Tilsvarende omfatter vejledningen også ansøgninger om tildeling for  

 afgiftsåret 1987/88 ud fra godkendt ansøgning for afgiftsåret 1985/86 eller  

 1986/87. (Sådanne ansøgninger om tildeling i afgiftsåret 1987/88 er i det  

 følgende betegnet »genansøgninger«).
Såfremt der på en bedrift er blevet accepteret en ophørsordning med  

 udbetaling af præmie vil der ikke på samme bedrift kunne foretages en  

 tildeling af basisandel i de efterfølgende 2 afgiftsår.
Ligeledes kan der  

 ikke ske tildeling af basisandel, hvis ansøger eller dennes parthaver  

 modtager ophørspræmie i henhold til Rådets forordning nr.1336/86 af 6. maj  

 1986.
 Det anbefales, at der indgives ansøgning, før den omhandlede etablering,  

 investering m.v. gennemføres.
 I øvrigt henvises til følgebrev: Vedrørende ansøgning om tildeling af  

 basisandel.
2. Ansøgningsgrundlag 2.1. Ansøgning om en basisandel kan ske på grundlag af følgende  

 forhold:
1. 1.-gangsetablering (helt eller delvist) efter  

 31.03.1984 på en bedrift, hvorfra der har været leveret mælk på et tidspunkt  

 inden for en periode på 5 år forud for etableringen.
Det er en forudsætning,  

 at producenten ikke er fyldt 40 år på etableringstidspunktet.
2. 2.-gangsetablering (helt eller delvist) efter  

 31.03.1984 på en bedrift, hvorfra der har været leveret mælk på et tidspunkt  

 inden for en periode på 5 år forud for etableringen.
Det er en forudsætning,  

 at producenten ikke er fyldt 40 år på etableringstidspunktet.
 3. Forbedringsplaner vedr. kostalde, hvor planen er  

 indgivet efter 29.02.1984.
 4. Andre investeringer i mælkeproduktion (d.v. s. uden  

 forbedringsplan), herunder etablering på en bedrift, hvor der ikke har været  

 mælkeleverance i en periode på 5 år forud for etableringen.
 5. Ekstraordinære forhold, herunder brand og  

 ekspropriation.
 Ansøgningen bliver kun taget op til behandling, såfremt de i pkt. 1-5  

 nævnte forhold ikke indgik eller kunne indgå ved ansøgning for afgiftsåret  

 1984/85, d.v.s. den ansøgningsinde, der blev gennemført i sommeren 1984.
 1. gangsetablering omfatter overtagelser, ved køb  

 eller forpagtning, af en bedrift, evt. overtagelse af en del af en bedrift,  

 idet den overtagne del skal omfatte mindst 50% af samtlige driftsmæssige  

 aktiver på den bedrift, der overtages en del af.
 2. gangsetablering kan, udover flytning til en ny  

 bedrift jvf. ovennævnte kriterier for 1. gangsetablering, også omfatte tilkøb  

 af en bedrift eller en del af en bedrift, såfremt de overtagne dele af  

 samtlige driftsmæssige aktiver udgør mindst 50% af samtlige aktiver på den  

 bedrift, ansøger har i forvejen.
Ved etablering i form af overtagelse af en del af en bedrift, f. eks. ved  

 dannelse af et interessentskab (I/S), kan der ske tildeling af basisandel som  

 ved fuld overtagelse.
Overtagelsen skal omfatte mindst 50% af samtlige  

 driftsmæssige aktiver, idet der dog kan ses bort fra aktiver, der ikke har  

 berøring med mælkeproduktionen.
I givet fald vil der ikke kunne opnås  

 tildeling ved overtagelse af resten af de omhandlede aktiver.
 Forbedringsplaner vedr. kostalde skal omfatte konkrete investeringer i en  

 udvidelse af staldkapaciteten til malkekøer, og udvidelsen skal være  

 væsentlig og i øvrigt være velbegrundet og veldokumenteret.
 Forbedringsplaner baseret på andre investeringer, f.eks. vedrørende  

 dyrkning, opbevaring og tildeling af foder samt malkning, udmugning m.v. er  

 således ikke alene tilstrækkelige som ansøgningsgrundlag, og det samme gælder  

 investeringer vedrørende miljøkrav.
 Investeringer (ansøgningsgrundlag 4) skal bestå af konkrete investeringer  

 i udvidelse af mælkeproduktionen.
Under ansøgningsgrundlag 4 kan etablering på en bedrift, hvor der ikke har  

 været mælkeleverance i en periode på 5 år forud for etableringen, og/eller  

 hvor ansøger er over 40 år (og derved ikke opfylder grundlag 1 og 2) på  

 etableringstidspunktet, alene danne ansøgningsgrundlag.
Det samme kan  

 investeringer vedrørende en helt ny kostald eller vedrørende udvidelse af  

 staldkapaciteten til malkekøer, såfremt udvidelsen er væsentlig og i øvrigt  

 er velbegrundet og veldokumenteret.
Investeringer vedrørende f.eks. dyrkning, opbevaring og tildeling af foder  

 samt malkning, udmugning m.v. er ikke alene tilstrækkelige som  

 ansøgningsgrundlag.
Ligeledes er investeringer vedrørende miljøkrav eller  

 vedrørende overtagelse af landbrugsareal ikke alene tilstrækkelige som  

 ansøgningsgrundlag.
 Investering i kvægbesætning kan ikke danne ansøgningsgrundlag, idet  

 investering i kvægbesætning, uden staldinvestering efter den 31. marts 1984,  

 forudsætter, at der er ledig staldkapacitet på bedriften, hvilket ikke kan  

 danne grundlag for tildeling.
 Hvis de forudsætninger, der danner grundlag for tildelingen, ikke er  

 opfyldt, eller hvis de meddelte oplysninger er ukorrekte, vil den tildelte  

 basisandel helt eller delvist blive inddraget.
 2.2. Tildeling af basisandele vil kunne ske, såfremt der er  

 basisandele til rådighed, og tildelingen til de under pkt. 2.1 nævnte  

 ansøgningsgrundlag vil foregå således:
 - de under nr. 1-3 samt nr. 5 nævnte ansøgningsgrundlag vil forlods blive  

 tilgodeset, idet de nævnte ansøgningsgrundlag er ligestillet.
 - de under nr. 4 anførte ansøgningsgrundlag vil derefter blive tilgodeset  

 i det omfang, der er basisandele til rådighed.
 - ved vurderingen af de under nr. 1-3 samt nr. 5 nævnte ansøgninger skal  

 der dog reserveres 7 mill. kg. på årsbasis til de under nr. 4 nævnte  

 ansøgninger, såfremt der foreligger kvalificerede ansøgninger hertil.
I øvrigt vil ansøgningernes behandling samt evt. tildeling af basisandele  

 ske i den rækkefølge, de enkelte ansøgninger i form af et udfyldt  

 ansøgningsskema er Mælkeudvalget i hænde.
Ansøgninger om tildeling i  

 afgiftsåret 1987/88 på grundlag af godkendt ansøgning for 1985/86 eller  

 1986/87 er dog ikke omfattet af denne prioritering.
3. Generelle retningslinier vedrørende ansøgningen 3.1 Ansøgning skal ske til Mælkeudvalget og på det af udvalget  

 udarbejdede ansøgningsskema »Afgiftsåret 1987/88«, idet relevant  

 dokumentation skal vedlægges.
Henvendelser til Mælkeudvalget i brevform eller  

 på anden måde er ikke gyldige som ansøgninger.
 Ansøgninger skal være Mælkeudvalget i hænde senest den 31. oktober 1987,  

 såfremt en evt. tildeling skal påregnes at kunne være gældende for  

 afgiftsåret 1987/88.
 De i vejledning og ansøgningsskema nævnte dokumenter, bilag m.v., som  

 kræves indsendt til Mælkeudvalget, skal ikke indsendes, hvis dette allerede  

 er sket.
 Ansøgninger, der er Mælkeudvalget i hænde før den 30. september 1987, vil  

 med hensyn til den i pkt 2.2 nævnte tildelingsrække blive betragtet som  

 indgået denne dato.
 Hvis ansøgningsskemaet for afgiftsåret 1987/88 anvendes vedrørende en  

 etablering, investering m.v., der foretages i afgiftsåret 1988/89 eller  

 senere, vil ansøgningen først indgå i ovennævnte tildelingsrækkefølge ud fra  

 den dato, ansøgningen kunne være Mælkeudvalget i hænde ved anvendelse af  

 ansøgningsskemaet for afgiftsåret 1988/89 eller senere afgiftsår.
 3.2 Ansøgningen skal være forsynet med ansøgers underskrift, og  

 der er i ansøgningen afsat plads til en erklæring fra en sagkyndig konsulent.
 3.3 Ansøgningens indhold og dokumentation er underkastet kontrol  

 af Statskontrollen med Mejeriprodukter og Æg m.m.
 3.4 Mælkeudvalgets afgørelse vil blive meddelt den enkelte  

 ansøger.
 3.5 Ansøgningen vil blive behandlet af Mælkeudvalget ud fra de af  

 EF- myndighederne og Landbrugsministeriet fastsatte retningslinier.
4. Vejledning vedrørende de enkelte punkter i  

 ansøgningsskemaet Det skal bemærkes, at 2. og 3. ciffer henviser til punktet i  

 ansøgningsskemaet, f. eks. svarer nedenstående pkt. 4.6.1 til pkt. 6.1 i  

 ansøgningsskemaet.
 4.1.1 Pkt 1.1 i ansøgningsskemaet vedrører personlige oplysninger.  

 Hvis der er 2 indehavere af bedriften, kan begge navne m. v. anføres, men  

 ellers kan der ved flere ansøgere henvises til pkt. 8.
 Hvis ansøger bor på den bedrift, hvortil der ansøges om højere basisandel,  

 vil adressen under pkt 1.1 være den samme som under pkt. 4.1, men skal  

 anføres begge steder.
4.1.2 Tildeling af basisandele kan kun ske til mælkeproducenter,  

 der udøver landbrugsvirksomhed som hovederhverv.
Ved dette forstås, at over  

 halvdelen af den pågældendes årlige arbejdstid anvendes i bedriften, og at  

 over halvdelen af den pågældendes årsarbejdsindkomst hidrører fra bedriften.  

 Kravet anses dog for opfyldt, når den arbejdstid, der anvendes udenfor  

 jordbrugsbedriften, højst udgør halvdelen af den til enhver tid på det  

 private arbejdsmarked gældende normale arbejdstid, og når arbejdsindkomster,  

 der indtjenes udenfor jordbrugsbedriften, tilsammen højst udgør halvdelen af  

 den beløbsramme, som er fastsat for vedkommende år i medfør af §12, stk. 3, i  

 bekendtgørelse nr. 429 af 21. juli 1982 om støtte til modernisering af  

 jordbrugsbedrifter.
For at opfylde kravet kræves det, at landbrugsejendommen  

 drives med sigte på at skaffe sin udøver et rimeligt arbejdsvederlag ud over  

 forrentning af den investerede kapital.
Under pkt 1.2 skal derfor oplyses, om ansøger har landbrug som  

 hovederhverv, og hvis dette ikke er tilfældet, skal anføres den dato, fra  

 hvilken ansøger påregner at have hovederhverv inden for landbruget.
Det er en  

 forudsætning for tildeling af en basisandel, at ansøger opfylder  

 hovederhvervskravet fra den i ansøgningen anførte dato.
 Hvis der fra anden side, f.eks. ved opnåelse af lån m.v. til yngre  

 jordbrugere, er aftalt en dato for opfyldelse af hovederhvervskravet er denne  

 dato den seneste, der må anføres i denne ansøgning.
4.2 Under pkt. 2 anføres, hvilke(t) ansøgningsgrundlag, der  

 ansøges under, jvf. pkt 2.1 i vejledningen.
Der kan også anføres en kort  

 beskrivelse, men en egentlig beskrivelse henvises til pkt. 8 i  

 ansøgningsskemaet, og det er væsentligt, at denne beskrivelse er  

 fyldestgørende.
 Ved »genansøgning«, jvf. pkt 1, tredie afsnit i vejledningen,  

 skal der under pkt. 2 anføres, at der på samme ansøgningsgrundlag blev  

 godkendt en ansøgning for afgiftsåret 1985/86 eller 1986/87.
 Hvis der siden godkendelse af ansøgningen for 1985/86 eller 1986/87 er  

 sket ændringer i den plan m.v., som ansøgningen blev godkendt på grundlag af,  

 skal dette anføres under pkt. 8.
4.3.1 Under pkt. 3.1 anføres den 1983-leverance  

 (tildelingsgrundlag) og basisandel, der på nuværende tidspunkt er tilknyttet  

 den i pkt. 4 omhandlede bedrift, idet tallene fremgår af den meddelelse, som  

 mælkeudvalget i september 1987 udsendte til den enkelte mælkeproducent.
Hvis  

 der siden er sket ændring af tallene i denne meddelelse indføres disse.  

 Ændringerne vll oftest bestå i tilgang ved ejendomsoverdragelse (evt.  

 afgang). I givet fald skal årsagen til ændringen samt de totale nye tal  

 anføres.
Den under pkt. 3.1 anførte mængde skal være incl. det faste kg-  

 tillæg, der i henhold til Landbrugsministeriets retningslinier er tildelt  

 hver enkelt bedrift.
Tillægget udgør 4.500 kg basisandel for afgiftsåret  

 1987/88, svarende til 4707 kg 1983-leverance (tildelingsgrundlag). Endvidere  

 skal der reguleres for suspensionen, jvf. pkt. 4.3.4.
 4.3.2 Under pkt 3.2 anføres de mængder, der ansøges om, jvf. pkt.  

 6.5-6. 7, idet omregning fra 1983-leverance (tildelingsgrundlag) til  

 basisandel for afgiftsåret 1987/88 sker ved at gange med 0.956.
4.3.3 Under pkt. 3.3 er anført det generelle faste kg-tillæg,  

 hvilket tillagt de ansøgte mængder vil udgøre bedriftens 1983-leverance og  

 basisandel, såfremt ansøgningen bliver godkendt som ansøgt.
Det faste  

 kg-tillæg i 1987/88 er dog ikke gældende, hvis der ikke var knyttet nogen  

 basisandel til bedriften ved afgiftsårets begyndelse.
4.3.4 Under pkt 3.4 anføres den suspension (d.v.s. midlertidige  

 nedsættelse) på 4,13%, der skal foretages for alle basisandele, der i  

 afgiftsåret 1987/88 er tilknyttet de enkelte bedrifter.
En evt. tildelt  

 forhøjelse af basisandelen i afgiftsåret 1987/88 er også omfattet af  

 suspensionen, men der vil i 1987/88 ikke blive udbetalt kompensation  

 for suspensionen vedrørende forhøjelsen.
 4.4.1 Under pkt. 4 skal anføres oplysninger om den bedrift, for  

 hvilken der søges en højere basisandel.
 Vedr. pkt 4.1 skal bemærkes, at der ved brugerskifte eller som følge af  

 andre forhold kan være tale om såvel et hidtidigt som et kommende mejerinavn  

 og lev.nr., og begge skal da påføres.
4.4.2 Under pkt 4.2 anføres de ejendomme og arealer, der hører til  

 bedriften.
For hele ejendommen er det kun nødvendigt at anføre matrikelnummer  

 m.v. for hovedparcellen, mens tilforpagtede arealer skal anføres særskilt.  

 Landbrugsareal omfatter kun egentlig anvendt landbrugsareal, d.v.s ikke skov,  

 plantage, mose o.l.
 Ved »genansøgning«, jvf. pkt. 1, tredie afsnit, skal det  

 oplyses, hvis der er sket til- eller afgang af landbrugsareal i forhold til  

 oplysningerne i ansøgningen for afgiftsåret 1985/86 eller 1986/87.  

 Bemærkninger i denne forbindelse kan anføres nederst på side 3 eller pkt. 8.
Kopi af bygningstegninger skal vedlægges.
Tegningerne skal vise  

 staldkapaciteten til malkekøerne og være med angivelse af båsebredde og  

 malkeanlæg.
Desuden skal tegningerne vise staldkapaciteten til opdrættet.
Ved  

 ansøgning på grundlag af staldudvidelse skal tegningerne vise forholdene  

før og efter  udvidelsen, med konkret angivelse af det antal  

 kopladser (med normalt malkeanlæg), som udvidelsen bevirker.
Det er ikke  

 nødvendigt, at bygningstegningerne indeholder den øvrige detailprojektering,  

 der skal bruges ved gennemførelsen af et evt. byggeprojekt.
Hvis der søges på grundlag af etablering, skal kopi af underskrevet  

 overdragelsesdokument (slutseddel, skøde eller forpagtningsaftale) vedlægges  

 ansøgningen, hvis overdragelsesaftale (evt betinget) er indgået.
Er dette  

 ikke tilfældet skal dokumentet indsendes senere.
4.5 Pkt. 5 i ansøgningsskemaet skal udfyldes ved ansøgning på  

 grundlag af en forbedringsplan i henhold til forbedringsloven, idet  

 betegnelsen udviklingsplan er blevet ændret til forbedringsplan.
Ansøgning om  

 højere basisandel indsendes til Mælkeudvalget før detailprojektering  

 foretages.
Ved godkendelse af ansøgningen om højere basisandel, vil  

 godkendelsen blive betinget af, at forbedringsplanen senere godkendes og  

 gennemføres.
Kopi af ansøgning til Jordbrugsdirektoratet skal indsendes til  

 Mælkeudvalget samtidig med at ansøgningen indsendes til  

 Jordbrugsdirektoratet.
 4.6. Udfyldelsen af pkt. 6 i ansøgningsskemaet er for nogle  

 punkter afhængig af, hvad der danner grundlag for ansøgningen, jvf.  

 nedenstående.
 Ved »genansøgninger«, jvf. pkt. 1 i vejledningen, skal kun  

 udfyldes pkt. 6.1.a-e, idet pkt. 7 desuden skal udfyldes for disse  

 ansøgninger, men ikke for de øvrige.
 Hvis der ved etablering samtidig foretages en udvidelse af kostalden, skal  

 begge ansøgningsgrundlag indgå under pkt. 6.2 og 6.5.
4.6.1 Under pkt. 6.1 anføres den hidtidige mælkeleverance m.v. for  

 derved at give et helhedsbillede af forholdene.
Det skal bemærkes, at såvel  

 mængde som fedtprocent skal svare til mejerileverancen og ikke være  

 ydelsestal o.l.
 Fedtindholdet i bedriftens mælkeleverance i 1985/86 (  

basisfedtprocenten ) er anført i de producentmeddelelser, som løbende  

 udsendes af Mælkeudvalget.
 Den under pkt. 6.1e anførte omregning til 4% mælk foretages ved hjælp af  

 den korrektionsfaktor, der for den relevante fedtprocent kan findes i  

 tabellen i vejledningen.
 Hvis det ved overtagelse af en bedrift ikke er muligt at fremskaffe de  

 under pkt.l 6.1.a-e krævede oplysninger, kan der ses bort fra disse, idet  

 begrundelsen da skal anføres under pkt. 6.8.
 Hvis mælkeleverancen er ophørt, anføres datoen for ophøret.
 Kopi af mejeriafregning skal vedlægges, både den seneste  

  afregning samt den afregning, hvor år til datotallene omfatter  

mejeriåret (som regel oktoberåret).
Hvis mælkeleverancen er ophørt, vedlægges afregningen,d er angiver  

 leverancen ved ophøret.
Tidligere indsendte afregninger er ikke  

 tilstrækkelige.
4.6.2 Pkt. 6.2 udfyldes, hvis der ansøges på grundlag af etablering,  

 jvf. pkt. 2.1 i vejledningen, d.v.s. 1. eller 2. gangs etablering samt  

 etablering på en bedrift, hvor der ikke har været mælkeleverance i en periode  

 på 5 år forud for etableringen, eller hvor ansøger er over 40 år på  

 etableringstidspunktet.
Pkt. 6.2 anvendes også ved ekstraordinære forhold  

 samt ved bygning af ny kostald, men ikke ved udvidelse m.v. af hidtidig  

 kostald.
 Under pkt. 6.2.a kan maximalt anføres det antal årskøer, som de nuværende  

 bygninger har kapacitet til (i form af kobåse med normalt malkeanlæg, for  

 løsdriftsstalde i form af sengebåse), jvf. de vedlagte bygningstegninger.
 Under pkt. 6.2.b anføres det planlagte antal årskøer for afgiftsåret  

 1987/88. Dette antal kan maximalt udgøre det under pkt. 6.2.a anførte antal  

 årskøer, og antallet under pkt. 6.2.b vil oftest være lavere end det under  

 pkt. 6.2.a anførte antal.
 Hvis det under pkt. 6.2.b anførte antal bliver lavere end det godkendte  

 endelige antal årskøer, kan de i efterfølgende afgiftsår søges om forhøjelse  

 til det godkendte endelige antal årskøer.
 4.6.3. Pkt. 6.3 udfyldes, hvis der ansøges på grundlag af staldudvidelse i  

 afgiftsåret 1987/88, herunder staldudvidelse under forbedringsplaner.
Under pkt 6.3.a anføres det antal ekstra årskøer, der (i form af  

 flere kobåse med normalt malkeanlæg, for løsdriftsstalde i form af flere  

 sengebåse) bliver plads til som følge af staldudvidelsen, jvf. de vedlagte  

 bygningstegninger.
Ved staldudvidelse kan der ikke tildeles årskøer til evt.  

 ledige kopladser, som ikke er udnyttet ved den hidtidige basisandel.
 Under pkt. 6.3.b anføres den planlagte udvidelse af koantallet for  

 afgiftsåret 1987/88. Dette antal kan maximalt udgøre det under pkt. 6.3.a  

 anførte antal årskøer, og antallet under pkt. 6.3.b vil oftest være lavere  

 end det under pkt. 6.3. a anførte antal.
 Hvis det under pkt. 6.3.b anførte antal årskøer bliver lavere end det  

 antal, der bliver godkendt som følge af staldudvidelsen, kan der i  

 efterfølgende afgiftsår søges om forhøjelse for den resterende del af det  

 antal årskøer, der bliver godkendt vedrørende staldudvidelsen.
 4.6.4. Under pkt 6.4.a. anføres bedriftens basisfedtprocent,  

 d.v.s. fedtindholdet i bedriftens mælkeleverance i afgiftsåret 1985/86. Er i  

 øvrigt omtalt under pkt. 4.6.1.
Pkt. 6.4.b. udfyldes for bedrifter, der endnu ikke har nogen  

 basisfedtprocent.
Dette er tilfældet, hvis bedriften ikke har haft  

 mælkeleverance i hele afgiftsåret 1985/86, samt hvis en bedrift på  

 ansøgningstidspunktet ikke har haft leverance i 52 uger.
Hvis bedriften således ikke har en basisfedtprocent, skal der under pkt.  

 6.4.b anføres den forventede gennemsnitlige fedtprocent for de første 52 uger  

 efter mælkeleverancens start.
Denne fedtprocent vil danne grundlag for  

 tildeling, og når bedriftens basisfedtprocent senere bliver beregnet og  

 meddelt, vil Mælkeudvalget foretage en omregning af tildelingen, såfremt den  

 forudsatte (forventede) fedtprocent afviger væsentligt fra  

 basisfedtprocenten.
 Basisfedtprocenten vil blive anvendt ved den regulering af den  

 registrerede mælkeleverance, der skal gennemføres ved afgiftbetaling.  

 Reguleringen af leverancen vil udgøre 0,21% for hver 0, 01%-del fedt, som  

 fedtprocenten ændres i forhold til basisfedtprocenten.
 4.6.5. Pkt 6.5 skal anvendes, hvis der vedrørende antal årskøer er  

 anvendt pkt. 6.2, jvf. at antal årskøer i 1987/88 skal overføres fra pkt.  

 6.2.b.
 Standardleverancen pr. årsko skal svare til den under pkt. 6.4.a (evt.  

 6.4.b) anførte fedtprocent og kan aflæses i tabellen bagest i vejledningen  

 eller beregnes ud fra tabellen, jvf. det viste eksempel.
 4.6.6. Pkt. 6.6 skal anvendes, hvis der er anvendt pkt. 6.3  

 vedrørende udvidelsen af antal årskøer, jvf. at udvidelsen af koantallet for  

 afgiftsåret 1987/88 skal overføres fra pkt. 6.3.b.
 Under pkt. 6.6.a anføres den hidtidige 1983-leverance, reguleret som  

 anført under pkt. 4.3.1.
Standardleverancen pr. årsko skal svare til den under pkt. 6.4.a eller  

 6.4.b anførte fedtprocent og kan aflæses i tabellen bagest i vejledningen,  

 evt. beregnes ud fra tabellen, jvf. det viste eksempel.
I særlige tilfælde  

 kan der blive tildelt mindre end standardleverancen pr. årsko.
 Der kan ikke godkendes en højere mælkeleverance pr. årsko for den  

 hidtidige del af kobesætningen.
 4.6.7. Pkt. 6. 7 skal anvendes, hvis der søges om en højere  

 leverance pr. årsko end standardleverancen.
Det skal bemærkes, at der kun i få og helt særlige tilfælde kan  

 godkendes en højere mælkeleverance end standardleverancen Ansøgning om højere mælkeleverance pr. årsko skal begrundes under pkt. 6.8  

 eller pkt. 8. Dokumentationsmateriale skal vedlægges.
 4.7 Pkt. 7 skal kun udfyldes ved »genansøgning«  

 (ansøgning på grundlag af godkendt ansøgning for afgiftsåret 1985/86 eller  

 1986/87). Ved sådanne ansøgninger, skal pkt. 6.2-6.7 derimod ikke udfyldes.
 4.7.1 Det godkendte endelige antal årskøer kan max. udgøre det  

 antal, Mælkeudvalget har godkendt ved tidligere ansøgning.
 4.7.2 Planlagt antal årskøer for afgiftsåret 1987/88 kan max.  

 udgøre det under pkt. 4.7.1 nævnte antal, og hvis det planlagte antal er  

 lavere, kan der i efterfølgende afgiftår søges om forhøjelse til det  

 godkendte endelige antal årskøer.
4.7.3 Under pkt. 7.3 anføres den fedtprocent, som er forudsat ved  

 godkendelse af tidligere ansøgning.
Der kan dog beregnes tildeling ud fra en  

 anden fedtprocent, idet begrundelse herfor skal anføres under pkt. 7.6.
4.7.4 Den ansøgte leverance pr. årsko skal svare til den  

 leverance, der er godkendt ved tidligere ansøgning, idet der dog i  helt  

  særlige tilfælde  kan godkendes en højere leverance pr. årsko.
Ved  

 ansøgning om dette skal begrundelse herfor anføres under pkt. 7.6, og  

 bilagsmateriale vedlægges.
 4.7.5 Den under pkt. 7.5 beregnede mængde overføres direkte til  

 pkt. 3.2 på side 2. Mælkeudvalget vil ved afgiftsberegningen foretage en  

 regulering af mængden, således at en afgiftberegning ved basisfedtprocenten,  

 jvf. pkt. 4.6.4 i vejledningen, vil give det til denne fedtprocent svarende  

 resultat.
 4.8. Under pkt. 8 eller i medfølgende bilag skal anføres alle  

 væsentlige forhold, der ikke fremgår af de øvrige punkter i  

 ansøgningsskemaet.
 Endvidere skal der gives en redegørelse vedrørende den etablering,  

 investering m. v., der danner grundlag for ansøgningen, idet der specielt  

 skal redegøres for tidsforløbet vedrørende den planlagte udvidelse af  

 besætningen.
 Standardleverancer og korrektionsfaktorer.
Ansøgning om tildeling af basis andel (afgiftsfri mælkeleverance) Ansøgningsskemaet, der vedrører investeringer m. v. efter den 31. marts  

 1984, skal anvendes:
- når der i afgiftsåret 1987/88 første gang indsendes ansøgning vedrørende  

 de forhold, der ansøges på grundlag af - når der i afgiftsåret 1985/86 eller 1986/87 er godkendt en ansøgning,  

 men kun er tildelt en del af forhøjelsen eller evt. ikke er tildelt nogen, og  

 som en fortsættelse af denne ansøgning søges om tildeling i afgiftsåret  

 1987/88.
Vejledning I vejledningen af den 7. september 1987 gennemgåes ansøgningsskemaet.
 Vedrørende ansøgningsgrundlag skal bemærkes, jvf. pkt. 2.1 i vejledningen,  

 at der er begrænsninger med hensyn til, hvilke forhold der kan danne grundlag  

 for tildeling af basisandel.
Ansøgningsfrist Ansøgningernes behandling og evt. tildeling vil ske i den rækkefølge, de  

 enkelte ansøgninger er Mælkeudvalget i hænde.
Ansøgninger om tildeling i  

 afgiftsåret 1987/88 på grundlag af godkendt ansøgning for afgiftsåret 1985/86  

 eller 1986/87 er dog ikke omfattet af denne prioritering.
 Ansøgninger, der er Mælkeudvalget i hænde før den 30. september 1987,vil,  

 med hensyn til ovennævnte tildelingsrækkefølge, blive betragtet som indgået  

 denne dato.
 Ansøgninger skal være Mælkeudvalget i hænde senest den  31. oktober  

  1987  , såfremt en evt. tildeling skal påregnes at kunne være gældende  

 for afgiftsåret 1987/88.
 Hvis dette ansøgningsskema anvendes vedrørende en etablering, investering  

 m.v., der foretages i afgiftsåret 1988/89 eller senere, vil ansøgningen først  

 indgå i ovennævnte tildelingsrækkefølge ud fra den dato, ansøgningen kunne  

 være Mælkeudvalget i hænde ved anvendelse af ansøgningsskemaet for  

 afgiftsåret 1988/89 eller senere afgiftsår.
Ansøgningsskema Ansøgningsskemaet er gældende for alle ansøgningsgrundlag, men enkelte  

 punkter skal ikke udfyldes af alle ansøgere, jvf. vejledningen.
 Ansøgningsskemaet bedes udfyldt med skrivemaskine, da dette vil lette  

 sagsbehandlingen.
Bistand ved udfyldning og attestation af ansøgningsskemaet For at lette og forenkle ansøgnings- og administrationsarbejdet bør  

 ansøgningen udarbejdes i samråd med sagkyndige konsulenter fra de  

 landøkonomiske foreninger.
Den fornødne dokumentation vedr. planlagt  

 investering, produktion m.v. bør gennemgåes og vurderes af en sagkyndig  

 konsulent fra en landøkonomisk forening.
Under pkt. 9 og 10 er afsat plads  

 til ansøgers underskrift samt erklæring fra en sagkyndig konsulent.
Ansøgeren  

 bør selv sikre sig kopi af ansøgningen.
Ansøgning om tildeling af basisandel(afgiftsfri mælkeleverance) 1. Personlige oplysninger (jvf. pkt 4.1.1 -4.1.2 i vejledningen):
