Fremsat den 10. oktober 2000 af  

 Karen Rønde (V), Inge Dahl-Sørensen (V),  

 Eva Kjer Hansen (V),  

 Birthe Rønn Hornbech (V), Karsten Nonbo (V),  

 Helge Adam Møller (KF),  

 Pia Christmas-Møller (KF), Gitte Seeberg (KF) og  

 John Vinther (KF) Forslag til folketingsbeslutning om begrænsning af indsattes adgang til aktindsigt Folketinget opfordrer regeringen til i indeværende  

 folketingsår at fremsætte de nødvendige lovforslag og  

 foretage fornødne ændringer i bekendtgørelser,  

 cirkulærer og andre administrative forskrifter med det formål at  

 begrænse indsattes adgang til aktindsigt efter følgende  

 retningslinjer:
 I forbindelse med fuldbyrdelse af fængselsstraf skal  

 indsatte afskæres fra at få aktindsigt i sager om valg af  

 afsoningsinstitution, om flytning til anden institution eller afdeling og om  

 udelukkelse fra fællesskab.
 Medindsatte og fængselspersonale skal kunne afgive  

 forklaring i sådanne sager uden at frygte, at den, som ifalder  

 disciplinærstraffen, efter reglerne om aktindsigt kan få kendskab  

 til, hvem der står bag oplysningerne.
 Forslagene til lovændringer m.m. skal  

 gennemføre de ideer, som et flertal i Straffelovrådet  

 formulerede i december 1996 i en udtalelse om aktindsigt i sager om  

 straffuldbyrdelse.
Bemærkninger til forslaget Straffelovrådet afgav i december 1996  

 en udtalelse vedrørende aktindsigt i sager om straffuldbyrdelse.
I  

 denne udtalelse foreslår et stort flertal af Straffelovrådets  

 medlemmer, at forvaltningslovens § 9 om partsaktindsigt samt § 24 om  

 begrundelse ændres som anført i dette forslag.
Udtalelsen er optrykt som bilag 3 til  

 Straffelovrådets betænkning nr. 1355/1998 om en lov om  

 fuldbyrdelse af straf m.v.
Det fremgår af udtalelsen, at baggrunden for  

 forslaget er, at kriminelle, der f.eks. i kraft af tilhørsforhold til  

 bestemte grupper indtager en magtposition, udgør et særligt  

 problem i fængslerne.
Samtidig bliver der peget på et behov for,  

 at fængselsmyndighederne kan foretage en række dispositioner for  

 at modvirke tendensen til, at disse kriminelle bliver Kriminalforsorgen oplyser desuden, at stærke  

 indsatte i særlig grad undgår disciplinærstraf, fordi ingen  

 medindsatte tør afgive forklaring i forbindelse med  

 disciplinærafhøring.
Risikoen for repressalier indebærer,  

 at kriminalforsorgen kun modtager oplysninger fra medindsatte om stærke  

 indsatte, hvis der stilles absolut garanti for anonymitet.
Kravet om  

 anonymitet har sammenhæng med, at de medindsatte frygter, at de  

 stærke indsatte ved at anmode om aktindsigt i deres sag får  

 kendskab til, at de medindsatte har givet belastende oplysninger om de  

 pågældende.
Baggrunden for at udelade oplysninger fra aktindsigt er  

 således hensynet til at beskytte medindsatte, som har givet oplysninger  

 til sagen.
Yderligere kan der også være et beskyttelseshensyn i  

 forhold til fængselspersonale og deres familier, idet der er eksempler  

 på, at disse har været udsat for trusler som følge af  

 personalets afgivelse af belastende rapporter eller udtalelser.
Selv om de nugældende regler i forvaltningslovens §  

 15 giver mulighed for at begrænse retten til aktindsigt efter en  

 konkret vurdering, viser udviklingen på området, at de  

 medindsatte af frygt for repressalier er tilbageholdende med at give  

 belastende oplysninger om stærke indsatte.
En sådan  

 tilbageholdenhed kan indebære, at kriminalforsorgen mangler det  

 nødvendige grundlag for bl.a. at træffe hensigtsmæssige  

 afgørelser om anbringelse og om overførsel af indsatte.
Herved  

 afskæres kriminalforsorgen fra at sikre de indsatte den  

 nødvendige beskyttelse imod de stærke indsattes styring af de  

 medindsatte gennem vold, trusler, chikane m.v.
 Baggrunden for forslaget er særdeles alvorlig,  

 nemlig den uheldige udvikling i nogle af afsoningsinstitutionerne, hvor  

 bestemte grupper af indsatte har skabt sig en magtposition, som forringer de  

 andres afsoningsforhold i en sådan grad, at det er nødvendigt at  

 træffe modforanstaltninger.
Hverdagen i fængslerne er blevet mere rå.
De  

 stærke indsattes andel er steget nogle steder, og man oplever  

 voldstilfælde og mange stofmisbrugere.
Forslagsstillerne ønsker  

 ikke at være passive tilskuere til, at de få stærke  

 indsatte tyranniserer de andre indsatte, personalet og deres  

 pårørende.
 Kriminalforsorgen skal have mulighed for at opretholde  

 orden og sikkerhed i fængslerne, så de indsatte ikke  

 udsættes for overgreb fra andre indsatte, der i kraft af deres person  

 eller deres tilhørsforhold til bestemte grupper indtager en  

 særlig magtposition.
 De gældende regler betyder, at kriminalforsorgen  

 ofte ikke får de tilstrækkelige oplysninger for at kunne  

 træffe de afgørelser, der er nødvendige for at kunne  

 opretholde orden og sikkerhed i fængslet, og herved forhindres  

 kriminalforsorgen i at sikre de øvrige indsatte mod vold, trusler og  

 anden chikane.
 Dertil kommer, at denne retstilstand også  

 medfører, at fængselsfunktionærer og deres familier  

 undertiden udsættes for trusler og chikane, fordi personalet har  

 afgivet belastende rapporter og udtalelser om trusselsepisoder, som de  

 stærke indsatte har været involverede i.
Denne retstilstand finder forslagsstillerne er uholdbar,  

 og som lovgivere kan vi ikke være den bekendt.
Det kan ikke være  

 meningen, at de indsatte og personalet i angst for repressalier ikke  

 tør videregive belastende oplysninger om en indsat, som ellers kunne  

 være blevet fjernet fra afdelingen eller institutionen, hvor  

 vedkommende tyranniserer.
Forslagsstillerne har som politikere en forpligtelse til  

 at sikre, at indsatte og personale ikke lider overlast, og til at sikre de  

 svage indsattes retssikkerhed.
Det kan en begrænsning af aktindsigten  

 være med til.
Forslagsstillerne vægter de svage indsattes  

 retssikkerhed og personalets og de pårørendes sikkerhed  

 højere, end at stærke indsatte uforstyrret kan udøve vold  

 og trusler.
Forslagsstillerne finder den nuværende situation uholdbar  

 og den eksisterende retstilstand utilfredsstillende.
Derfor fremsættes  

 dette forslag om begrænsning af aktindsigten.
Forslaget om begrænsning af indsattes aktindsigt har  

 tidligere været et element i et overordnet beslutningsforslag om en  

 mere effektiv afsoning i fængsler og arresthuse og oprettelse af  

 fængsler for stærke fanger, senest beslutningsforslag nr.
B 11  

 fra folketingsåret 1998-99 (se Folketingstidende 1998-99,  

 forhandlingerne side 814 og tillæg A side 1340 og 1345). Endvidere  

 stillede forslagsstillerne ændringsforslag om samme indhold i  

 forbindelse med Folketingets behandling af straffuldbyrdelsesloven (L 145 og  

 L 146) i forrige folketingsår.
Disse ændringsforslag med  

 bemærkninger findes i tillægsbetænkningen til L  

 145/146.
Skriftlig fremsættelse Karen Rønde (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om begrænsning  

 af  indsattes adgang til aktindsigt.
(Beslutningsforslag nr.
B 14).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
