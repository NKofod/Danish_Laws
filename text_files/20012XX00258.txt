Skriftlig fremsættelse (4. april  

 2002) Skatteministeren Herved tillader jeg mig for Folketinget at  

 fremsætte:
 Forslag til lov om ændring af lov om tilskud til  

 visse miljøvenlige lastbiler (Ændring af 1. registreringsdato  

 for tilskudsberettigede lastbiler).
(Lovforslag nr.
L 191).
 Forslaget går ud på at sikre, at tilskuddet  

 til miljøvenlige lastbiler udbetales så hurtigt som muligt efter  

 Europa-Kommissionens forventede godkendelse af tilskuddet.
 Det tilskud til miljøvenlige lastbiler som  

 Folketinget med stort flertal vedtog med lov nr. 1302 af 15. december 2000  

 har ikke kunnet gennemføres i overensstemmelse EU-bestemmelserne.
 Efter nye oplysninger, der fremkom lidt før  

 påske, er der nu en åbning på vej i sagen, men denne  

 åbning vil efter alt at dømme kræve en lovændring.
 Europa-Kommissionen har nemlig fundet, at tilskuddet kun  

 må ydes i en periode hvor tilskuddet kan have fremmet anskaffelse af  

 Euro 3 lastbiler.
 Datoen forventes at fremgå af et brev til regeringen  

 fra Europa-Kommissionen, hvor en eventuel accept af den danske ordning  

 gives.
 Efter lovforslaget bliver det muligt at justere kriteriet  

 for tilskud med hensyn til 1. registreringsdato for de miljøvenlige  

 lastbiler.
 Lovforslaget skønnes at medføre en  

 provenugevinst for statskassen på ca. 10 mio. kr., idet udgiften til  

 tilskuddet falder fra mellem ca. 55 mio. kr. og 45 mio. kr. til mellem 45  

 mio. kr. og ca. 35 mio. kr.
 Idet jeg i øvrigt henviser til lovforslagets  

 bemærkninger, skal jeg anbefale lovforslaget til Tingets velvillige  

 behandling.
