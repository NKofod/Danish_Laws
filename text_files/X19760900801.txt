Ifølge loven kan stillingen som formand for bestyrelsen ikke forenes  

 med stillingen som medlem af direktionen.
Det må antages, at reglen finder  

 analog anvendelse på næstformanden, der ved formandens forfald skal træde i  

 dennes sted I forbindelse med et livsforsikringsselskabs anmeldelse til  

 forsikrings-registeret om ændringer i sammensætningen af selskabets  

 bestyrelse har forsikringsrådet meddelt selskabet, at stillingen som  

 næstformand i bestyrelsen og stillingen som direktør i selskabet ikke kan  

 forenes.
Forsikringsrådet har henvist til § 56, stk. 6, 1. pkt. i lov om  

 forsikringsvirksomhed, hvoraf det fremgår, at stillingen som formand for  

 bestyrelsen ikke kan forenes med stillingen som medlem af direktionen, og  

 meddelt selskabet, at det må antages, at denne bestemmelse finder analog  

 anvendelse for så vidt angår bestyrelsens næstformand, der skal træde i  

 formandens sted i tilfælde af dennes forfald.
