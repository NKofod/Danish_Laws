Finanstilsynet har meddelt, at der med ordene »identitet mellem  

 selskabets og sparekassens virksomhed« i forbindelse med dispensation i  

 henhold til § 19, stk. 5, menes at holdingselskabets virksomhed alene består  

 i besiddelse af sparekasseaktieselskabets aktier Tilsynets skrivelse af 15. februar 1991 vedrørende tilladelse til tillige  

 at være direktion i et holdingselskab.
I skrivelse af 5. februar 1990 gav tilsynet direktionen for en sparekasse  

 tilladelse til tillige at være direktion for et holdingselskab med bemærkning  

 om, at »... tilladelsen er gældende indtil videre og bortfalder, hvis en  

 udvidelse af holdingselskabets virksomhed medfører, at der ikke længere er  

 identitet mellem selskabets og sparekassens virksomhed, ...«.
 (Tilsvarende dispensation var tidligere meddelt 2 sparekasser).
 Da tilsynet blev bekendt med, at holdingselskabet besad aktieposter i  

 flere provinsbanker, meddelte tilsynet sparekassens direktion en frist til at  

 afvikle direktionshvervet i holdingselskabet med henvisning til, at  

 grundlaget for dispensationen var bortfaldet.
 Holdingselskabet gjorde gældende, at betingelsen fortsat var opfyldt, da  

 der i begge selskaber nu som tidligere udelukkende var tale om  

 pengeinstitutvirksomhed.
 Tilsynet meddelte følgende:
 »I denne anledning skal man meddele, at der med udtrykket  

 »identitet« i tilsynets skrivelse menes, at holdingselskabets  

 virksomhed fortsat alene består i besiddelse af sparekasseaktieselskabets  

 aktier.
Såfremt betingelsen havde været som beskrevet i selskabets skrivelse,  

 ville tilsynet have meddelt dette.
Tilsynet finder imidlertid ikke grundlag  

 for at meddele en dispensation med et så vidtgående indhold, idet det ville  

 give adgang til en aktivitet i holdingselskabet under samme daglige ledelse  

 som sparekassen væsentligt ud over den, der er henlagt under sparekassen.
