 For de i denne rundskrivelse nævnte særlige kurser eller uddannelser, som  

 gennemføres i henhold til STCW-konventionen af 1978 og i henhold til  

 IMO-resolutioner, udstedes uddannelsesbeviser af Direktoratet for  

 Søfartsuddannelsen.
 Beviserne udfærdiges i et format, der muliggør, at de efter sammenfoldning  

 en gang kan opbevares i dertil indrettede særlige lommer i nye søfartsbøger.
 De enkelte kurser eller uddannelser betegnes hver især med et  

 kursusbogstav, som er beregnet for registrering på de enkelte personers  

 kartotekskort i direktoratet, således at man her kan se, hvilke af de i denne  

 rundskrivelse omhandlede uddannelsesbeviser en person er i besiddelse af.
Endvidere vil registrering i direktoratet ske ved arkivering af særlige  

 rapporteringsblanketter, der udfyldes af uddannelsesstederne og indsendes til  

 direktoratet.
Disse blanketter kan rekvireres i direktoratet.
 Der anvendes nedennævnte udannelsesbeviser og de derved anførte  

 kursusbogstaver:
For personer på efteruddannelseskurser på navigationsskolerne bemyndiges  

 skolernes forstandere til at udstede uddannelsesbeviser på direktoratets  

 vegne.
Udstedelsen indrapporteres til direktoratet ved udfyldelse og  

 indsendelse af den særlige rapporteringsblanket.
For skolernes egne elever udstedes uddannelsesbeviser i direktoratet, og  

 det relevante bevis udleveres sammen med eksamensbeviset.
Beviserne A og B  

 udleveres sammen med skibsførereksamensbeviset og bevis C sammen med  

 eksamensbevis for styrmandseksamen, kystskippereksamen eller  

 fiskeskippereksamen af 3. grad til personer, for hvilke skolerne på  

 rapporteringsblanketten har dokumenteret gennemført  

 radarsimulatorkursus/ARPA-kursus eller brandslukningskursus med  

 tilfredsstillende resultat.
For brandslukningskursus udfyldes blanketten af  

 skolen, men den underskrives af kursusstedet.
På blanketterne udfyldes  

 kolonnerne »Eksamen, sted-årstal« og »Kursusbevis dato« i  

 direktoratet.
Sammen med styrmandseksamensbeviset udstedes som hidtil radarbevis af  

 direktoratet.
Dette bevis vil fra vintereksamen 1984/85 blive ændret i  

 udformning, så det angiver opfyldelse af IMO-resolution A.483 (XII).
Til personer, der tidligere har gennemført en uddannelse, der er  

 ækvivalent med en af uddannelserne A-I, kan skolernes forstandere udstede nyt  

 bevis som anført i denne rundskrivelse.
Sådan udstedelse skal indrapporteres  

 på rapporteringsblanket.
 Andre kursusbeviser end i denne rundskrivelse nævnte udstedes som hidtil  

 af kursusstederne.
