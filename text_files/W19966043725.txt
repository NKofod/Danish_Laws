 Nævnet fandt ikke grundlag for at antage, at de indklagedes revision  

 af årsregnskaber - for så vidt angik den regnskabsmæssige behandling af  

 rente- og afdragsfrie lån eller mellemværender - var aflagt i strid med  

 reglerne om god revisorskik, hvorfor de indklagede frifandtes.
1. Under denne sag har Erhvervs- og Selskabsstyrelsen ved skrivelse af 5.  

 maj 1993 indgivet en klage til Revisornævnet over de statsautoriserede  

 revisorer Bjarne Ingstrup og Bent Jørgensen, begge tilknyttet  

 Revisionsinstituttet af 1920 A/S.
Revisornævnet har ved skrivelse af 10.  

 januar 1994 oversendt sagen til Disciplinærnævnet for Statsautoriserede  

 Revisorer til fortsat behandling, jf. § 3, stk. 2, i lov nr. 1003 af 19.  

 december 1992.
 Erhvervs- og Selskabsstyrelsen har oplyst, at Bjarne Ingstrup og Bent  

 Jørgensen har haft beskikkelse som statsautoriserede revisorer siden  

 henholdsvis den 17. marts 1989 og den 18. februar 1981.
 2. Klagen angår de indklagedes revision af årsregnskaberne for  

 Landsforeningen Ungbo for 1988, 1989 og 1990.
2.1 Klagen er nærmere konkretiseret til 3 forhold vedrørende den  

 regnskabsmæssige behandling af de » rente- og afdragsfrie lån eller  

 mellemværender, som Landsforeningen Ungbo har ydet til eller har haft  

 » med de selvejende institutioner 1.  Ungdomsboligerne Farum Hovedgade, 2.  Ungdomsboligerne Adelgade 6, Nyborg, og 3.  De selvejende institutioner i Københavns Kommune.
 i forbindelse med overskridelse af godkendte anskaffelsessummer i  

 byggesager.
 De omhandlede lån/mellemværender udgør - ifølge klageren - i alt ca. 1,9  

 millioner kr., eller henholdsvis 909.623 kr. vedrørende Ungdomsboligerne  

 Farum Hovedgade , 205.491 kr. vedrørende Ungdomsboligerne Adelgade 6,  

 Nyborg  , og 800.000 kr. vedrørende De selvejende institutioner i  

 Københavns Kommune .
 2.2 På baggrund af, at klageren endvidere har anmodet nævnet om at »  

tage stilling til, om revisionen af regnskaberne for landsforeningen Ungbo  

 for årene 1988 og 1989 og 1990 er aflagt i overensstemmelse med god  

 revisorskik  », har de indklagede under sagens behandling fremsat  

 anmodning om, at klagen nærmere præciseres.
 Klageren har herefter i en skrivelse af 13. juli 1995 bl.a. anført, at  

 nævnet er anmodet om » en samlet bedømmelse af, om  

 regnskabsaflæggelsen for de tre nævnte år var i overensstemmelse med god  

 revisorskik », og at dette »  indebærer, at hvis nævnet  

 under behandlingen af klagen finder andre forhold, som bør gøres til genstand  

 for en vurdering med henblik på en eventuel disciplinær sanktion, må disse  

 forelægges for de indklagede ».
 3. Sagens nærmere baggrund er i øvrigt følgende:
3.1 Landsforeningen Ungbo (i det følgende kaldet Ungbo) er en privat  

 forening, der blev stiftet i 1966, og som bl.a. skulle forestå etableringen  

 af lokale selvejende ungdomsboliginstitutioner som selvstændige juridiske  

 personer.
Ungbo opførte eller ombyggede - ved hjælp af statsstøtte i henhold  

 til boligbyggelovens kapitel 11 - ejendomme til ungdomsboliger, som derefter  

 blev overdraget til vedkommende selvejende institution, for hvem Ungbo  

 herefter administrerede ejendommene og de tilhørende lejemål.
 Ungbo blev erklæret konkurs den 24. oktober 1991. På dette tidspunkt  

 eksisterede der 70 selvejende ungdomsboliginstitutioner, som var etableret af  

 Ungbo, og hvis ejendomme var opført og blev administreret af Ungbo.
 3.2 Ungbos egenkapital var i årene 1988, 1989 og 1990 negativ med  

 henholdsvis ca. 14, 12 og 15 millioner kr.
 Med hensyn til aflæggelse af regnskab for Ungbo fremgår det af Ungbos  

 vedtægter bl.a., at Landsforeningens regnskab følger finansåret.  

 Årsregnskaberne er ikke så detaljerede, at lån til enkelte selvejende  

 institutioner fremgår.
 I årsregnskabet for 1988, der er revideret og underskrevet af bl.a.  

 indklagede, statsautoriseret revisor Bent Jørgensen, (men ikke af indklagede  

 Bjarne Ingstrup), anføres det i forbindelse med oplysninger om anvendt  

 regnskabspraksis, at » Tilgodehavender vedrørende mellemregning med  

 selvejende ungdomsboliger m.v. er optaget til pålydende, uden hensyntagen til  

 de enkeltes økonomiske stilling pr. 31.12.1988 ».
I årsregnskabet for 1989 anføres det under anvendt regnskabspraksis, at  

 ved » udarbejdelsen af årsregnskabet for 1988 blev der i regnskabet  

 reserveret for forventet tab på enkelte selvejende institutioner, som  

 landsforeningen har det ledelsesmæssige ansvar for.
Under hensyntagen til den  

 driftsmæssige udvikling i 1989 og den forløbne del af 1990 samt forventningen  

 til fremtiden er disse reservationer tilbageført med fradrag af forventet tab  

 på enkelte projekter ».
I et revisionsprotokollat af 17. november 1989 gjorde Revisionsinstituttet  

 af 1920 A/S opmærksom på, at bestemte selvejende institutioner havde  

 betydelige økonomiske problemer.
Revisionsinstituttet oplyste endvidere at  

 have revideret 12 byggeregnskaber og undersøgt, om byggeregnskaberne var  

 aflagt uden overskridelser af de før byggeriets påbegyndelse godkendte  

 anskaffelsessummer.
 I forbindelse med årsregnskabet for 1990 har de indklagede i et  

 revisionsprotokollat af 19. november 1990 dels gjort opmærksom på, at enkelte  

 selvejende institutioner har betydelige økonomiske problemer, dels anført at  

 have revideret 10 byggeregnskaber og undersøgt, om byggeregnskaberne bortset  

 fra et enkelt var aflagt uden væsentlige overskridelser af de før byggeriets  

 påbegyndelse godkendte anskaffelsessummer.
 Det fremgår af de indklagedes revisionsprotokollat af 6. juni 1991 bl.a.:
 » Foreningens økonomiske stilling er i 1990 blevet forringet med  

 2,8 mill. kr.
 Forringelsen er forårsaget af, at Landsforeningen ved udarbejdelsen af  

 årsregnskabet for 1990 dels har afskrevet tilgodehavender hos selvejende  

 institutioner, dels har hensat til imødegåelse af tab på tilgodehavender hos  

 selvejende institutioner.
 De tilgodehavender, som er afskrevet eller foretaget hensættelse til  

 imødegåelse af tab på, blev af Landsforeningens ledelse ved udarbejdelsen af  

 årsregnskabet for 1989 vurderet og ledelsen forventede, at tilgodehavenderne  

 i al væsentlighed ville indgå.
 På grundlag af de oplysninger ledelsen forelagde os ved udarbejdelsen af  

 årsregnskabet for 1989, var vi enige i, at tilgodehavenderne i al  

 væsentlighed ville indgå. ...
 Da en væsentlig del af de afskrevne og reserverede tilgodehavender først  

 blev konstateret ved udarbejdelsen af årsregnskabet for 1990, skal vi  

 anbefale, at det fremover sikres, at dubiøse tilgodehavender og rejste  

 erstatningskrav registreres løbende, så de regnskabsmæssige konsekvenser kan  

 vurderes hurtigere end det sker i dag. ...
 Det er vor opfattelse, at Landsforeningen i 1990 har foretaget  

 afskrivninger og reservationer i et tilstrækkeligt omfang. ...
 Udlån til selvejende institutioner m.m.
 Vi har anbefalet ledelsen i et større omfang fremover at vurdere  

 kreditværdigheden hos de selvejende institutioner, som Landsforeningen  

 administrerer.
 Det er vor opfattelse, at ledelsen bør fastlægge kreditgrænser for de  

 enkelte institutioner, så Landsforeningen kun med ledelsens godkendelse og  

 indenfor de af ledelsen fastlagte kreditgrænser finansierer driften for de  

 selvejende institutioner ».
 3.3 Det fremgår i øvrigt af sagen, at Ungbo har ydet den selvejende  

 institution Ungdomsboligerne Farum Hovedgade et lån, svarende til  

 restbeløbet mellem den for byggeriet ved Boligstyrelsens skrivelse af 15.  

 december 1988 godkendte anskaffelsessum og den samlede faktiske  

 anskaffelsessum i henhold til byggeregnskabet, påtegnet af Farum kommune den  

 16. juni 1987, med fradrag af et beløb, der forlods blev dækket af Ungbo.  

 Restbeløbet skulle ifølge Farum kommunes skrivelse af 20. juni 1990 henstå  

 som et rente- og afdragsfrit lån fra Landsforeningen Ungbo til  

 Ungdomsboligerne Farum Hovedgade til den 1. april 1994, hvorefter forhandling  

 om forrentning og afvikling skulle finde sted.
 Af de indklagedes revisionsprotokollat af 21. maj 1990 fremgår det, at  

 Ungbo pr. 31. december 1989 havde et tilgodehavende hos Ungdomsboligerne  

 Farum Hovedgade på 889.623 kr.
 Det fremgår endvidere af revisionsprotokollatet af 6. juni 1991, at Ungbos  

 tilgodehavende hos Ungdomsboligerne Farum Hovedgade pr. 31. december 1990 var  

 steget til 909.623 kr., og at tilgodehavendet » henstår rente- og  

 afdragsfrit indtil ungdomsboligafdelingen budgetmæssigt kan afvikle lånet.  

 Det er meddelt os, at tilgodehavendet over en kortere årrække vil blive  

 kursreguleret til en realistisk kurs ».
Revisionsfirmaet C.
Jespersen og Revisionsinstituttet af 1920 A/S har i en  

 »  Rapport vedrørende ekstraordinær kritisk revision af  

 Landsforeningen Ungbo og tilknyttede selvejende institutioner og integrerede  

 institutioner m.v« af 9. oktober 1991 nedskrevet lånet til  

 Ungdomsboligerne Farum Hovedgade til 0 kr.
3.4 Det fremgår i øvrigt, at de samlede faktiske udgifter ved ombygningen  

 af Ungdomsboligerne Adelgade 6, Nyborg , udgjorde 7.236.851 kr.
Ved  

 skrivelse af 7. november 1989 godkendte Boligstyrelsen en anskaffelsessum på  

 6.885.360 kr. og anførte vedrørende overskridelsen på 351.491 kr., at der  

 heraf ikke kunne indgå 146.000 kr. i driftsbudgettet, således at differencen  

 herefter var på 205.491 kr.
Som et vilkår for berigtigelsen skulle dette  

 beløb finansieres, » for eksempel (ved at)henstå hos Landsforeningen  

 Ungbo som et rente- og afdragsfrit lån i en periode, der aftales nærmere  

 mellem Nyborg kommunalbestyrelse og Landsforeningen Ungbo ».
Dette  

 vilkår er - ifølge de for nævnet foreliggende oplysninger - aldrig blevet  

 accepteret af Ungbo.
 Det fremgår af et revisionsprotokollat udarbejdet af Revisionsinstituttet  

 af 1920 A/S den 12. oktober 1990 til regnskabet for Ungdomsboligerne Adelgade  

 6, Nyborg, for perioden 1. august 1989 til 31. juli 1990:
 » Vi skal henlede opmærksomheden på, at såfremt institutionens  

 drift fortsat udviser underskud vil en bedømmelse af institutionens soliditet  

 og likviditet give anledning til tvivl om, der er fuldt sikkerhed for  

 opfyldelsen af institutionens forpligtelser ».
 Ungbos mellemværende med Ungdomsboligerne Adelgade 6, Nyborg, er ikke  

 behandlet i landsforeningens årsregnskaber for 1989 og 1990 eller i  

 regnskabsprotokollaterne.
 3.5 Det fremgår endelig af sagen, at Ungbo siden 1982 har været  

 forretningsfører i forbindelse med opførelsen og driften af 10 selvejende  

 institutioner i Københavns Kommune . Der har i denne forbindelse navnlig  

 været problemer med overskridelser af de godkendte anskaffelsessummer i  

 forbindelse med 4 af de selvejende institutioner, hvor byggeriet blev  

 afsluttet i perioden fra den 15. december 1987 til 1. juni 1988.
 Ungbos eventuelle tabsrisiko i forbindelse med mellemværenderne med de  

 selvejende institutioner i Københavns Kommune er ikke behandlet i Ungbos  

 regnskaber bortset fra de indklagedes revisionsprotokollat af 6. juni 1991  

 til Ungbos årsregnskab for 1990. Det er heri anført:
»  Selvejende ungdomsboliger i Københavns kommune Vedrørende de selvejende ungdomsboliginstitutioner med større uafviklede  

 byggelån er det meddelt os, at Københavns kommune har foreslået, at  

 byggelånene indfries efter følgende model:
 - Københavns kommune yder tilskud svarende til de beløb, der kan henføres  

 til BZ-problemer m.m.
 - Landsforeningen yder rente- og afdragsfrie lån indtil ung  

 boligafdelingerne budgetmæssigt kan afvikle lånene.
 Det er meddelt os, at når beløbene er endeligt forhandlet med Københavns  

 kommune, vil de rente- og afdragsfrie lån over en kortere årrække blive  

 kursfastsat til realistisk kurs ».
 Det fremgår af den ovenfor omtalte » Rapport vedrørende  

 ekstraordinær kritisk revision af Landsforeningen Ungbo og tilknyttede  

 selvejende institutioner og integrerede institutioner m.v. » af 9.  

 oktober 1991, at der vedrørende Københavnsafdelingerne er konstateret tab på  

 i alt ca. 800.000 kr.
 4. Parternes procedure for nævnet kan sammenfattes således:
4.1 Klageren har navnlig anført, - at den regnskabsmæssige behandling af Ungbos lån på 909.623 kr. til  

 Ungdomsboligerne Farum Hovedgade har været lemfældig, idet de indklagede i  

 årsregnskabet for 1989 ikke har taget noget forbehold, og tilgodehavendet  

 blot er nedskrevet med 20.000 kr. svarende til 2,2 %. De indklagede gør i  

 revisionsprotokollatet til årsregnskabet for 1990 nok opmærksom på, at kursen  

 på lånet ikke er realistisk, men ikke på hvor urealistisk kursen er.  

 Endvidere finder klageren det besynderligt, at der i revisionsprotokollatet  

 til årsregnskabet for 1990 anføres, at forringelsen i Ungbos økonomiske  

 stilling på 2,8 mio. kr. skyldes afskrivninger og hensættelser på  

 tilgodehavender hos selvejende institutioner, men at det er opfattelsen, at  

 Ungbo i 1990 har foretaget afskrivninger og reservationer i et tilstrækkeligt  

 omfang, - at det efter ovennævnte skrivelse af 7. november 1989 fra Boligstyrelsen  

 stod klart, at der vedrørende den selvejende institution Ungdomsboligerne  

 Adelgade 6, Nyborg forelå en særlig situation, der kunne få økonomiske  

 konsekvenser for Ungbo, og at denne eventualforpligtelse burde have været  

 afspejlet i Ungbos årsregnskaber for 1989 og 1990 eller i  

 revisionsprotokollater, og - at Landsforeningen Ungbos tabsrisiko (eventualforpligtelse) i  

 forbindelse med mellemværender med de selvejende institutioner i Københavns  

 Kommune - vedrørende nogle overskridelser (800.000 kr.) af godkendte  

 anskaffelsessummer i forskellige byggesager - ligeledes burde være fremgået  

 af Ungbos årsregnskaber for 1988, 1989 og 1990.
 Sammenfattende har klageren derfor gjort gældende, at værdiansættelsen af  

 de omhandlede beløb - på tilsammen ca. 1,9 millioner kr. - kan have givet en  

 regnskabslæser et misvisende billede af de regnskabsmæssige forhold, og at  

 regnskaberne burde have været forsynet med oplysninger, for eksempel i  

 noteform, om værdiansættelsen af lånene og mellemregningskontoen.
4.2 De indklagede har heroverfor anført, - at det i forbindelse med Ungbos administration af  

 ungdomsboliginstitutionernes drift og byggerier har været sædvanligt, at der  

 opstod mellemregninger, som løbende er blevet betalt.
Der har ikke været  

 praksis for, at man kursregulerede sådanne mellemværender, - at det i årsregnskabet for 1988 specifikt om værdiansættelse af  

 mellemregninger er anført, at de er optaget til pålydende uden hensyntagen  

 til de enkeltes økonomiske stilling pr. 31. december 1988 samt hensættelser  

 til eventuelle tab med 592.592 kr.
I regnskaberne for 1989 og 1990 er der  

 ligeledes foretaget hensættelser i denne størrelsesordenen, - at lånet til den Ungdomsboligerne Farum Hovedgade, sammenlignet med  

 Ungbos negative egenkapital for de pågældende år, var så forholdsvis  

 beskedent, at en kursregulering af lånet ikke ville have påvirket  

 egenkapitalen nævneværdigt, og - at Ungbo ikke har ydet lån eller stillet midler til rådighed for  

 Ungdomsboligerne Adelgade 6, Nyborg eller de selvejende institutioner i  

 Københavns Kommune.
Ungbo har administreret byggeri af ejendomme for  

 institutionerne og har herfor modtaget betaling i form af byggesagshonorar,  

 men diskussionen om overskridelser af godkendte anskaffelsessummer for  

 ejendommene og konsekvenserne heraf er først opstået efter, at Ungbo har fået  

 betaling og i øvrigt har været frigjort for eventuelle hæftelser.
Der har  

 derfor aldrig været nogen anledning for revisionen til at foretage  

 reservationer, gøre bemærkninger eller anføre andet i regnskabet herom.
Det  

 forhold, at budgetter bliver overskredet, forpligter ikke i sig selv  

 revisionen til at foretage reservationer, give anmærkninger e.l.
 Sammenfattende har de indklagede derfor anført, at årsregnskaberne for  

 1988, 1989 og 1990 i enhver henseende har givet et retvisende billede af  

 Ungbos økonomiske situation.
 5. Disciplinærnævnet skal udtale:
 5.1 Indledningsvis bemærkes, at den rejste klage - således som det fremgår  

 af ovenstående sagsfremstilling - navnlig vedrører de indklagedes revision af  

 regnskaberne for Landsforeningen Ungbo for årene 1988-1990 for så vidt angår  

 den regnskabsmæssige behandling af de påståede rente- og afdragsfrie lån  

 eller mellemværender, som landsforeningen har ydet til/har haft med  

 henholdsvis Ungdomsboligerne Farum Hovedgade, Ungdomsboligerne Adelgade 6,  

 Nyborg, og de selvejende institutioner i Københavns Kommune i forbindelse med  

 overskridelser af godkendte anskaffelsessummer i forskellige byggesager.
Klageren har imidlertid, jf. ovenfor, tillige anmodet nævnet om »  

en samlet bedømmelse » af, om den af de indklagede foretagne  

 revision af regnskaberne for Landsforeningen Ungbo for 1988-1990 har været i  

 overensstemmelse med god revisorskik, uden at klageren nærmere har præciseret  

 hvilke forhold, som efter klagerens opfattelse bør gøres til genstand for  

 nævnets vurdering.
Klageren har i denne anledning anført, at » hvis  

 nævnet under behandlingen af klagen finder andre forhold, som bør gøres til  

 genstand for en vurdering med henblik på en eventuel disciplinær sanktion, må  

 disse forelægges for de indklagede ».
I henhold til § 5 i bekendtgørelse nr. 841 af 21. oktober 1993 om  

 forretningsorden for Disciplinærnævnet for Statsautoriserede Revisorer skal  

 en klage bl.a. indeholde en skriftlig fremstilling af de forhold, der ønskes  

 bedømt af nævnet.
Enhver klage bør derfor - principielt allerede ved sagens  

 indbringelse for nævnet - indeholde en nøje præcisering af de enkelte  

 klagepunkter samt en nærmere beskrivelse af de omstændigheder, som ønskes  

 forelagt og bedømt af nævnet, vedlagt eventuelle bilag.
 Dette udelukker imidlertid ikke, at nævnet under iagttagelse af  

 almindelige forvaltningsretlige regler undtagelsesvist vil kunne tage  

 enkelte, åbenbare forhold af tilsidesættelse af god revisorskik o.l. under  

 behandling, uanset at forholdet ikke er direkte nævnt eller beskrevet i  

 klagen som et klagepunkt, men alene fremgår som en oplysning, indeholdt i  

 klageskrivelsen, de fremlagte bilag o.l.
 Nævnet har imidlertid i sin gennemgang af nærværende sag ikke konstateret  

 sådanne forhold, hvorfor der i det følgende alene tages stilling til de af  

 klageren rejste, ovenfor omtalte, udtrykkelige klagepunkter med tilknytning  

 til Landsforeningen Ungbos tidligere samarbejde med Ungdomsboligerne Farum  

 Hovedgade, Ungdomsboligerne Adelgade 6, Nyborg, og de selvejende  

 institutioner i Københavns Kommune.
5.2 For så vidt angår regnskabsaflæggelsen vedrørende Ungdomsboligerne  

 Farum Hovedgade bemærkes, at det fremgår af sagen, at de indklagede revisorer  

 i forbindelse med deres revision af årsregnskaberne for de omhandlede  

 regnskabsår har forholdt sig til spørgsmålet om eventuel nedskrivning af  

 Landsforeningen Ungbos tilgodehavende hos den selvejende institution  

 Ungdomsboligerne Farum Hovedgade samt til hensættelser til eventuelle tab  

 herpå.
De indklagedes konklusion på deres overvejelser blev, at de - dels ud  

 fra kendskabet til de planlagte forhandlinger om fastlæggelse af beløbenes  

 forrentning og afvikling, dels under hensyntagen til beløbenes væsentlighed  

 set i relation til regnskabets øvrige poster - ikke anså det for nødvendigt  

 at foretage nedskrivning af fordringerne.
 På denne baggrund finder nævnet efter en samlet bedømmelse ikke fuldt  

 tilstrækkeligt grundlag for at antage, at de indklagede har handlet i strid  

 med god revisionsskik vedrørende den regnskabsmæssige behandling af  

 Landsforeningen Ungbos lån til den pågældende selvejende institution.
 5.3 Med hensyn til regnskabsaflæggelsen vedrørende Ungdomsboligerne  

 Adelgade 6, Nyborg, og de selvejende institutioner i Københavns Kommune må  

 nævnet lægge til grund, at disse institutioner principielt - i forhold til  

 Landsforeningen Ungbo - er at betragte som selvstændige juridiske personer.
Klageren har i øvrigt - på nævnets udtrykkelige opfordring til at udtale  

 sig om, om, på hvilket retsgrundlag (lovbestemmelse, vedtægter, aftale,  

 forlig e.a.) man mener, at Landsforeningen Ungbo var forpligtet til at dække  

 de omtalte krav vedrørende Ungdomsboligerne Adelgade 6, Nyborg, og/eller de  

 selvejende institutioner i Københavns Kommune - i alt væsentligt henvist til, - at det afgørende er, at det efter ovennævnte skrivelse af 7. november  

 1989 fra Boligstyrelsen »stod klart«, at der vedrørende  

 Ungdomsboligerne Adelgade 6, Nyborg forelå » en særlig situation, der  

 kunne få økonomiske konsekvenser for Landsforeningen Ungbo », og at  

 denne eventualforpligtelse burde have været afspejlet i Landsforeningens  

 årsregnskaber for 1989 og 1990 eller i revisionsprotokollater, samt - at Landsforeningen Ungbos mellemværende (eventual-forpligtelse) med de  

 selvejende institutioner i Københavns Kommune i forbindelse med store  

 overskridelser af godkendte anskaffelsessummer i byggesager - » som  

 følge af den administrative praksis, som havde fundet udtryk i sagerne  

 vedrørende Farum og Nyborg » - burde have været afspejlet i  

 Landsforeningens årsregnskaber for 1988, 1989 og 1990.
Nævnet finder på denne baggrund ikke tilstrækkeligt grundlag for at  

 antage, at der i forbindelse med overskridelsen af den budgetterede byggesum  

 for Ungdomsboligerne Adelgade 6, Nyborg, eller opførelsen og driften af de  

 omhandlede selvejende institutioner i Københavns Kommune eksisterede nogen  

 juridisk forpligtelse for Landsforeningen Ungbo til at betale de omhandlede  

 beløb.
Nævnet finder derfor, at der ikke er tale om eventualforpligtelser af  

 en sådan karakter, at de burde være fremgået af foreningens årsregnskaber for  

 1988, 1989 og 1990.
 Som følge af det anførte finder nævnet det heller ikke godtgjort, at de  

 indklagede har handlet i strid med god revisionsskik i forbindelse med den  

 regnskabsmæssige behandling af Landsforeningen Ungbos påståede mellemværender  

 med de pågældende institutioner.
5.4 Sammenfattende finder nævnet derfor, at der ikke er grundlag for at  

 antage, at de indklagedes revision af årsregnskaberne for Landsforeningen  

 Ungbo for 1988, 1989 og 1990 er aflagt i strid med reglerne om god  

 revisorskik.
De indklagede vil derfor i det hele være at frifinde.
 Afgørelsen vil i medfør af § 18 a, stk. 5, i lov om statsautoriserede  

 revisorer være at offentliggøre.
 Thi bestemmes:
 Statsautoriseret revisor Bjarne Ingstrup og statsautoriseret revisor Bent  

 Jørgensen frifindes.
