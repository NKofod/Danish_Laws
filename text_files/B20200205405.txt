Bekendtgørelse om ændring af bekendtgørelse om midlertidige foranstaltninger ved prøveafholdelse i vinterterminen 2020/21 i de gymnasiale uddannelser, gymnasiale fag i eux-forløb samt i almen voksenuddannelse som led i forebyggelsen og afhjælpningen i forbindelse med covid-19 (Aflysning af prøver i perioden fra 21. december 2020 til 31. januar 2021) § 1 I bekendtgørelse nr. 1572 af 5. november 2020 om midlertidige foranstaltninger ved prøveafholdelse i vinterterminen 2020/21 i de gymnasiale uddannelser, gymnasiale fag i eux-forløb samt i almen voksenuddannelse som led i forebyggelsen og afhjælpningen i forbindelse med covid-19 foretages følgende ændring:
 1. § 3 affattes således:
 »§ 3. Alle prøver i følgende uddannelser og kurser aflyses i perioden fra og med den 21. december 2020 til og med den 31. januar 2021, jf. dog stk. 2:
 1) De gymnasiale uddannelser og gymnasiale fag i eux-forløb.
 2) Hf-enkeltfag.
 3) Gymnasiale suppleringskurser (GSK).
 4) Gymnasiale indslusningskurser for flygtninge og indvandrere (GIF).
 5) Supplerende overbygningsforløb (SOF).
 6) Almen voksenuddannelse (avu).
Stk. 2. §§ 1 og 2 finder ikke anvendelse for prøver, der er aflyst efter stk. 1.« § 2 Bekendtgørelsen træder i kraft den 21. december 2020.
