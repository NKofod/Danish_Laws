Betænkning afgivet af Skatteudvalget den  

 22. november 2000 Betænkning over Forslag til lov om ændring af  

 aktieavancebeskatningsloven og dødsboskatteloven (Ændring af successionsreglerne ved overdragelse af  

 aktier) [af skatteministeren (Ole Stavad)] 1. Ændringsforslag Der er af skatteministeren stillet 4 ændringsforslag  

 til lovforslaget.
2. Udvalgsarbejdet Lovforslaget blev fremsat den 4. oktober 2000 og var til  

 1. behandling den 24. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokatrådet, Dansk Industri, De danske Landboforeninger, Landbrugsraadet og Dansk  

 Familielandbrug, Ejendomsselskabet V.A.
Gram ApS, Erhvervenes Skatteudvalg, Mortensen & Beierholm, Statsautoriseret  

 Revisionsaktieselskab, Olesen, Jan Toft, advokat, Randers og Revisionsfirmaet J.C.
Nørgaard.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har De danske Landboforeninger, Landbrugsraadet  

 og Dansk Familielandbrug mundtligt over for udvalget redegjort for deres  

 holdning til lovforslaget.
Spørgsmål Udvalget har stillet 6 spørgsmål til  

 skatteministeren til skriftlig besvarelse, som denne har besvaret.
3. Indstillinger Et flertal i udvalget (S, SF, DF, RV og EL)  

 indstiller lovforslaget til vedtagelse med de stillede  

 ændringsforslag.
Et mindretal i udvalget (V, KF og CD) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag.
 Et andet mindretal i udvalget (KRF og FRI)  

 indstiller lovforslaget til forkastelse ved 3. behandling.  

 Mindretallet vil stemme for de stillede ændringsforslag.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af et flertal (S, SF,  

 DF, RV, EL, KRF og FRI):
Til § 1 1) I det under nr. 2 foreslåede § 11, stk.  

 9, indsættes efter 1. pkt.:
» [Justering af reglerne for, hvad der anses for passiv  

 pengeanbringelse] 2) I det under nr. 2 foreslåede § 11, stk.  

 9, indsættes efter 3. pkt., som bliver 4. pkt.:
» [Justering af reglerne for, hvad der anses for passiv  

 pengeanbringelse] Til § 2 3) I den under nr. 1 foreslåede affattelse af §  

 29, stk. 3, indsættes efter 5. pkt.:
» [Justering af reglerne for, hvad der anses for passiv  

 pengeanbringelse] 4) I den under nr. 1 foreslåede affattelse af §  

 29, stk. 3, indsættes efter 7. pkt., som bliver 8. pkt.:
» [Justering af reglerne for, hvad der anses for passiv  

 pengeanbringelse] Bemærkninger Til nr. 1 og 3 Ændringerne består i, at besiddelse af andele  

 omfattet af aktieavancebeskatningslovens § 2 b ikke anses for at være  

 et værdipapir - værdipapirer medregnes til den passive  

 pengeanbringelse - ved væsentlighedsbedømmelsen, men i stedet  

 anses for at tilhøre den driftsrelaterede del af virksomheden.
Dette  

 er begrundet i, at ved direkte ejerskab af disse andele er der mulighed for  

 at succedere, når bare betingelsen om, at det sker til den  

 nærmeste familie, er opfyldt.
Derfor synes det også logisk, at  

 værdien af andele medregnes til den erhvervsaktive del af virksomheden,  

 når andelene ejes via et selskab.
Til nr. 2 og 4 Ændringerne omhandler fast ejendom, der enten ejes  

 af henholdsvis moder-/datterselskabet, hvor henholdsvis  

 datter-/moderselskabet er lejer, eller ejes af ét datterselskab og  

 lejes af et andet datterselskab, og hvor den lejede ejendom anvendes helt  

 eller delvis i lejers drift.
 Med ændringsforslaget fastsættes det, at en  

 lejeindtægt fra en sådan ejendom ikke skal medregnes ved  

 væsentlighedsbedømmelsen, hverken til den aktive eller til den  

 passive del af virksomheden.
Det fastsættes også, at den del af en fast  

 ejendom, der på denne måde ejes og lejes af moder- og  

 datterselskaber eller mellem to datterselskaber, ikke indgår som en  

 udlejningsejendom i væsentlig- hedsbedømmelsen.
Det betyder, at  

 værdien af den del af en sådan ejendom skal medregnes til den  

 aktive del af en virksomhed.
Det er et krav, at ejendommen anvendes af lejer  

 i driften, dvs. som domicilejendom, til produktion eller lignende, hvorimod  

 ejendomme, der videreudlejes til tredjemand, ikke omfattes af disse  

 undtagelser.
Anvendes ejendommen delvis af lejer i driften, mens en del  

 udlejes til tredjemand, omfattes den del af ejendommen, som lejer anvender i  

 driften, af ændringsfor- slagets bestemmelser, mens den resterende del  

 falder udenfor.
Ændringerne er begrundet i, at det ikke skal  

 være afgørende for, hvorvidt det er muligt at succedere i  

 aktierne, om den eller de ejendomme, hvorfra der drives erhvervsmæssig  

 virksomhed, er ejet af henholdsvis moder- eller datterselskabet.  

 Ændringerne er herved i overensstemmelse med, at man ved  

 væsentlighedsbedømmelsen ikke medregner datterselskabsaktier,  

 men i stedet medregner den forholdsmæssige del af datterselskabets  

 indkomst og formue.
Formålet hermed er at opnå en samlet  

 bedømmelse af aktiviteten i selskaberne set under ét.
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Annette Jørgensen (DF)  Kim Behnke (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
