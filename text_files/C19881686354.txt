(Til alle landbrugsskoler) Nedsættelse af elevbetaling som følge af landbrugsforliget.
 Under landbrugsforhandlingerne i juli måned blev det aftalt at lade  

 forliget omfatte en økonomisk ligestilling mellem landbrugsuddannelserne og  

 de øvrige erhvervsuddannelser.
 Der var tale om 20 mill. kr. i finansåret 1989 og 30 mill. kr. i  

 finansåret 1990.
 Direktoratet vil søge disse beløb optaget på en særlig konto for  

 landbrugsskoler på henholdsvis ændringsforslag til finanslov 1989 og forslag  

 til finanslov 1990.
 Direktoratet har aftalt med Foreningen for danske Landbrugsskoler, De  

 danske Landboforeninger og Danske Husmandsforeninger at anvende de 20 mill.  

 kr. i 1989 som tilskud til skolerne, sådan at elevbetalingen kan nedsættes  

 som det fremgår nedenfor.
 Det er endvidere aftalt, at direktoratet skal søge bevillingsmæssig  

 hjemmel til, at beløb svarende til statslig elevstøtte til de pågældende  

 elevgrupper flyttes fra elevstøttekontoen til den ny konto for  

 »refinansieringsmidler«, sådan at dette beløb kan indgå i  

 tilskuddet til skolerne.
Ordningen indebærer således, at de pågældende elevgrupper ikke kan opnå  

 statslig elevstøtte.
Elevbetalingens størrelse i 1989 Forskole- og grundskolekursus...................... 100 kr./uge Driftsleder-, agrarøkonom-, overbygnings- og teknikerkursus..................................... 300 kr./uge Der opkræves ikke elevbetaling for undervisning alene.
 Der opkræves halv elevbetaling for undervisning og ophold uden  

 overnatning.
Ordningen omfatter også den del af det særlige praktikgrundskolekursus, der foregår på Asmildkloster, Korinth og  

 Ladelund.
 Ordningen omfatter ikke umiddelbart »grønne linjer«, men  

 skolerne kan indsende særlig ansøgning med nøjagtige oplysninger om økonomi  

 og årselevtal.
Ordningen omfatter ikke fagligt/teknisk kursus.
Elever på disse kurser kan  

 opnå elevstøtte som hidtil.
 Ordningen har virkning fra 1. januar 1989.
Ordningen omfatter dog ikke de grundskolekurser, herunder  

 praktikgrundskole, der startede i 1988 og slutter i 1989. Disse elever kan  

 opnå elevstøtte som hidtil.
Tilskuddets størrelse i 1989 Det ugentlige tilskud vil udgøre 920 kr. pr. elev på forskole og  

 grundskolekursus og 720 kr. på de øvrige kurser.
Tilskuddet er ens for kost- og øvrige elever.
Administration af ordningen Tilskuddet ydes til skolerne som et særligt tilskud adskilt fra ramme- og  

 refusionstilskud.
 Tilskuddet udbetales forskudsvis på grundlag af skolens skøn over antallet  

 af årselever på relevante kursustyper.
 Endelig afregning sker efter årets afslutning på grundlag af opgjort  

 årselevtal. Årselevtal med fordeling på kursustyper skal være attesteret af  

 revisor.
Direktoratet vil udsende skemaer til oplysning om henholdsvis foreløbigt  

 og endeligt elevtal.
Forudsætninger for ordningen Direktoratet har aftalt med de tre foreninger, at ydelse af dette tilskud  

 sker under forudsætning af, at skolerne kun opkræver yderligere elevbetaling  

 for særlige ydelser i følgende omfang:
Supplerende undervisningsmaterialer....... max. 100 kr./uge Enkeltværelse/værelse af særlig standard.. max. 50 kr./uge Ekskursioner af mere end 1 dags varighed.. faktisk udgift Når ændringsforslaget til finanslov 1989 er vedtaget i begyndelsen af  

 1989, vil direktoratet bekræfte den nødvendige bevillingsmæssige hjemmel til  

 ordningen.
Ordningen i 1990 og følgende år Ordningen forventes fortsat i 1990 efter stort set samme retningslinjer.
 I 1990 forventes der tillige anvendt et beløb til anskaffelse af udstyr  

 til skolerne.
 Efter 1990 forventes der at blive tale om en beløbsramme svarende til  

 1990.
 P. d. v.
