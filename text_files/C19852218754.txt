 Direktoratet foretog i 1983 en undersøgelse af, om efterskoler har  

 acceptret særlige betalingsordninger for elever med behov for  

 specialundervisning, hvor f.eks. elevens hjemstedskommune har måttet yde en  

 ekstrabetaling, afholde udgifter til støttetimer eller lignende.
 Det har vist sig, at sådanne ordninger i mindre omfang har været  

 praktiseret på enkelte efterskoler.
 I den anledning fastsætter direktoratet følgende fremgangsmåde for en  

 efterskoles modtagelse af betaling for specialundervisning til en elev , hvis  

 efterskoleophold er betinget af:
 1. Elevens hjemstedskommune, evt. en  

 hjælpeorganisation eller lignende, fastsætter efter samråd med skolen, om  

 særlig støtte er nødvendig og tager stilling til omfanget af støtten.
 2. Betalingen fastsættes til et antal løntimer a for  

 tiden 145 kr., svarende til den gennemsnitlige timeløn for en  

 efterskolelærer.
 3. Efterskolen sender ansøgning til direktoratet om,  

 at det tilskudsberettigede antal løntimer forhøjes med det under punkt 2  

 fastsatte antal timer.
 4. Direktoratet tager stilling til ansøgningen.
 5. Hjemstedskommunernes (eller  

 hjælpeorganisationernes) betaling fratrækkes i skolens tilskudsgrundlag under  

 gruppe 1.
 Det er en forudsætning for direktoratets godkendelse, at der er et  

 rimeligt forhold mellem elevens behov for særlig støtte og antallet af ekstra  

 timer, at det antal elever, som en efterskole optager med sådanne ordninger,  

 begrænser sig til enkelttilfælde og normalt ikke overstiger 15% af skolens  

 elevtal på vedkommende kursus, og at antallet af tillagte løntimer indenfor  

 et finansår normalt ikke overstiger 15% af skolens forventede løntimetal.
 I ansøgningen, der skal være opdelt på finansår, gives oplysning om  

 elevens navn, alder, specialundervisningens art og omfang samt oplysning om  

 hvilken kommune eller hjælpeorganisation, der har erklæret sig villig til at  

 afholde udgiften.
 P.d.v.
