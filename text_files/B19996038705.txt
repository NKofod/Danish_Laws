Teknisk Direktiv.
Målere til  

 væsker med undtagelse af vand1)  

  EØF-typegodkendelse og  verifikation.
Almindelige bestemmelser.  

 (MDIR 32.46-02) Målere til væsker med undtagelse af vand I medfør af § 10, stk. 1, § 11 og § 16 stk. 4 i lov om  

 erhvervsfremme, jf. lovbekendtgørelse nr. 323 af 25 april 1996,  

 fastsættes:
 1.  Bestemmelserne i nærværende direktiv med tilhørende  

 bilag omfatter volumenmålere til væsker, med undtagelse af vand,  

 i hvilke væsken frembringer bevægelse af bevægelige  

 skillevægge i målekamre, og med hvilke ethvert volumen kan  

 måles.
2.	Som volumenvæskemåler anses et instrument, der  

 udelukkende består af et måleværk og et  

 tælleværk.
Det udgør i almindelighed en del af et  

 måleanlæg.
Som måleanlæg for væsker anses et  

 anlæg, der foruden måleren og eventuelle supplerende anordninger  

 indeholder samtlige de dele, der kræves til opnåelse af  

 pålidelige målinger, samt eventuelt anordninger, der tilbygges  

 specielt med henblik på at gøre målingerne lettere.  

 (Måleanlæg er behandlet i Måleteknisk Direktiv:  

 "Måleanlæg til væsker med undtagelse af  

 vand".) 5.   Såfremt væskemåleanlæg, i hvilke der er  

 indbygget volumenvæskemålere med EØF-stempler og  

 EØF-mærker, underkastes en førstegangsverifikation,  

 gælder for sådanne anlæg de i kap.
II i bilaget fastlagte  

 tolerancer.
 6.	Nærværende direktiv træder i kraft den 15 april  

 1997. Samtidig ophæves MDIR 32.46.1-02, udgave 1 af 1. oktober 1976,  

 idet de i henhold til dette direktiv udstedte godkendelser m.v. vedbliver at  

 have gyldighed indtil de udløber eller tilbagekaldes.
Erhvervsfremme Styrelsen, den 16. april  

 1997 Mette Holst /P.
Claudi Johansen Bilag 1 Kapitel I Bestemmelser om målere til væsker, med  

 undtagelse af vand 1. Definitioner 1.1 Minimumsleverance er det mindste væskevolumen, som det er  

 tilladt at måle med en bestemt konstruktion.
 1.2  Som målerumfang anses det volumen, der svarer til en  

 arbejdsgang i måleværket, idet der ved arbejdsgang forstås  

 det samlede bevægelsesforløb, gennem hvilket samtlige  

 værkets dele første gang atter er i udgangsstillingen.
1.3  Den periodiske fejl er den under forløbet af en arbejdsgang  

 størst mulige difference mellem det volumen, der transporteres ved  

 måleværksdelenes bevægelse, og det tilsvarende volumen, der  

 angives af tælleværket, når dette sidste uden slør  

 og slip er forbundne således med måleværket, at det ved  

 slutningen af en arbejdsgang angiver målerumfanget.
Den periodiske fejl  

 kan eventuelt reduceres ved en egnet reguleringsanordning.
2. Tælleværker 2.1  Målerne skal være forsynet med et tælleværk,  

 der angiver det målte volumen i cm³ eller ml, dm³ eller 1 eller i  

 m³.
 2.2  Tælleværket består af et eller flere  

 tælleled, hvoraf leddet med den skala, der har den mindste  

 skalaværdi, benævnes "det første  

 tælleled".
 2.3  Driften af tælleværket gennem måleværket skal  

 foregå sikkert go pålideligt og ved hjælp af en mekanisk  

 eller permanent magnetisk kobling.
 2.4.1. Aflæsning af angivelsen skal være sikker, enkel og  

 entydig.
 2.4.2  Består tælleværket af flere tælleled, skal  

 det være udført således, at aflæsning af  

 måleresultatet sker ved simpel sammenstilling af de forskellige  

 tælleleds angivelser.
 2.5  Tælleværkets angivelsesområde skal udgøre 1  

 10n, 2 10n ,eller 5 10n godkendte volumenenheder, idet n er et positivt eller negativt  

 helt tal eller nul.
 2.6	Et tælleleds angivelse kan ske kontinuerlig eller  

 diskontinuerlig.
 2.7	Sker et tælleleds angivelse kontinuerlig, skal en stregskala  

 og et referencemærke gøre det muligt at bestemme den målte  

 værdi ved enhver skalastilling.
 2.8  Det første tælleleds skalaværdi skal udgøre  

 1 10n, 2 10n , eller 5 10n  godkendte  

 volumenenheder.
 2.9  Med undtagelse af tælleleddet med det største  

 angivelsesområde skal et tælleleds omdrejning svare til et  

 volumen af 10n godkendte volumenenheder, når dette  

 tælleleds skala er fuldstændig synlig.
 2.10 I visertælleværker skal viseren dreje med uret.
 2.11 I et tælleværk med flere tælleled skal en  

 omdrejning af den bevægelige del af de tælleled, hvis skala er  

 fuldstændig synlig, svare til en skalaenhed på det  

 følgende tælleled.
 2.12 I et tælleværk med flere tælleled, skal et  

 tælleleds angivelse, når denne sker diskontinuerlig, med  

 undtagelse af det første tælleled bevæge sig et  

 cifferskridt frem, medens det foregående tælleleds angivelse  

 højst bevæger sig en tiendedel af en omdrejning.  

 Bevægelsen skal ophøre, når det foregående  

 tælleled viser nul.
2.13 Når der i et tælleværk med flere tælleled kun  

 er en del af det andet tælleleds og de følgende tælleleds  

 skala synlig i vinduer, skal visse sidstnævnte tælleleds  

 angivelse ske diskontinuerlig.
Første tælleleds angivelse kan  

 ske kontinuerlig eller diskontinuerlig.
 2.14 Sker angivelsen ved cifre, der står ved siden af hinanden, og  

 er det første tælleleds bevægelse diskontinuerlig, kan der  

 til højre for dette tælleled være anbragt et eller flere  

 faste nuller.
2.15 Er kun en del af det første tælleleds skala synlig i et  

 vindue, og sker dette tælleleds angivelse kontinuerlig, kan der ved  

 aflæsning opstå en usikkerhed, der så vidt muligt  

 bør reduceres.
I dette øjemed og for at muliggøre  

 interpolation af aflæsningen skal vinduets dimension i skalaens  

 bevægelsesretning mindst være lig med 1,5 gange afstanden mellem  

 midterlinierne af 2 skalastreger for 2 efter hinanden følgende cifre,  

 og således at mindst 2 delstreger til stadighed er synlige, hvoraf den  

 ene med tal.
Skalavinduet kan være anbragt asymmetrisk i forhold til  

 referencemærket.
 2.16 På en skala med delstreger skal delstregerne være lige  

 brede i hele deres længde; stregbredden må ikke overstige ¼ af  

 afstanden mellem midterlinierne af 2 på hinanden følgende  

 delstreger.  

 Delstreger, der svarer til 1 10n, 2 10n, eller 5  

 10n godkendte volumenenheder, må kun fremhæves ved  

 forskellig længde.
 2.17 Den faktiske eller tilsyneladende afstand mellem midterlinierne af 2  

 på hinanden følgende delstreger må ikke være mindre  

 end 2 mm.
 2.18 Cifrenes faktiske eller tilsyneladende højde må ikke  

 være mindre end 4 mm.
3. Reguleringsanordninger 3.1  Målerne skal være forsynet med en reguleringsanordning,  

 ved hjælp af hvilken forholdet mellem det angivne volumen og det  

 faktiske volumen, der har passeret måleren, kan ændres.
 3.2  Ændrer reguleringsanordningen dette forhold diskontinuerligt,  

 må forskellen mellem 2 på hinanden følgende værdier  

 af dette forhold ikke overstige 0,002.
 3.3  Regulering ved afledet væskestrøm er ikke  

 tilladt.
4. Særlige bestemmelser om  

 minimumsleverancen 4.1  Minimumsleverancen skal fastsættes således, at hver af de  

 følgende værdier højst er lig med tolerancen, er fastsat  

 i punkterne II.2 og II.3 for denne leverance:
1.	det volumen, der svarer til en længde af 2 mm på det  

 første tælleleds skala, og det volumen, der svarer til 1/5 af  

 skalaværdien, når det første tælleleds angivelse  

 sker kontinuerlig; 2.	det volumen, der svarer til 2 cifferskridt, når det  

 første tælleleds angivelse sker diskontinuerlig; 3.	den fejl, der ved normal drift opstår ved slør og slip  

 i transmissioner af måleværkets bevægelse til  

 tælleværkets første tælleled; 4.	det dobbelte af den periodiske fejl.
 4.2  Ved fastsættelse af minimumsleverancen skal desuden, når  

 det er nødvendigt, den indflydelse, de øvrige dele af  

 måleanlægget har, tages i betragtning i overensstemmelse med de  

 forskrifter, der fastlagt i specialdirektiver for sådanne  

 måleanlæg.
 4.3  Minimumsleverancen skal udgøre 1 10n, 2  

 10n, eller 5 10n godkendte volumenenheder, idet n er et  

 positivt helt tal eller nul.
5. Største og mindste  

 volumen-gennemstrømning 5.1	Den største og den mindste volumengennemstrømning  

 fastsættes ved godkendelsen efter resultaterne af den forudgående  

 godkendelsesafprøvning.
Måleren skal i en bestemt driftstid, der  

 fastsættes ved godkendelsen, kunne arbejde i nærheden af den  

 største volumengennemstrømning, uden at dens måletekniske  

 egenskaber ændres i særlig grad.
 5.2	Forholdet mellem den største og den mindste  

 volumengennemstrømning skal være lig med mindst 10 for  

 målere i almindelighed og mindst 5 for målere til luftarter i  

 væskeform.
6. Væskeartens,temperaturens og trykkets  

 indflydelse 6.1	I forbindelse med godkendelsen skal fastsættes: De  

 væsker, måleren er bestemt til at måle,  

 temperaturgrænserne for den væske, der skal måles,  

 når grænserne er lavere end  10 grader C, eller højere end  

 +50 grader C, samt det maksimale driftstryk.
 6.2	Af godkendelsesafprøvningen af en målerkonstruktion  

 skal det fremgå, at de ændringer i måleren, der skyldes de  

 maksimale ændringer i væskernes egenskaber, tryk og temperatur,  

 inden for de grænser, der skal fastlægges ved godkendelsen, for  

 hver af disse faktorer ikke overskrider halvdelen af de i punkterne II.1,  

 II.2 og II.3 fastsatte værdier.
7. Tolerancer for målerne alene 7.1	Gennemføres der forud for førstegangsverifikationen  

 af et måleanlæg måletekniske prøver for  

 måleren alene, og er den væske, der benyttes til prøverne,  

 den samme som den, måleren er bestemt til, udgør de maksimale  

 tolerancer for disse prøver værdier, der er lig med ½ af de i  

 punkterne II.1, II.2 og II.3 fastsatte værdier, dog ikke under 0,3% af  

 den målte mængde.
 7.2	Kan måleusikkerheden imidlertid ikke holdes  

 tilstrækkeligt langt nede til at denne regel kan anvendes, kan  

 tolerancerne inden for de i punkterne II.1, II.2 og II.3 angivne  

 værdier forhøjes i godkendelsesattesten.
 7.3	Desuden kan der ved godkendelsen fastsættes reducerede eller  

 forskudte grænser for tolerancerne med hensyn til de foran nævnte  

 måletekniske prøver, når der ved disse  

 måleprøver kun skal anvendes én af de væsker, eller  

 en anden end den væske, måleren er bestemt til.  

 I sidstnævnte tilfælde (dvs når der ved de nævnte  

 prøver anvendes en anden væske end den, måleren er bestemt  

 til), kan der ved godkendelsen fastsættes  

 volumengennemstrømninger, der ligger uden for området mellem den  

 største og den mindste gennemstrømning.
8. Påskrifter 8.1	Hver måler skal i nærheden af  

 tælleværksskalaen eller på et særligt skilt have  

 følgende påskrifter, der skal være tydeligt læselige  

 og ikke må kunne slettes:
 a)	Mærket for EØF typegodkendelsen.
 b)	Fabrikantmærke eller fabrikantens firmabetegnelse.
 c)	Eventuelt en speciel fabrikant typebetegnelse.
 d)	Fabrikationsnummer og fremstillingsår.
 e)	Målerumfang.
 f)	Den største og mindste volumengennemstrømning.
 g)	Maksimalt driftstryk.
 h)	Temperaturområdet, såfremt måleemnet skal  

 måles ved en temperatur, der ligger uden for området fra  10  

 grader C. til +50 grader C.
 i)	Måleemnets art og grænserne for den kinematiske eller  

 dynamiske viskositet, såfremt måleemnebetegnelsen alene ikke i  

 tilstrækkelig grad karakteriserer viskositeten.
 8.2	I nærheden af tælleværkets skala skal  

 følgende betegnelser være anbragt på synlig  

 måde:
 a)	Den enhed, hvori volumen måles, eller det tilsvarende  

 symbol.
b)	Minimumsleverancen 8.3	Væskens gennemstrømningsretning skal være  

 angivet på måleværkshuset, når der er mulighed for  

 fejltagelse.
 8.4	Ved målere, der kan skilles ad, og som er bestemt for  

 drikkelige væsker, skal fabrikationsnumrene eller de sidste 3 cifre i  

 disse gentages på dele, hvis udskiftning kan have indflydelse på  

 måleresultatet.
 8.5	Tælleværket kan være forsynet med en særlig  

 typebetegnelse og et særligt fabrikationsnummer.
 9. Placering af verifikations- og  

 plomberingsstempler.
 9.1	Plomberingsstempler skal forhindre adgang til steder, hvor  

 målingen kan påvirkes, samt helt eller delvis adskillelse af  

 måleren, såfremt sådan adskillelse ikke er tilladt i  

 henhold til godkendelsen (målere, der kan skilles ad, og som er bestemt  

 for flydende næringsmidler).
 9.2	På måleværket, på tælleværket  

 eller på disses hus skal der fastsættes et sted til  

 EØF-verifikationsstemplet på en vigtig del, hvor stemplet er  

 synligt uden demontage.
 9.3	Ved godkendelsen kan det foreskrives, at der på de  

 udskiftelige dele af målere, der kan skilles ad, foruden det i punkt  

 8.4 nævnte fabrikationsnummer skal fastsættes et  

 stempelsted.
Kapitel II Tolerancer for måleanlæg 1.	Når en måler indbygges i et måleanlæg, anses  

 førstegangsverifikation af måleanlægget under normale  

 anvendelsesbetingelser og inden for det anvendelsesområde, der er  

 fastlagt i enkeltheder i godkendelsen, de i nedenstående tabel angivne  

 tolerancer som plus- eller minusafvigelser i forhold til den udmålte  

 mængde:
Målt mængde (liter) Tolerance fra 0,02 til 0,1 2 ml fra 0,1   til 0,2 2% af den målte mængde fra 0,2   til 0,4 4 ml fra 0,4   til 1 1% af den målte mængde fra 1      til 2 10 ml 2 eller derover 0,5% af den målte mængde 2.	Tolerancen for minimumsleverancen er dog det dobbelte af den i punkt  

 II.1 fastsatte værdi og den er uden hensyn til den målte  

 mængde i intettilfælde mindre end den værdi, der er fastsat  

 for minimumsleverancen.
 3.	På grund af de særlige vanskeligheder ved  

 afprøvningen udgør tolerancerne i forbindelse med  

 måleanlæg for luftarter i væskeform eller for andre  

 væsker, der måles uden for området  10 grader C til +50  

 grader C, samt i forbindelse med måleanlæg, hvis mindste  

 volumengennemstrømning udgør højst 1 liter i timen, det  

 dobbelte af de i punkterne II.1 og II.2 angivne værdier.
 4	Har alle fejl ved førstegangsverifikationen samme fortegn,  

 skal mindst én af disse fejl overholde de i punkt I.7.1 fastsatte  

 grænser.
 1   Dette  

 måletekniske direktiv indeholder bestemmelser, der gennemfører  

 rådsdirektiv 71/319/EØF af 26. juli 1971 om tilnærmelse af  

 medlemsstaternes lovgivning om målere til væsker, med undtagelse  

 af vand.
