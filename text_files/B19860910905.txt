4.0 GENERELT OM OVERSIGTERNE Som tidligere anført består budget- og regnskabssystemet af tre  

 hovedbestanddele, hvoraf kontoplanen er den første, og det andet hovedelement  

 er oversigterne, der er den centrale del af systemet.
Oversigterne har til formål at løse afgrænsede og veldefinerede budget- og  

 regnskabsopgaver.
De forskellige oversigter belyser den samlede  

 kommunale/amtskommunale aktivitet ud fra hver sin indfaldsvinkel, og de i den  

 enkelte oversigt meddelte oplysninger kan så uddybes i bemærkningerne, jfr.  

 afsnit 5. I de følgende afsnit er der redegjort for hver enkelt af  

 oversigterne.
Specifikationsgraden er forskellig for oversigterne, men det er  

 et generelt princip, at der skal være en sammenhæng mellem oversigterne,  

 forstået på den måde, at f.eks. beløbene på hovedfunktionsniveau og  

 funktionsniveau skal svare til hinanden i de forskellige oversigter. på samme  

 måde skal summen af de enkelte arter i specifikationerne svare til den  

 tværgående artsoversigt.
 Af den følgende fortegnelse fremgår det, hvilke oversigter der skal  

 indsendes til Danmarks Statistik og/eller indenrigsministeriet, og hvilke  

 oversigter der skal være uddelt til kommunalbestyrelses-/amtsrådsmedlemmerne  

 i forbindelse med behandlingen af budget, henholdsvis regnskab.
 Hovedoversigten, der er flerårig (budgetåret og tre budgetoverslagsår),  

 har til formål på den ene side at give politikerne et summarisk overblik over  

 den aktivitetsmæssige og finansielle udvikling i de kommende år samt medvirke  

 til løsningen af oplysningsopgaven over for borgerne og på den anden side at  

 give staten mulighed for umiddelbart efter budgetvedtagelsen at få summarisk  

 overblik over de kommunale budgetter.
Budgethovedoversigten er opstillet i følgende orden: A Driftsvirksomhed, B  

 Anlægsvirksomhed, C Renter, D Finansforskydninger, E Afdrag på lån og F  

 Finansiering.
De under A-E nævnte poster skal i overensstemmelse med  

 centralisationsprincippet undereet finansieres af de under F anførte  

 finansieringsposter.
Finansieringsposterne defineres som optagne lån,  

 generelle tilskud og skatter, ligesom forbrug af likvide aktiver i  

 hovedoversigten anføres under »Finansiering«.
Totalbudgettets  

 hovedelementer er i hovedoversigten videreopdelt på hovedkonti, idet  

 hovedkonto 8 dog er splittet yderligere op, således at forøgelse/forbrug af  

 likvide aktiver, afdrag på lån, optagne lån, generelle tilskud og skatter  

 fremgår særskilt.
Som det fremgår af oversigten, beregnes forskydninger i likvide aktiver  

 som et nettobeløb og opføres i tilfælde af forøgelse af aktiverne i  

 udgiftskolonnen og i tilfælde af forbrug af aktiverne i indtægtskolonnen.  

 Dette er i modsætning til, hvad der gælder for forskydning i øvrige aktiver,  

 og hvad der gælder for øvrige oversigter, hvor valget af standardart afgør  

 placering i udgiftskolonnen eller indtægtskolonnen.
Med hensyn til den  

 særlige post til pris- og lønstigninger vedrørende hovedkonto 0-6 i  

 budgetoverslagsårene samt regler for prisniveau ved opstilling af  

 hovedoversigten henvises til afsnit 6.1.
4.2 SAMMENDRAG AF BUDGET Sammendraget skal danne grundlag for kommunernes planlægnings- og  

 prioriteringsopgave, ligesom sammendraget gør det muligt for de statslige  

 myndigheder at få oplysninger om den forventede udvikling inden for de  

 enkelte sektorer.
Budgetsammendraget er opstillet i samme orden som budgethovedoversigten  

 (driftsvirksomhed incl. refusion, anlægsvirksomhed, renter,  

 finansforskydninger, afdrag på lån og finansiering), men med en større  

 detaljering af den enkelte hovedelementer i totalbudgettet.
Afhængig af de  

 enkelte udgifts- og indtægtsområders karakter og indhold er der foretaget en  

 opdeling på enten hovedfunktion eller funktion.
Den detaljering, der er  

 angivet i oversigten, er et minimumskrav, således at kommunen efter eget  

 ønske kan opdele på funktioner på de områder, hvor der som minimum er stillet  

 krav om opdeling på hovedfunktion.
For så vidt angår prisniveau m.v. ved  

 opstillingen af budgetsammendraget, gælder tilsvarende regler som for  

 budgethovedoversigten, jfr. afsnit 6.1.
Sammendraget skal som mindstekrav indeholde en kolonne for budgetåret og  

 en kolonne for hvert af budgetoverslagsårene.
Beløbene angives i 1.000 kr.
4.3 BEVILLINGSOVERSIGT Den bevillingsoversigt, der skal foreligge ved budgettets vedtagelse, skal  

 vise de poster, hvortil kommunalbestyrelsen/amtsrådet i forbindelse med  

 budgetvedtagelsen har taget bevillingsmæssig stilling, jfr. afsnit 6.3. Da  

 bevillingsoversigten er opstillet efter totalbudgetprincippet, skal  

 budgetoplysningskolonnen indeholde samtlige budgettal, uanset om der til  

 posterne er knyttet en bevilling, eller der ikke er knyttet en bevilling.
Bevillingsoversigten retter sig således især mod kommunalbestyrelses- og  

 amtsrådsmedlemmerne og mod de ledende tjenestenænd.
Bevillingsoversigten  

 udgør det egentlige administrationsgrundlag og har først og fremmest til  

 formål at løse ressourcefordelingsopgaven og prioriteingsopgaven.
Bevillingsoversigten indeholder som mindstekrav 2 kolonner, en kolonne med  

 budgetoplysninger (eller budgetspecifikationer) og en bevillingskolonne.  

 Såfremt posterne i budgetoplysningskolonnen er identiske med posterne i  

 bevillingskolonnen, dvs. identiske med de meddelte bevillinger, kan  

 oplysningskolonnen dog udelades.
I bevillingskolonnen anføres  

 driftsbevillinger (plus hermed ligestillede kapitalposter) og rådighedsbeløb  

 (plus hermed ligestillede kapitalposter), jfr. afsnit 6.3. Ønsker man at  

 benytte totalbudgetprincippet i bevillingskolonnen, kan der i  

 bevillingskolonnen også medtages de kapitalposter, der ikke har  

 bevillingsmæssig betydning.
Af kolonnen med budgetoplysninger fremgår specifikationer til  

 bevillingerne.
Såfremt rådighedsbeløbene i bevillingskolonnen er angivet på  

 hovedfunktionsniveau, dvs. summen af flere rådighedsbeløb, skal de enkelte  

 rådighedsbeløb fremgå af budgetoplysningskolonnen.
Budgetoplysningskolonnen har til formål at oplyse  

 kommunalbestyrelsen/amtsrådet om fordelingen af de budgetterede udgifter på  

 en række specifikke poster og tjener således som et beslutningsgrundlag i  

 forbindelse med kommunalbestyrelsens/amtsrådets stillingtagen til  

 bevillingens størrelse.
Budgetoplysningerne kan tillige være begrundet i et  

 hensyn til budgetudarbejdelsen, dvs, forvaltningernes beregning af  

 budgetbeløbebe. posterne angives i 1.000 kr.
 Kommunalbestyrelsen fastsætter selv detaljeringsgrad og kontobetegnelser i  

 budgetoplysningskolonnenog bevillingskolonnen, med mindre andet er bestemt i  

 budget- og regnskabssystemet, eksempelvis afsnit 2 om den autoriserede  

 kontoplan og afsnit 6.3 om bevillingsafgivelse.
 Bevillingsoversigten kan også opstilles således, at bevillinger og  

 budgetoplysninger anføres i samme kolonne, men med en særlig markering af  

 bevillingerne, ligesom udgifter og indtægter kan opføres under hinanden.
 Bevillingsoversigten kan opstilles i anden orden end kontonummerorden.  

 Kontonummer skal dog under alle omstændigheder anføres.
 Fra og med regnskabsåret 1987 skal udgifter til købsmoms (bortset fra  

 udgifter på funktion 1.21 Busdrift, der ikke er indgående moms i et  

 momsregnskab) budgetlægges og regnskabsføres enten på funktion 8.59 eller  

 8.87, herunder de andele af tilskud m.v., der i medfør af den  

 såkaldte'positivliste' indgår i udligningsordningen.
Et eksempel på et udsnit af en bevillingsoversigt fremgår af side 4.3 - 3.  

 Som det fremgår af bevillingskolonnen, har kommunalbestyrelsen givet en  

 rammebevilling på 5.356.000 kr. til fællesudgifter og -indtægter vedrørende  

 folkeskolerne, en rammebevilling på 10.705.000 kr. til Aakjærskolen, en  

 rammebevilling på 8.115.000 kr. til Skivehus skole.
Samtidig er angivet, at  

 eventuelle merforbrug på de i budgetoplysningskolonnen anførte poster ikke  

 tilsammen må overskride bevillingen på 5.356 mill.kr., 10.705 mill.kr. og  

 8.115 mill.kr.Medmindre andet fremgår af bemærkningerne til  

 bevillingsoversigten, kan der således inden for en given rammebevilling  

 overføres beløb mellem de i budgetoplysningskolonnen anførte poster.
Mindstekravet til bevillingsbindingen er, som anført under afsnit 6.3, at  

 der skal knyttes en bevilling til hovedfunktionen og dranst i den  

 autoriserede kontoplan.
På side 4.3 - 3 er kommunalbestyrelsen gået videre,  

 idet driftbevillingerne er bundet til 5. og 6. ciffer.
 Der er intet til hinder for, at kommunalbestyrelsen foretager en endnu  

 strammere bevillingsbinding, således at bevillingerne f.eks. bindes til den  

 autoriserede kontoplans 7. og 8. eller 9. og 10. ciffer.
 Side 4.3 - 4 illustrerer samme udsnit af bevillingsoversigten som side 4.3  

 - 3, men på side 4.3 - 4 har kommunalbestyrelsen netop ønsket en strammere  

 bevillingsbinding.
For så vidt angår anlægsposterne i bevillingsoversigterne bemærkes, at de  

 anførte beløb er de rådighedsbeløb, der er afsat til budgetårets 2  

 anlægsarbejder.
Anlægsbevillingerne fremgår af investeringsoversigten,  

 hvortil der i øvrigt henvises om sammenhængen mellem bevillingsoversigten og  

 investeringsoversigten.
 Såfremt kommunen ønsker det, kan anlægskontiene i bevillingsoversigten  

 adskilles fra drifts- og refusionskontiene, således at samtlige anlægskonti  

 anføres samlet umiddelbart efter drifts- og refusionskontiene.
4.14 Præstationsoversigt (budget) Selv om prlstationsbudgettering endnu ikke kan anvendes som generelt  

 budgetteringsprincip, har synspunkterne bag dette budgetteringsprincip i  

 nogen grad præget udformningn af budget- og regnskabssystemet.
 Den systematiske samling på samme funktion (2. og 3. ciffer) af samtlige  

 udgifter og indtægter vedrørende alle institutioner af samme kategori med  

 mulighed for en yderligere opsplitning af disse udgifter og indtægter på de  

 enkelte institutioner (5. og 6. ciffer) er således en afgørende forudsætning  

 for, at præstationsbudgettering gradvis kan indføres.
 En yderligere og helt afgørende forudsætningforpræstationsbudgetteringen  

 er det imidlertid, at der efterhånden opstilles relevante præstationsmål på  

 de forskellige kommunale og amtskommunaleudgiftsområder.
På grundlag af sådanne præstationsmål vil udgiftsudviklingen kunne anslås  

 under den forudsætning, at udgifterne varierer i takt med det forventede  

 præstationsomfang.
Der fremkommer herved en direkte forbindelse mellem  

 sektorplanerneog budgettet.
Ikke mindst i forbindelse med flerårsbudgetteringen vil oplysninger om  

 præstationsomfanget kunne bidrage til at illustrere udgiftsudviklingen.
Et  

 eksempel på en præstationsoversigt er vist på omstående side.
PRÆSTATIONSOVERSIGT (eksempel) I alt driftsudgifter vedrørende folkeskolen 4.15 TAKSTKALKULATIONSOVERSIGT Forrentning og afskrivning samt interne posteringer udgår af budget- og  

 regnskabssystemet, men på en række områder, hvor den kommunale virksomhed  

 helt eller delvis finanieres via takster eller salgspriser, kan sådanne  

 kalkulerede størrelser imidlertid indgå i grundlaget for fastsættelsen af  

 priserne på kommunale ydelser.
Sådanne overslag over omkostningerne i forbindelse med indtægtsgivende  

 aktiviteter kan opstilles i forskellige takstkalkulationsoversigter.
Disse  

 oversigter er frivillige, hvorfor der ikke kan gives forskrifter for deres  

 form.
Et EKSEMPEL på en takstkalkulationsoversigt er anført på omstående  

 side.
GRUNDPRISKALKULATIONSBILAG (EKSEMPEL) 4.16 TILSKUDSOVERSIGT(BUDGET Indførelsen af reglerne om, at  

 købmomsudgifter i momsudlingsordningen skal budgetlægges og regnskabsføres på  

 funktion 8.87 indebærer på grund af, den såkaldte »positivliste«  

 (dvs. den liste, der angiver, at en bestemt pct.-del af udgifterne på visse  

 tilskudskonti kan anmeldes til momsrefusion) det problem, at bevillingerne på  

 de pågældende konti, kun vil være udtryk for en del (typisk ca. 90 pct.) af  

 de beløb der rent faktisk udbetales til de pågældende tilskudsmodtagere.  

 Dette skyldes, at det beløb der kan anmeldes til momsrefusion, skal  

 budgetlægges og regnskabsføres på funktion 8.87 Udligning af moms.
I  

 princippet adskiller denne fremgangsmåde sig ikke fra, hvad der gælder for  

 alle øvrige udgifter, der kan anmeldes til momsrefusion.
Hvis  

 kommunalbestyrelsesmedlemmer og modtagerne af tilskud ønsker en oversigt over  

 de beløb, der faktisk udbetales i tilskud, kan man benytte sig af  

 tilskudsoversigten, som er en frivilling oversigt, som viser tilskuddene, der  

 ydes på positivlisten.
TILSKUDSOVERSIGT 4.23 REGNSKABSOVERSIGT Til bevillingsoversigten svarer en regnskabsoversigt.
Som et mindstekrav må regnskabsoversigten indeholde tre kolonner.
FØRSTE  

 KOLONNE viser de endelige regnskabstal.
Bevillingskolonnen fra den ved  

 budgetvedtagelsen godkendte bevillingsoversigt fremgår af  

 regnskabsoversigtens ANDEN KOLONNE, mens TREDIE KOLONNE i  

 regnskabsoversigtenviser de tillægsbevillinger, der er meddelt i løbet af det  

 pågældende regnskabsår.
Beløbene i regnskabsoversigten skal som minimum  

 angives på det niveau, på hvilket der er meddelt bevilling ved budgettets  

 vedtagelse, idet regnskabstallene og tillægsbevillingerne i  

 regnskabsoversigten vises på samme niveau som bevillingerne i  

 budgetoversigterne.
Som anført under afsnit 4.3 om bevillingsoversigter kan der i  

 bevillingskolonnen vælges imellem at anvende totalbudgetprincippet eller at  

 udelade at opføre kapitalposter, som ingen bevillingsmæssig betydning har.
I  

 regnskabsoversigten findes samme valgmulighed, og i eksempel 2 vises det  

 tilfælde, hvor totalbudgetprincippet ikkeanvendes, idet der i dette eksempel  

 ikke forekommer beløb på højere niveau end bevillingsniveauet.
 Beløbene i regnskabsoversigten angives i kr.
REGNSKABSOVERSIGT: (eks.1) 4.24 SPECIFIKATIONER TIL REGNSKABET Specifikationer til regnskabet er ganske identisk med specifikationer til  

 budgettet, idet der dog er indføjet en kolonne for regnskabstal, og  

 anlægsudgifter specificeres på de autoriserede anlægsgrupperinger.
Hertil  

 kommer, at det i specifikationerne til regnskabet for 1985 i modsætning til  

 specifikationerne til budgettet for 1985 er obligatorisk at anvende art 3.8  

 Køb af jord og bygninger, art 4.0 Tjenesteydelser uden moms.
 Den følgende side illustrerer et udsnit af specifikationer til regnskabet,  

 og beløbene er altid angivet i kr.
 Specifikationer til regnskabet retter sig i særlig grad mod de centrale  

 myndigheder, og oversigten behøver ikke at blive optrykt i kommunens  

 regnskab, idet den kan indrapporteres direkte til Danmarks Statistik via  

 edb-centralerne.
SPECIFIKATIONER TIL REGNSKABET 4.25 TVÆRGÅENDE ARTSOVERSIGT (REGNSKAB) Den tværgående artsoversigt viser det pågældende regnskabsårs udgifter og  

 indtægter fordelt på arter, og er en oversigt over kommunens/amtskommunens  

 samlede ressourceforbrug.
Mindstekravene til denne artsoversigt fremgår af omstående.
Der er een  

 kolonne, i hvilken regnskabstallene anføres i kr.
TVÆRGÅENDE ARTSOVERSIGT (REGNSKAB) Hele kroner 4.26 MELLEMREGNINGER MELLEM REGNSKAB OG STATUS De obligatoriske sammendrag af regnskabet er udformet i overensstemmelse  

 med formålsinddelingen i den autoriserede kontoplan.
Herved er der skabt et  

 grundlag for egentlige prioriteringsmæssige overvejelser, ligesom hensynet  

 til den langsigtede planlægning er tilgodeset.
 Udformningen medfører imidlertid en sammenblanding af de poster, der  

 vedrører, henholdsvis ikke vedrører, kommunens status, hvilket kan gøre det  

 vanskeligt umiddelbart på grundlag af sammendraget at vurdere statusposternes  

 betydning af fastsættelsen af den kommunale skatteudskrivning.
 Såfremt kommunalbestyrelsen/amtsrådet ønsker en opdeling af sammendragets  

 udgifter og indtægter i poster, der henholdsvis vedrører og ikke vedrører den  

 finansielle status, kan dette ske i det frivillige bilag, som benævnes  

 mellemregninger mellem regnskab og status.
 Beløbene i i alt-kolonnen skal svare til beløbene i hovedoversigt til  

 regnskab.
MELLEMREGNINGER MELLEM REGNSKAB OG STATUS Mio kroner (1. del) OVERSKUD (overført til balancekonto 9.99) Forrentning og afskrivning indgår ikke i budget- og regnskabssystemet.
Det  

 tjener derfor ikke noget formål at aktivere anlægsudgifterne på status, der  

 således bliver en ren finansiel status, der alene viser  

 kommunens/amtskommunens likvide aktiver, tilgodehavender og gæld.
 Den finansielle status er illustreret på omstående side, hvor kun  

 hovedfunktionerne (den autoriserede kontoplans 1. overskrift) er medtaget.  

 Den finansielle status skal som mindstekrav specificeres på funktioner (2. og  

 3. ciffer). Den finansielle status bliver således identisk med hovedkonto 9 i  

 den autoriserede kontoplan.
 Udover en kolonne for ultimosaldi kan der også medtages en kolonne for  

 primosaldi.
4.31 PERSONALEOVERSIGT (REGNSKAB) Den personaleoversigt, der skal foreligge i forbindelse med  

 regnskabsaflæggelsen, er illustreret på følgende side.
 Oversigten skal som mindstekrav indeholde de anførte to kolonner, hvoraf  

 kolonne 2 svarer til kolonne 1 i personaleoversigten vedrørende budgetet.
 Forspalten svarer til forspalten i personaleoversigten for budgetåret.
PERSONALEOVERSIGT FOR REGNSKABSÅRET På grund af, at budget- og regnskabssystemets status er en ren finansiel  

 statul, der kun omfatter kommunens forskellige likvide beholdninger,  

 tilgodehavender og gældsposter, aktiveres kommunens ejendomme og faste anlæg  

 ikke på status.
Da der desuagtet er behov for en fortegnelse over kommunens ejendomme og  

 faste anlæg, må der oprettes en obligatorisk ejendomsfortegnelse, der som  

 mindstekrav skal indeholde oplysninger om; Udstykningsforetagender skal medtages i ejendomsfortegnelsen, mens  

 selvejende instituTioner ikke medtages.
4.33 GARANTI- OG EVENTUALRETTIGHEDSFORTEGNELSE Da den finansielle status kun bør indeholde egentlige finansielle  

 rettigheder og forpligtelser, udarbejdes en fortegnelse over dels kommunens  

 garantiforpligtelser, dels kommunens eventualrettigheder.
Af  

 garantifortegnelsen skal som minimum fremgå garantiens størrelse ultimo  

 regnskabsåret, hvem der er långiver, samt for hvem der er afgivet garanti.
I  

 tilfælde af garanti til boligbyggeri kan der angives samlede tal for  

 restgarantisummen.
I tilfælde af garanti til enkeltpersoner i medfør af den  

 sociale lovgivning, boliglovgivning osv. eller vejlån, kloaklån m.v. angives  

 kun dan samlede restgarantisum ultimo regnskabsåret for de enkelte typer af  

 lån, idet opmærksomheden henledes på, at disse typer af garantier i alle  

 tilfælde skal opføres således, at det ikke er muligt at identificere  

 enkeltpersoner, for hvem garanti er afgivet.
Gør eventuelt særlige forhold  

 sig gældende vedrørende låne- eller garantiforholdet, afgives der bemærkning  

 herom.
Som eventualrettigheder anses sådanne ydelser, som kommunen har ønsket og  

 fået sikkerhed for i form af pantebreve o.lign., selv om ydelserne i  

 realiteten må betragtes som drifts- eller anlægstilskud til formålet.
Med  

 eventualrettigheder tænkes især på sådanne forhold, som giver kommunen  

 eventualret til at få de pågældende tilskud tilbagebetalt, hvis det formål,  

 hvortil de blev ydet, opgives inden for en given tid.
Efter den enkelte  

 kommunalbestyrelses/amtråds bestemmelse kan fortegnelsen udvides til at  

 omfatte andre forpligtelser og rettigheder, som eventuelt kan blive aktuelle  

 i forbindelse med f.eks. tilbagekøb/-fald af fast ejendom.
4.34 PRÆSTATIONSOVERSIGT (REGNSKAB) Der henvises til afsnit 4.14 om præstationsoversigt for budgettet.
