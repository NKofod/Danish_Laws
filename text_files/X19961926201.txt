Skulderlidelser kan anerkendes som erhvervssygdomme En mand havde i mere end 40 år været beskæftiget som slagteriarbejder.  

 Noget af tiden havde han båret kreaturkroppe fra kølerum til udbening og  

 flækket kranier.
De seneste ca. 12 år havde han udbenet forskellige  

 kødstykker på akkord.
Arbejdet indebar bl.a., at ribbenene blev knækket og  

 senere trukket fri af kødet med en krog.
Der skulle rykkes flere gange pr.  

 udskæring, og der kunne være tale om ca. 3600 ryk med krogen i løbet af en  

 arbejdsdag.
 Slagteriarbejderen fik efterhånden mere og mere ondt i skulderen og måtte  

 til sidst holde op med slagteriarbejdet.
 Efter indstilling fra Erhvervssygdomsudvalget traf Arbejdsskadestyrelsen  

 afgørelse om, at skulderlidelsen, der bestod i forandringer i skulderleddets  

 rotatorsener, skyldtes arbejdet.
 KOMMENTAR:
Lidelsen »forandringer i skulderleddets rotatorsener« er nævnt i  

 fortegnelsen over erhvervssygdomme.
Lidelsen kan derfor anerkendes af  

 Arbejdsska- destyrelsen under forudsætning af, at nogle betingelser, der er nævnt i  

 fortegnelsen, er opfyldt.
Disse betingelser er, at lidelsen er opstået efter  

 længere tids statisk belastning med armene hævet over skulderhøjde.
Slagteriarbejderen opfyldte ikke disse betingelser, og vi kunne derfor  

 ikke umiddelbart anerkende hans skulderlidelse.
Sagen blev derfor forelagt  

 for Erhvervssygdomsudvalget, fordi der kunne være en sammenhæng mellem hans  

 arbejde og skulderlidelsen.
Erhvervssygdomsudvalget indstillede til Arbejdsskadestyrelsen, at  

 skulderlidelsen blev anerkendt, fordi udvalget fandt det overvejende  

 sandsynligt, at arbejdet var årsag til lidelsen.
Udvalget lagde vægt på, at  

 der havde været tale om kraftbetonet, skulderbelastende arbejde i form af  

 udbening, og at der var sammenhæng mellem det belastende arbejde og lidelsen.
 Yderligere oplysninger kan fås hos kontorchef Karin Holst Jensen og  

 konsulent Marianne Helweg-Larsen.
