Ægtefællebidrag.
Lav indtægt  

 hos bidragspligtige Bortfald af ægtefællebidrag indtil videre  

 p.g.a. lav indtægt hos pligtige, der var førtidspensionist.
 Ægteskabslovens § 50, stk. 2.
 Civilretsdirektoratets afgørelse af 25. september  

 1998, j.nr. 1998-550-93:
 "Civilretsdirektoratet har nu behandlet Deres klage  

 over X  Statsamts afgørelse af 12. februar 1998  om bidrag.  

 Ved afgørelsen bestemte statsamtet, at bidraget til Deres underhold  

 bortfalder med virkning fra den 1. maj 1998 og indtil videre.
 De har anmodet om, at bidraget ikke bortfalder, idet De  

 navnlig har henvist til Deres økonomiske forhold.
 Vi har gennemgået sagen, og vi ændrer ikke  

 statsamtets afgørelse.
 ...
Vi kan oplyse, at man ved fastsættelsen af  

 ægtefællebidrag især lægger vægt på  

 parternes indtægter før skat og arbejdsmarkedsbidrag.
Parternes  

 udgifter har normalt ikke stor betydning, bortset fra bidragspligtiges  

 underholdsforpligtelser over for børn.
Bidraget fastsættes normalt til et beløb  

 svarende til 1/5 af forskellen mellem parternes indtægter.
En  

 ægtefælles samlede underholdsforpligtelser vil dog normalt ikke  

 kunne overstige 1/3 af den pågældende indtægt.
 Vi kan endvidere oplyse, at statsamterne og  

 Civilretsdirektoratet er tilbageholdende med at fastsætte  

 ægtefællebidrag, når den bidragspligtiges indtægt  

 før skat og arbejdsmarkedsbidrag er mindre end ca. 13.500 kr. om  

 måneden.
 Det fremgår af sagen, at De og M blev skilt  

 ved bevilling den 8. januar 1988 på vilkår af, at M skulle betale  

 bidrag til Deres underhold efter statsamtets bestemmelse indtil den 11.  

 januar 2000, hvorefter enhver underholdspligt skulle bortfalde.
 Vi har for Deres vedkommende lagt til grund, at De  

 modtager folkepension med i alt 7.586 kr. om måneden.
 Vi har for M s vedkommende lagt til grund, at han indtil  

 den 30. april 1998 havde en månedlig lønindtægt på  

 ca. 26.000 kr., og at han med virkning fra den 1. maj 1998 kun har  

 indtægt i form af førtidspension på i alt 5.343 kr.  

 månedligt.
 Vi har lagt vægt på disse oplysninger og  

 finder, under hensyn til M s ændrede økonomiske situation, at  

 han bør fritages for at betale bidrag til Deres underhold.".
