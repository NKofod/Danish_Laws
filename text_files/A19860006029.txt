 Herved bekendtgøres bogføringslov nr. 178 af 5. juni 1959  

 med de ændringer, der følger af lov nr. 225 af 8. juni 1966 og lov nr. 122 af  

 25. marts 1970.
 § 1.  Pligt til at føre forretningsbøger påhviler:
Stk. 2.  Såfremt en ejendom drives dels som landbrug,  

 dels som gartneri, frugtplantage eller planteskole, er den benyttelse, der må  

 anses for hovedformålet for driften af ejendommen, afgørende for  

 bogføringspligten.
Er ejendommen bortforpagtet, påhviler bogføringspligten  

 brugeren.
Såfremt ejendommen er i sameje, er samtlige parthavere hver for sig  

 ansvarlig for, at bogføringspligten opfyldes.
Stk. 3.  Den, der er ejer eller bruger af flere af de  

 under stk. 1, litra C, nr. 35, nævnte ejendomme, er bogføringspligtig,  

 såfremt ejendommenes samlede areal udgør mindst 15 ha og de samlede  

 ejendomsværdier udgør 175.000 kr. eller derover.
På tilsvarende måde er den,  

 der er ejer eller bruger af flere af de under nr. 36 nævnte ejendomme,  

 bogføringspligtig, såfremt ejendommenes samlede ejendomsværdier udgør 125.000  

 kr. eller derover.
Hvor ejeren af en af de under nr. 35 eller 36 nævnte  

 ejendomme har bortforpagtet en del af ejendommen, der ikke er selvstændigt  

 vurderet, afhænger ejerens og forpagterens bogføringspligt af, hvor stor en  

 del af arealet og ejendomsværdien (nr. 35) eller af ejendomsværdien alene  

 (nr. 36) der må anses at falde på hver af de 2 dele af ejendommen.
Stk. 4.  Den ansættelse til ejendomsværdi, der for de  

 under stk. 1, litra C, nr. 35, 36 og 37, nævnte ejendomme for et regnskabsår  

 er afgørende for bogføringspligten, er den seneste ansættelse før  

 regnskabsårets begyndelse.
Dette gælder, selv om der i tidsrummet mellem  

 ansættelsen og regnskabsårets begyndelse er sket ændringer i ejendommens  

 størrelse eller tilstand.
Ved erhvervelsen af en af de pågældende ejendomme  

 indtræder bogføringspligten for erhververen fra ejendommens overtagelse at  

 regne.
For den tidligere ejer ophører bogføringspligten fra samme tidspunkt.  

 Tilsvarende regler gælder ved forpagtnings påbegyndelse og ophør.
 Stk. 5.  Såfremt en bogføringspligtig i øvrigt tillige  

 driver erhvervsvirksomhed, der ikke omfattes af bestemmelserne i stk. 1, er  

 den pågældende også bogføringspligtig med hensyn til denne virksomhed.
 Stk. 6.  Indtræder bogføringspligt for virksomheder, der  

 ikke hidtil har været bogføringspligtige, som følge, af at der ved de  

 almindelige vurderinger sker ændringer i landbrugsejendommes ansættelse til  

 ejendomsværdi, jfr. stk. 1, litra C, nr. 35, kan handelsministeren udsætte  

 tidspunktet for bogføringspligtens indtræden i indtil 2 år.
§ 2.  Forretningsbøger skal føres på ordentlig og  

 omhyggelig måde og skal give så fuldstændig oplysning om den  

 bogføringspligtiges forretninger og formueforhold, som hensynet til  

 kreditorer og offentlige myndigheder tilsiger.
Handelsministeren fastsætter  

 de nærmere regler for bogføringspligtens omfang og indhold i øvrigt.
 Stk. 2.  Forretningsbøger skal opbevares i 5 år regnet  

 fra udgangen af det regnskabsår, i hvilket den sidste notering er foretaget.  

 Løsblade, kort el. lign. samt i et af handelsministeren nærmere bestemt  

 omfang de til bogføringen hørende bilag skal opbevares i 5 år fra udgangen af  

 vedkommende regnskabsår.
 § 3.  Overtrædelse af loven eller de i medfør af denne  

 fastsatte bestemmelser, der er begået forsætligt eller af grov uagtsomhed,  

 straffes med bøder, medmindre strengere straf er forskyldt efter den øvrige  

 lovgivning.
 Stk. 2.  Er lovovertrædelsen begået af et aktieselskab,  

 andelsselskab eller lignende, kan der pålægges virksomheden som sådan  

 bødeansvar.
 § 4.  Denne lov, der ikke gælder for Færøerne, træder  

 i kraft den 1. januar 1960.
 Stk. 2.  Handelsministeren fastsætter efter forhandling  

 med ministeren for Grønland, hvornår og i hvilket omfang loven træder i kraft  

 for Grønland.
 Stk. 3.  Samtidig ophæves lov nr. 98 af 10. maj 1912 om  

 bogføring m.v., som ændret ved lov nr. 308 af 22. december 1927 og lov nr.  

 127 af 15. april 1930. Endvidere ophæves § 307, 2. punktum, i lov om rettens  

 pleje, jfr. lovbekendtgørelse nr. 265 af 15. september 1953, og § 132, 2.  

 stk., 2. og 3. punktum, i lov om stempelafgift, jfr. lovbekendtgørelse nr. 99  

 af 23. april 1929.
 Stk. 4.  Såfremt regnskabsperioden i en ved lovens  

 ikrafttræden bestående virksomhed, der er bogføringspligtig i henhold til  

 tidligere lovgivning, endnu ikke er udløbet, vil bogføringen indtil  

 regnskabsperiodens udløb kunne foretages i overensstemmelse med de hidtil  

 gældende bestemmelser.
 Stk. 5.  For virksomheder, der ikke er  

 bogføringspligtige i henhold til tidligere lovgivning, men som omfattes af  

 nærværende lov, indtræder bogføringspligten først på et ved kgl. anordning  

 fastsat senere tidspunkt.
------------- Lov nr. 225 af 8. juni 1966 indeholder følgende ikrafttrædelses- og  

 overgangsbestemmelser:
§ 2 Stk. 1.  For den, der ikke har været bogføringspligtig  

 efter de hidtil gældende regler i bogføringsloven, men som vil være det efter  

 ændringerne i § 1 (* 1), indtræder bogføringspligten den 1. januar 1967. For  

 den, der den 1. juli 1966 er ejer eller bruger af en landbrugsejendom, gælder  

 dog, at såfremt ejendomsværdien er 200.000 kr. eller derover, men under  

 225.000 kr., indtræder bogføringspligten først den 1. januar 1968, og såfremt  

 ejendomsværdien er under 200.000 kr., indtræder bogføringspligten først den  

 1. januar 1969. Falder de i 1. og 2. punktum nævnte tidspunkter i den  

 pågældendes regnskabsperiode, indtræder pligten dog først ved næste  

 regnskabsperiodes begyndelse.
Stk. 2.  Uanset bestemmelserne i § 1 er den ejer eller  

 bruger af en landbrugsejendom, gartneriejendom, frugtplantage eller  

 planteskole, som hidtil har været omfattet af bogføringsloven, fortsat  

 bogføringspligtig efter lovens regler.
Pligten bortfalder dog, hvis den  

 pågældende ophører med at drive ejendommen eller en del af denne.
INDUSTRIMINISTERIET, DEN 19. FEBRUAR  

 1986 IB STETTER /Merete Rasmussen (* 1) § 1 ændrer bogføringslovens § 1, stk. 1, litra C, nr. 35, 36 og 37,  

 samt § 1, stk. 3 og 4.
