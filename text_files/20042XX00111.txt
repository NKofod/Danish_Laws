Skriftlig fremsættelse (23. februar 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 indhentning af tilbud i bygge- og anlægssektoren.
(Lovforslag nr.
L 42).
 Herved tillader jeg mig for Folketinget at fremsætte:
Forslag til lov om indhentning af tilbud i bygge- og  

 anlægssektoren. (Lovforslag nr.
L 42), der er en uændret genfremsættelse af L  

 150, der blev fremsat den 15. december 2004.
Regeringen lægger vægt på et effektivt byggeri.
Der er  

 stadig et effektiviseringspotentiale i dansk byggeri, når vi sammenligner med  

 andre lande.
Det bedste middel til at udløse dette potentiale er konkurrence.
Tilbudsloven fra 2001 skal sikre forretningsmæssighed ved  

 offentligt og offentligt støttet byggeri.
Gevinsten ved konkurrence må  

 imidlertid vejes op imod udbyderes og tilbudsgiveres omkostninger ved at  

 gennemføre konkurrencen.
Allerede i 2002 fastsatte jeg derfor i  

 Konkurrenceevnepakken, at der ved offentligt og offentligt støttet byggeri  

 højst  

 skal kunne indhentes 4 underhåndsbud.
 En omfattende undersøgelse af tilbudslovens virkninger, som  

 jeg har fået gennemført, har imidlertid vist, at tilbudsgiversiden fortsat  

 bruger mange ressourcer ved at afgive tilbud på offentligt finansieret  

 byggeri.  

 Forslaget om at ændre tilbudsloven skal derfor bidrage til at undgå et  

 unødigt  

 ressourcetræk i forbindelse med tilbud på offentligt finansieret byggeri,  

 uden  

 at det begrænser mulighederne for en effektiv konkurrence.
Undersøgelsen viste, at der er behov for større  

 gennemsigtighed omkring tildelingen af opgaverne.
Lovforslaget vil derfor  

 skabe  

 større klarhed omkring de kriterier, som tilbud sammenlignes på grundlag af.
Endelig skal lovforslaget bidrage til regelforenklingen.
I  

 dag findes nogle af de operative bestemmelser for indhentning af tilbud og  

 tildeling af ordren i loven, medens andre bestemmelser findes i  

 tilbudsbekendtgørelsen.
De to regelsæt overlapper endvidere hinanden i et  

 vist  

 omfang.
For at skabe en klarere indbyrdes sammenhæng i regelsættet og gøre  

 det  

 mere overskueligt foreslås det derfor at indarbejde tilbudsbekendtgørelsens  

 regler i selve loven.
Konkret foreslås det, at der kun kan forhandles med 3  

 tilbudsgivere eller derunder, og at de ikke-inviterede tilbudsgivere frigøres  

 fra deres tilbud, så snart forhandlingspartnerne er valgt.
Dette vil spare  

 ressourcer for tilbudsgiverne.
Også udbyderne kan spare ressourcer, fordi de  

 fremover ikke skal forhandle med alle forskriftsmæssige tilbudsgivere.
Reglerne for indhentning af underhåndsbud foreslås også  

 ændret, så offentlige og offentligt støttede udbydere kun kan indhente et 4.  

 underhåndsbud, hvis dette kommer fra en tilbudsgiver, der ikke kommer fra  

 lokalområdet.
Der sker endvidere den ændring, at tærsklen for indhentning af  

 underhåndsbud hæves fra de nugældende 2 mio. kr. til 3 mio. kr.
Dette kan  

 spare  

 ressourcer på begge sider.
 For at give tilbudsgiverne bedre muligheder for at disponere  

 sine ressourcer i forbindelse med en direkte indbudt licitation foreslås det,  

 at udbyder i opfordringen til at byde skal oplyse, hvor mange tilbudsgivere,  

 der maksimalt vil blive opfordret til at byde.
Forslaget om, at udbyderen normalt skal vægte  

 underkriterierne ved en licitation med tildelingskriteriet det økonomisk mest  

 fordelagtige bud, vil give en potentiel tilbudsgiver bedre mulighed for at  

 vurdere, om der overhovedet skal afgives bud.
Herudover giver kravet om  

 vægtning af underkriterierne større sikkerhed for, at de indkomne tilbud er  

 blevet sammenlignet på en fair og objektiv måde.
 Tilbudsgivernes retssikkerhed tilgodeses endvidere ved et  

 krav om, at udbydere, der indleder forhandlinger, altid skal give de  

 fravalgte  

 tilbudsgivere en begrundelse for fravalget.
 Idet jeg henviser til de udførlige bemærkninger til  

 lovforslaget, skal jeg anbefale forslaget til Folketingets velvillige  

 behandling.
