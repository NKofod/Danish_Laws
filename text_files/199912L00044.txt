Fremsat den 13. oktober 1999 af skatteministeren (Ole  

 Stavad) Forslag til Lov om ændring af boafgiftsloven og ligningsloven (Erstatninger m.v. for overgreb under Anden Verdenskrig,  

 forhøjelse af bundfradrag for ydelser fra sociale fonde og  

 skattefritagelse for støjbegrænsningstilskud m.v.) § 1 I lov om afgift af dødsboer og gaver (boafgiftsloven), jf.  

 lovbekendtgørelse nr. 662 af 12. august 1999, foretages  

 følgende ændring:
 1. I § 3 indsættes som stk. 3:
» § 2 I lov om påligningen af indkomstskat til staten  

 (ligningsloven), jf. lovbekendtgørelse nr. 819 af 3. november 1997,  

 som senest ændret ved lov nr., foretages følgende  

 ændringer:
 1. I § 7, litra z, 1. og 2. pkt., ændres »5.000 kr.« til : »10.000 kr.«.
2. I § 7 F, stk. 1, nr. 2, ændres »ydelsesstøtte« til:  

»ydelsesbidrag og ydelsesstøtte«, 3. Efter § 7 R indsættes:
» Stk. 2. Tilskud, der ydes af Vejdirektoratet eller af andre  

 offentlige myndigheder til foranstaltninger til begrænsning af  

 støj fra veje, medregnes ikke til den skattepligtige indkomst.
 Stk. 3. Hvis der til foranstaltninger til begrænsning af  

 støj er ydet offentligt tilskud, der omfattes af bestemmelserne i  

 stk. 1 eller stk. 2, behandles andre tilskud, der ydes til de samme  

 foranstaltninger, skattemæssigt efter reglerne i stk. 1 eller  

 stk. 2.
 Stk. 4. Den del af udgifterne til foranstaltninger til  

 begrænsning af støj, som dækkes af tilskudsbeløb  

 efter stk. 1-3, kan ikke fradrages ved indkomstopgørelsen eller  

 medregnes ved opgørelsen af grundlaget for skattemæssige  

 afskrivninger og medregnes ikke til anskaffelsessummen ved opgørelsen  

 af den skattepligtige fortjeneste eller tab ved afståelse af  

 ejendommen.
§ 7 T.
Til den skattepligtige indkomst medregnes ikke  

 udbetalinger m.v. fra stater, fonde, organisationer m.v., såfremt de er  

 udbetalt som følge af nazistiske overgreb mod personer under Anden  

 Verdenskrig.
§ 3 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 1 og ligningslovens § 7 T som affattet ved  

 denne lovs § 2, nr. 3, har virkning for udbetalinger, som har fundet sted den  

 1. januar 1998 eller senere.
 Stk. 3. § 2, nr. 1, har virkning for ydelser, der  

 udbetales fra og med den 1. januar 2000.
 Stk. 4. § 2, nr. 2, har virkning fra og med 1. juli  

 1999.
 Stk. 5. Ligningslovens § 7 S, stk. 1, som affattet ved  

 denne lovs § 2, nr. 3, har virkning fra og med den 1. januar 2000.  

 Ligningslovens § 7 S, stk. 2-4, som affattet ved denne lovs § 2, nr. 3, har  

 virkning fra og med den 1. januar 1999.
 Bemærkninger til lovforslaget.
 Almindelige bemærkninger.
 Nærværende lovforslag indeholder dels  

 erstatninger m.v. for overgreb under Anden Verdenskrig, forslag om  

 forhøjelse af den skattefrie bundgrænse for ydelser til personer  

 fra godkendte fonde m.v. og dels skattefritagelse for  

 støjbegrænsningstilskud.
Erstatninger m.v. for overgreb under Anden Verdenskrig Baggrunden for denne del af lovforslaget er, at flere  

 lande, organisationer, fonde m.v. udbetaler erstatninger m.v. til personer,  

 der har været udsat for overgreb under Anden Verdenskrig.
Det er  

 fortrinsvis til jøder disse erstatninger m.v. udbetales.  

 Udbetalingerne kan dog også tilfalde andre personer, som har lidt  

 overgreb under Anden Verdenskrig.
Som reglerne er i dag, vil nogle af disse  

 udbetalinger være boafgiftspligtige eller indkomstskattepligtige for  

 modtagerne.
Regeringen finder ikke, at dette er acceptabelt, og  

 foreslår derfor, at der skabes en generel hjemmel til, at sådanne  

 udbetalinger er fritaget for boafgift og indkomstskat.
 Gældende ret.
Erstatningers skattemæssige behandling  

 afhænger af, hvad erstatningen træder i stedet for.
Dette  

 betyder, at såfremt der er tale om en erstatning eller kompensation for  

 noget, der i forvejen er skattefrit, medregnes erstatningen ikke til den  

 skattepligtige indkomst.
Dette kan for eksempel være erstatning for  

 tort, som er skattefri.
Erstatning for tabt arbejdsfortjeneste vil derimod  

 være skattepligtig, idet lønnen, som erstatningen træder i  

 stedet for, er skattepligtig.
Tilbagelevering af konfiskerede værdier  

 til den oprindelige ejer er ikke skattepligtig.
Erstatninger m.v. vil efter  

 gældende regler medføre boafgiftspligt, såfremt de  

 udbetales til en arving i stedet for til den oprindelige modtager.
 På nuværende tidspunkt er Skatteministeriet  

 bekendt med følgende ordninger:
 a)	Engangsudbetalinger fra schweizisk fond til trængende ofre for  

 Holocaust under Anden Verdenskrig.
 b)	Udbetalinger af »sovende konti« fra Schweiz.
 c)	Erstatninger fra fond stiftet af schweiziske banker og andre enheder  

 som følge af erstatningsaftale mellem førstnævnte og ofre  

 for Anden Verdenskrig.
 d)	Udbetalinger fra den norske stat til personer, som i Norge blev ramt  

 af antijødiske tiltag under Anden Verdenskrig.
 Ovennævnte ordninger er til dels en kompensation for  

 de lidelser, jøder og eventuelt andre personer blev udsat for under  

 Anden Verdenskrig, og derudover er der tale om tilbagebetalinger af  

 værdier, som blev konfiskeret under krigen.
 Nogle af udbetalingerne er efter gældende regler og  

 skatteretlig praksis skattefri for modtageren.
For eksempel har Ligningsrådet ved bindende  

 forhåndsbesked svaret, at engangsudbetalinger som nævnt under  

 pkt. a er skattefri for modtagerne i Danmark, idet de behandles efter den  

 skatteretlige praksis vedrørende kulancemæssig torterstatning.  

 Fonden, som udbetaler engangsydelserne, har fremskaffet midlerne ved bidrag  

 fra schweiziske banker, erhvervsliv og nationalbank, og engangsydelserne  

 udbetales primært til jøder, som er ofre for Holocaust, og som  

 er født før 1945. Dernæst udbetales ydelserne til  

 jøder, der levede i et land, der under Anden Verdenskrig var under  

 nazistisk regime m.v.
Et fælles krav er, at den ansøgende person  

 skal være i økonomisk trang.
Den danske nationalkomité,  

 som er nedsat af Det Mosaiske Troessamfund, har defineret nærmere  

 betingelser herfor.
Ordningen anses ikke for at være en  

 understøttelsesfond på trods af trangskriteriet.
 Andre ydelser, der udbetales, kan dog være  

 skattepligtige for modtagerne og andre boafgiftspligtige for  

 efterkommerne.
Fra Schweiz udbetales nu de såkaldte »sovende  

 konti«, jf. pkt. b.
Disse konti er bankkonti, der er oprettet før den  

 9. maj 1945, og som har stået urørt siden da.
Udbetalingen kan  

 opdeles i to summer, nemlig den oprindelige hovedstol og de  

 påløbne renter.
Hovedstolen er naturligvis skattefri for den  

 oprindelige ejer.
Såfremt denne person er død, og kapitalen  

 udbetales til én eller flere arvinger, er kapitalen boafgiftspligtig.  

 Renter, som er påløbet de sovende konti, er principielt  

 skattepligtige, og modtageren skal som følge heraf medregne  

 beløbet til sin skattepligtige indkomst.
Hvis den oprindelige ejer af  

 kontoen er død, udbetales pengene til den nærmeste arving, som  

 efter gældende regler er boafgiftspligtig af det fulde beløb,  

 d.v.s. både af den oprindelige hovedstol og renter.
Derudover vil der formentlig fremover blive udbetalt  

 erstatninger fra den under pkt. c nævnte fond.
Der er endnu ikke  

 opnået enighed om den egentlige udbetaling af disse erstatninger.  

 Fondens midler er indbetalt af bl.a. schweiziske banker.
Personerne, der kan  

 modtage erstatninger herfra, er overlevende eller pårørende til  

 ofre for Holocaust, som havde indestående i banker eller andre  

 tilgodehavender i Schweiz.
Derudover kan andre berørte personer eller  

 deres arvinger få erstatning, såfremt de har været udsat  

 for andre overgreb nævnt i den bagvedliggende aftale.
Dette er  

 eksempelvis slavearbejde eller nægtet indrejse i Schweiz på trods  

 af, at de var forfulgte.
Udbetalingernes endelige karakter kendes endnu ikke,  

 men det må formodes, at der er tale om en form for torterstatning, som  

 er skattefri.
Udbetales erstatningen til en arving, udløser dette  

 efter de gældende regler boafgift.
Endvidere udbetaler den norske stat for tiden et  

 standardbeløb til personer, som i Norge blev ramt af  

 antijødiske tiltag under Anden Verdenskrig, jf. pkt. d.
Udbetalingerne  

 sker til personer født inden udgangen af 1942, som blev ramt af  

 antijødiske tiltag, såsom at få konfiskeret ejendele eller  

 formue.
Disse udbetalinger vil efter gældende regler formentlig ikke  

 være skattepligtige for den person, der var udsat for overgrebet.
Hvis  

 personen ikke er i live i dag, udbetales beløbet til den eller de  

 nærmeste arvinger.
Udbetalingen vil være boafgiftspligtig,  

 såfremt den udbetales til en arving.
Derudover sker der nu tilbageskødning af ejendomme,  

 som blev konfiskeret af det nazistiske styre under Anden Verdenskrig.
Disse  

 tilbageskødninger sker til den oprindelige ejer, såfremt denne  

 lever i dag, og tilbageskødningen er derfor hverken afgiftspligtig  

 eller skattepligtig.
Sker tilbageskødningen til en arving, kan  

 værdien af ejendommen være boafgiftspligtig, såfremt  

 afdøde havde hjemting i Danmark, og hele afdødes formue derfor  

 blev omfattet af boafgiftspligten (arveafgiften) i Danmark.
 Foreslåede ændringer.
 Indkomstbeskatning eller boafgiftspligt af disse  

 udbetalinger m.v. er efter Regeringens opfattelse ikke acceptabel set i lyset  

 af baggrunden for udbetalingerne.
 Det foreslås, at der skabes generel hjemmel til  

 skattefritagelse og boafgiftsfritagelse for beløb, incl. renter, der  

 udbetales fra ordninger som følge af nazistiske overgreb mod personer  

 under Anden Verdenskrig samt boafgiftsfrihed for ejendomme m.v., som  

 tilbageskødes til de oprindelige ejeres arvinger.
 Der skal således ikke søges om fritagelse.  

 Det er ligningsmyndighederne og skifteretterne, der skal påse, at  

 betingelserne for skattefritagelse henholdsvis fritagelse for boafgift er  

 opfyldt.
 Ved afgørelsen af, om en udbetaling m.v. vil  

 være omfattet af den foreslåede ændring i boafgiftsloven og  

 ligningsloven, lægges der vægt på følgende:
-	Ordningen har objektive kriterier i forhold til modtagerkredsen.
Det  

 vil sige, at ordningen ikke favoriserer personer ud fra tilhørsforhold  

 alene, men at der lægges vægt på, hvad den  

 pågældende person har været udsat for under Anden  

 Verdenskrig.
Sådan som ordningerne er sammensat, vil det fortrinsvis  

 være jøder, der har mulighed for at ansøge om at få  

 udbetalt engangsydelser m.v. på grund af overgreb under Anden  

 Verdenskrig.
Det kan dog også tænkes, at andre personer har  

 mulighed for at få udbetalt en tilsvarende erstatning m.v., fordi den  

 pågældende person har lidt overgreb under Anden Verdenskrig  

 på grund af religion, hudfarve, seksuel orientering m.v.
-	Overgrebet kan eksempelvis være -	personlig forfølgelse, -	konfiskation af ejendom m.v., -	personen har udført tvangsarbejde, -	personen har deponeret penge eller andre værdier inden krigens  

 slutning, som efterfølgende ikke er tilbagebetalt, eller -	personen har været frarøvet andre personlige  

 rettigheder.
 Alle ovennævnte udbetalinger a-d vil på  

 grundlag af de oplysninger, der foreligger på nuværende  

 tidspunkt, være omfattet af de foreslåede regler.
 Bundfradrag for ydelser fra godkendte fonde m.v., hvis formål  

 er at støtte socialt eller sygdomsbekæmpende arbejde.
 Formålet med denne del af lovforslaget er en  

 opjustering af det skattefri bundfradrag for ydelser fra sociale fonde,  

 stiftelser, foreninger m.v.
Ligningslovens § 7, litra z, blev indsat ved lov nr.  

 839 af 18. december 1987, jf.
Folketingstidende 1987-88, 1. saml.,  

 tillæg A 335, og Folketingets forhandlinger, 527.
 Det skattefrie bundfradrag i § 7, litra z, har ikke  

 været underlagt nogen form for regulering siden vedtagelsen for 12  

 år siden.
 Efter bestemmelsen skal ydelser til en person fra en fond,  

 stiftelse, forening m.v., som er godkendt af socialministeren, og hvis  

 formål det er at støtte socialt eller sygdomsbekæmpende  

 arbejde, ikke medregnes til modtagerens skattepligtige indkomst.
 Formålet med bestemmelsen var at fritage  

visse mindre ydelser, der udbetales af godkendte fonde  

 til sociale formål og sygdomsbekæmpelse.
 Den skattefri beløbsgrænse blev i  

 overensstemmelse med bestemmelsens formål fastsat til 5.000 kr.
 Ordningen er udformet således, at foreninger og  

 fonde m.v., der foretager uddelinger til sociale formål,  

 sygdomsbekæmpelse og sygdomsforebyggende formål, kan søge  

 socialministeren om godkendelse til at foretage skattefrie uddelinger.
Ydelserne fra disse godkendte organisationer er skattefrie  

 i det omfang, de ikke overstiger 5.000 kr. årligt.
Hvis modtageren  

 får mere end én ydelse fra samme organisation,  

 sammenlægges indkomstårets ydelser.
Hvis værdien af  

 årets samlede ydelser fra den pågældende organisation  

 overstiger bundfradraget på de 5.000 kr., beskattes det overskydende  

 beløb efter de almindelige regler.
Der sker derimod ikke  

 sammenlægning af årets ydelser fra forskellige  

 organisationer.
Samtidig med indførelsen af skattefriheden blev  

 indberetningspligten for fonde begrænset, således at der ikke  

 fremover skulle foretages indberetning af skattefrie ydelser.
Herved blev der  

 bl.a. opnået en væsentlig administrativ lettelse for de uddelende  

 organisationer.
 En ren pristalsregulering ville kun begrunde en  

 forhøjelse af bundfradraget til ca. 7.000 kr. (2000-niveau).  

 Regeringen anser det for hensigtsmæssigt at fastholde bundfradraget som  

 et fast beløb og har på den baggrund valgt at fastsætte  

 fradraget til et beløb, der er noget højere end en ren  

 pristalsregulering.
Skattefritagelse for støjbegrænsningstilskud I regeringens trafikplan »Trafik 2005« er der opstillet en  

 målsætning om, at højst 50.000 boliger er belastet med et  

 trafikstøjniveau på over 65 dB(A) i 2010. Et af midlerne til at  

 mindske antallet af trafikstøjbelastede boliger er statstilskud til  

 facadeisolering.
Statstilskud til facadeisolering vil efter de almindelige  

 skatteregler være skattepligtig indkomst for boligejeren.
Dette  

 følger af statsskattelovens § 4.
Siden 1987 har skatteministeren via de årlige  

 finanslove været bemyndiget til at yde skattefritagelse for tilskud,  

 der ydes af Banestyrelsen (tidligere DSB) til støjbegrænsende  

 foranstaltninger langs  jernbanenettet.
I finansloven for  

 finansåret 1999 blev skattebestemmelsen om disse tilskud ændret,  

 således at der ikke længere er tale om en bemyndigelse, men om en  

 egentlig bestemmelse om skattefrihed.
Denne skattefritagelse har sammen med opsætningen af  

 støjskærme været medvirkende til, at antallet af  

 støjbelastede boliger langs jernbanenettet er blevet reduceret  

 mærkbart.
Omkring 4.700 boliger er blevet tilbudt facadeisolering mod  

 jernbanestøj, og mange har taget imod tilbuddet om statslig  

 støtte til isolering af opholdsrum typisk i form af udskiftning af  

 vinduer og døre.
Med det nuværende indsatsniveau mod  

 jernbanestøj vil alle boliger med et støjbelastningsniveau  

 på mere end 65 dB(A) inden 2009 have fået tilbudt  

 støjbegrænsning.
Der findes ikke en lignende skattefritagelsesbestemmelse  

 for tilskud til støjbegrænsende foranstaltninger mod  

vejstøj.
Støj fra vejtrafikken er imidlertid et langt  

 større problem end støj fra jernbanetrafikken, idet  

 vejtrafikstøj rammer omkring 10 gange så mange boliger.
Med  

 dette for øje har Vejdirektoratet siden 1992 gennemført  

 støjbeskyttelse.
Arbejdet langs vejnettet har hidtil bestået af  

 opsætning af støjskærme, hvorved ikke blot problemerne for  

 de nærmeste boliger med en støjbelastning på over 65 dB(A)  

 afhjælpes, men også problemerne for boliger med mindre  

 støjbelastning og for de udendørs opholdsarealer.
En  

 støjskærm beskytter imidlertid kun mod støj i 1-2 etagers  

 højde, desuden kan lokale topografiske forhold umuliggøre  

 opsætningen af støjskærme.
I disse tilfælde er der  

 behov for at kunne facadeisolere for at kunne hjælpe de mennesker, der  

 lever med støjbelastning.
Det skønnes, at man nu er nået til et punkt,  

 hvor det er nødvendigt at gennemføre støjbeskyttelse i  

 form af facadeisoleringer for at nå målene fra den  

 trafikpolitiske handlingsplan »Trafik 2005«.
Vejdirektoratet  

 påtænker derfor at etablere en tilskudsordning, hvor alle ejere,  

 hvis bolig er udsat for et lydtryksniveau på 60 dB(A) eller derover  

 på mindst én facade, vil blive tilbudt et tilskud til  

 facadeisolering.
Tilskuddenes størrelse vil afhænge af  

 støjbelastningen, således at der ydes et tilskud på 90  

 pct. af udgifterne til isoleringsarbejdet i boliger med mere end 70 dB(A), 75  

 pct., når støjbelastningen er mellem 65 og 69 dB(A) og 50 pct.,  

 når støjbelastningen er mellem 60 og 64 dB(A).
 De faktiske støttebeløb vil være meget  

 afhængige af boligernes kvalitet, størrelse og indretning.  

 Vejdirektoratet påtænker imidlertid at fastsætte en  

 øvre grænse for håndværkerudgifter på 75.000  

 kr. incl. moms, som der dog skal kunne dispenseres fra, såfremt det  

 viser sig nødvendigt at foretage så omfattende  

 isoleringsarbejder, at mekanisk ventilation må installeres.
 Det vurderes, at det via Vejdirektoratets  

 påtænkte tilskudsordning til facadeisolering vil være  

 muligt at reducere antallet af boliger langs statsvejnettet med en  

 støjbelastning på mere end 65 dB(A) med ca. 3.400. Det  

 bemærkes i den anledning, at erfaringerne fra jernbanenettets ordning  

 har vist, at der ikke kan forventes en 100 pct. tilslutning til en  

 tilskudsordning med henblik på facadeisolering.
Det foreslås, at tilskud fra Vejdirektoratet eller  

 andre offentlige myndigheder, f.eks. amtskommuner og primærkommuner,  

 til begrænsning af vejstøj gøres skattefrie.
En  

 skattefritagelse for amterne/kommunerne er hensigtsmæssig, hvis amterne  

 og/eller kommunerne etablerer tilskudsordninger på området.
 Bestemmelsen om skattefritagelse for  

 støjbegrænsende foranstaltninger langs jernbanenettet  

 foreslås overført til ligningsloven.
 Der vil med de foreslåede lovændringer blive  

 tilvejebragt en ensartet skattemæssig behandling af  

 støjbegrænsningstilskud fra offentlige myndigheder.
 Det foreslås endvidere, at private tilskud, der ydes  

 til støjbegrænsende foranstaltninger, hvortil der er ydet  

 skattefri tilskud fra det offentlige, skattemæssigt behandles som de  

 offentlige tilskud.
Provenumæssige konsekvenser Erstatninger m.v. for overgreb under Anden Verdenskrig Det er på nuværende tidspunkt ikke endeligt  

 opgjort hvor mange danskere, der vil modtage udbetalinger eller hvor store  

 beløb, der vil blive tale om.
Det forventes, at personkredsen bliver  

 meget begrænset, og provenutabet som følge af skatte- og  

 boafgiftsfritagelse skønnes at blive meget beskedent.
Bundfradrag for ydelser fra godkendte fonde m.v., hvis formål  

 er at støtte socialt eller sygdomsbekæmpende arbejde Der findes ingen tilgængelige oplysninger om hverken  

 antallet af personer, der har modtaget ydelser fra godkendte fonde til  

 sygdomsbekæmpende eller sociale formål, eller om de samlede  

 ydelser.
 Pr. 1.000 personer, der kan udnytte forhøjelsen  

 på 5.000 kr., skønnes provenutabet at udgøre ca. 2  

 mill.kr., hvoraf ca. 1,6 mill.kr. vedrører kommunerne.
Skattefritagelse for støjbegrænsningstilskud Der er ikke forbundet et egentligt provenutab med den del  

 af lovforslaget, der sikrer skattefritagelse for tilskud ydet gennem  

 ordningen om tilskud til facadeisolering, idet skattefritagelsen er forudsat  

 ved fastsættelse af de offentlige tilskuds størrelse.  

 Skattefritagelsen, der er en skatteudgift, modsvares således af en  

 mindreudgift for de offentlige kasser.
Administrative konsekvenser for stat, amter og  

 kommuner Forslaget skønnes ikke at medføre  

 nævneværdige konsekvenser for skattemyndighederne.
Erhvervsøkonomiske konsekvenser Skattefriheden af tilskud til støjisolering  

 må antages at øge boligejernes interesse for at  

 iværksætte støjisolering med deraf følgende  

 øget omsætning i byggebranchen.
Administrative konsekvenser for erhvervslivet og  

 borgerne Forslaget vurderes ikke at have nævneværdige  

 administrative konsekvenser for erhvervslivet eller borgerne.
Miljømæssige konsekvenser Den omhandlede støjisolering, som skattefritagelsen  

 understøtter, sker bl.a. i form af facadeisolering og må dermed  

 antages at have såvel støjmæssige som  

 varmeisoleringsmæssige positive effekter.
Forholdet til EU-retten Lovforslaget indeholder ikke EU-retlige aspekter.
Høring I forbindelse med udarbejdelse af forslaget om  

erstatninger m.v. for overgreb under Anden Verdenskrig er  

 følgende instanser og organisationer blevet hørt:
 Erhvervsministeriet, Finansministeriet,  

 Økonomiministeriet, Justitsministeriet, Advokatrådet, Foreningen  

 af Statsautoriserede Revisorer, Foreningen af Registrerede Revisorer,  

 Præsidenten for Østre Landsret, Præsidenten for Vestre  

 Landsret, Præsidenten for Københavns Byret, Præsidenten  

 for Retten i Odense, Præsidenten for Retten i Århus,  

 Præsidenten for Retten i Aalborg, Præsidenten for Retten i  

 Roskilde, Den Danske Dommerforening, Dommerfuldmægtigforeningen,  

 Politiets og Domstolenes Tjenestemandsforening, Skattechefforeningen,  

 Skatterevisorforeningen, Kommunernes Landsforening, Københavns  

 Kommune, Frederiksberg Kommune, Told- og Skattestyrelsen, Mosaiske  

 Troessamfund og Domsstolsstyrelsen.
De modtagne høringssvar har givet anledning til, at  

 denne del af lovforslaget er ændret på visse punkter.
Oprindelig  

 var ændringerne affattet som bemyndigelse til skatteministeren,  

 hvorefter han individuelt kunne træffe afgørelse om skatte- og  

 boafgiftsfrihed.
Forslaget indeholder nu en generel fritagelse, som herefter  

 følger det almindelige ligningsmæssige system.
Derudover har de  

 modtagne høringssvar givet anledning til enkelte præciseringer i  

 bemærkningerne.
Foreningen af Registrerede Revisorer finder, at  

 bestemmelserne bør udvides til også at omfatte andre  

 befolkningsgrupper, som f.eks. senest ofrene fra Balkanområdet, som i  

 samme grad har været udsat for tortur og forfølgelse.
Dette er  

 ikke medtaget i lovforslaget, idet man ikke har kendskab til, at der sker  

 lignende udbetalinger til f.eks. disse ofre, hvorved der kunne blive tale om,  

 at beløbene enten er indkomstskattepligtige eller  

 boafgiftspligtige.
 For så vidt angår den del af lovforslaget, der  

 vedrører forhøjelse af den skattefrie bundgrænse for  

 ydelser fra sociale fonde, er der foretaget høring hos  

 følgende organisationer m.v.:
 Advokatsamfundet, Erhvervenes Skattesekretariat,  

 Erhvervsministeriet, Finansministeriet, Foreningen af Registrerede Revisorer,  

 Foreningen af Socialchefer, Foreningen af Statsautoriserede Revisorer,  

 Skattedirektoratet i Frederiksberg Kommune, Justitsministeriets Lovafdeling,  

 Kommunernes Landsforening, Skatteforvaltningen i Københavns Kommune,  

 Skattechefforeningen, Skatterevisorforeningen, Socialministeriet,  

 Statsministeriet, Sundhedsministeriet, Told- og Skattestyrelsen og  

 Økonomiministeriet.
 Der er ikke under høringen fremkommet  

 væsentlige bemærkninger til denne del af lovforslaget.
 Der er for så vidt angår skattefritagelsen  

 for støjbegrænsningstilskud foretaget høring hos  

 følgende organisationer m.v.:
 Advokatsamfundet, Amtsrådsforeningen i Danmark,  

 Banestyrelsen, By- og Boligministeriet, Erhvervenes Skattesekretariat,  

 Erhvervsministeriet, Finansministeriet, Foreningen af Registrerede Revisorer,  

 Foreningen af Statsautoriserede Revisorer, Frederiksberg Kommune,  

 Justitsministeriets Lovafdeling, Kommunernes Landsforening, Københavns  

 Kommune, Miljø- og Energiministeriet, Statsministeriet, Told- og  

 Skattestyrelsen, Trafikministeriet, Vejdirektoratet og  

 Økonomiministeriet.
 Ingen af de hørte parter havde væsentlige  

 bemærkninger til denne del af lovforslaget.
Vurdering af konsekvenserne af  

 lovforslaget Positive konsekvenser Negative konsekvenser Økonomiske konsekvenser for stat, amter og  

 kommuner Ingen Erstatninger m.v. for overgreb under Anden Verdenskrig Det skønnes, at provenutabet som følge af skatte- og  

 boafgiftsfritagelse bliver meget beskedent.
Bundfradrag for ydelser fra godkendte fonde m.v., hvis formål er at  

 støtte socialt eller sygdomsbekæmpende arbejde Pr. 1.000 personer, der kan udnytte forhøjelsen på 5.000 kr.,  

 skønnes provenutabet at udgøre ca. 2 mill.kr.
Skattefritagelse for støjbegrænsningstilskud Der er ikke forbundet et egentligt provenutab med denne del af  

 lovforslaget.
Administrative konsekvenser for stat, amter og  

 kommuner Ingen Ingen nævneværdige for  

 skattemyndighederne.
Økonomiske konsekvenser for erhvervslivet Skattefriheden af tilskud til støjisolering må  

 antages at øge boligejernes interesse for at iværksætte  

 støjisolering med deraf følgende øget omsætning i  

 byggebranchen.
Ingen Administrative konsekvenser for erhvervslivet Ingen Ingen Miljømæssige konsekvenser Den omhandlede støjisolering, som skattefritagelsen  

 understøtter, sker bl.a. i form af facadeisolering og må dermed  

 antages at have såvel støjmæssige som  

 varmeisoleringsmæssige positive effekter.
Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Som reglerne er i dag, er ydelser m.v. boafgiftspligtige,  

 når disse udbetales til en arving i stedet for til den afdøde  

 person, som retteligt skulle have modtaget ydelsen.
Eksempelvis skal der  

 efter gældende regler betales boafgift af værdien af en »sovende  

 konto« fra Schweiz, hvis denne udbetales til en arving i stedet for til den  

 person, der oprindeligt oprettede kontoen.
Endvidere vil en erstatning fra  

 for eksempel en fond være boafgiftspligtig, såfremt en arving  

 modtager ydelsen i stedet for den person, der led overgrebet under Anden  

 Verdenskrig, men som ikke længere er i live.
Det foreslås på denne baggrund, at  

 udbetalinger fra stater, fonde, organisationer m.v., som er udbetalt som  

 følge af nazistiske overgreb mod personer under Anden Verdenskrig, er  

 undtaget fra boafgiftspligten, når de udbetales direkte til arvinger,  

 som modtager beløbet i stedet for den nu afdøde person, som led  

 overgrebet under Anden Verdenskrig.
Boafgiftsfritagelsen gælder  

 ligeledes for f.eks. fast ejendom, som tilbageskødes til den  

 oprindelige ejers familie, såfremt ejendommen blev konfiskeret som  

 følge af nazistiske overgreb.
Ved afgørelsen af, om en udbetaling falder ind  

 under den foreslåede ændring af boafgiftsloven, lægges der  

 vægt på de kriterier, som er nævnt i de almindelige  

 bemærkninger.
Kriterierne er dog ikke en udtømmende liste, men  

 der er tale om retningslinier i forhold til, hvilke ordninger man  

 ønsker skal boafgifts- eller skattefritages.
Afgørelsen er  

 individuel.
Falder en udbetaling ind under den foreslåede § 3,  

 stk. 3, i boafgiftsloven, betyder det, at det beløb, en eller  

 flere arvinger modtager, ikke er boafgiftspligtigt, selvom det kan anses for  

 at være at sidestille med arv.
Til § 2 Til nr. 1 Det foreslås, at det skattefri bundfradrag for  

 ydelser fra godkendte fonde m.v, hvis formål det er at støtte  

 socialt, sygdomsforebyggende eller sygdomsbekæmpende arbejde,  

 forhøjes fra 5.000 kr. til 10.000 kr.
 Formålet med bestemmelsen er at opjustere det  

 skattefri bundfradrag for ydelser, som udbetales af sociale fonde.  

 Bundfradraget har ikke været underlagt nogen beløbsmæssige  

 justeringer siden bestemmelsens indførelse i 1987. Med forslaget om  

 forhøjelse til 10.000 kr. føres fradraget op på et  

 niveau, som af regeringen anses for passende og rimeligt bl.a. henset til  

 baggrunden for skattefritagelsen.
Til nr. 2 Denne del af forslaget er en konsekvens af lov om  

 ændring af lov om byfornyelse (lov nr. 279 af 12. maj 1999).
Ændringen af lov om byfornyelse indebærer, at  

 ombygningstab og nedrivningsudgifter ikke længere skal finansieres med  

 indekslån, men med et særligt realkreditlån.  

 Lånetypen for det nye lån fastsættes løbende af by-  

 og boligministeren.
Den offentlige støtte til det nye lån bliver  

 givet i form af ydelsesbidrag (mod tidligere ydelsesstøtte).
 Den omtalte ændring af byfornyelsesloven  

 trådte i kraft den 1. juli 1999 og har virkning for beslutninger,  

 hvortil kommunalbestyrelsen hjemtager bindende tilsagnsramme om offentlig  

 støtte efter den 30. juni 1999.
 For beslutninger, hvortil der er meddelt  

 kommunalbestyrelsen bindende tilsagnsramme om offentlig støtte  

 før den 1. juli 1999, finansieres ombygningstab og udgifter til  

 nedrivning efter kommunalbestyrelsens valg som hidtil med indekslån  

 (med ydelsesstøtte) eller med den nye lånetype (med  

 ydelsesbidrag), jf. § 2 i lov nr. 279 af 12. maj 1999.
Til nr. 3 Skattefritagelse for støjbegrænsningstilskud (§ 7 S) Tilskuddene, jf. akt. 140 af 12. marts 1986 om bl.a.  

 støjskærme og tilskud til naboejendomme, der ydes til afholdelse  

 af udgifter til beskyttelse mod jernbanestøj, ydes efter faste regler.  

 Der ydes tilskud til støjisolering af opholdsrum, dvs. soverum,  

 værelser, kamre og køkkener.
Typiske eksempler på  

 tilskudsberettigede aktiviteter er udskiftning af vinduer og døre,  

 installation af ventilationsanlæg og vægisolering m.v.
 Bestemmelsen, der gør disse tilskud skattefrie,  

 foreslås overført fra den årlige finanslov til  

 ligningslovens § 7 S, stk. 1.
 Der foreslås desuden en skattefritagelsesbestemmelse  

 svarende til bestemmelsen vedrørende jernbanenettet for så vidt  

 angår tilskud til støjbegrænsende foranstaltninger til  

 boliger langs vejnettet udbetalt af Vejdirektoratet.
Det foreslås desuden, at eventuelle tilskud fra  

 andre offentlige myndigheder, f.eks. amtskommuner og primærkommuner,  

 til begrænsning af vejstøj ligeledes gøres skattefrie.  

 Amtsrådsforeningen og Kommunernes Landsforening har oplyst, at de ikke  

 er bekendt med projekter eller planer om tilskudsordninger, hvor der ydes  

 tilskud til private til begrænsning af vejstøj.
En  

 skattefritagelse er imidlertid hensigtsmæssig, hvis amterne og/eller  

 kommunerne etablerer tilskudsordninger på området.
 Der vil med de foreslåede lovændringer blive  

 tilvejebragt en ensartet beskatning af støjbegrænsningstilskud  

 fra offentlige myndigheder.
 Det foreslås endvidere, at private tilskud, der ydes  

 til støjbegrænsende foranstaltninger, hvortil der er ydet  

 skattefrit tilskud fra det offentlige, skattemæssigt behandles som de  

 offentlige tilskud.
Udgifter til støjbegrænsende  

 foranstaltninger, som afholdes af skattefrie tilskudsbeløb, kan ikke  

 fradrages ved indkomstopgørelsen eller medregnes ved opgørelsen  

 af grundlaget for skattemæssige afskrivninger.
Udgifter, der  

 dækkes af det skattefrie tilskud, kan endvidere ikke medregnes til  

 anskaffelsessummen ved opgørelsen af den skattepligtige fortjeneste  

 ved afståelse af ejendommen.
Erstatninger m.v. for overgreb under Anden Verdenskrig (§ 7 T) Efter gældende regler og skatteretlig praksis vil  

 nogle af de i denne del af lovforslaget nævnte ordninger allerede  

 være skattefri for personen, der har lidt et overgreb under Anden  

 Verdenskrig.
Imidlertid er der også udbetalinger, som vil være  

 skattepligtige for modtageren.
Et eksempel herpå er »de sovende konti«.  

 Disse konti har stået urørt hen siden krigen, og der kan  

 være påløbet renter i denne periode.
Disse renter er  

 indkomstskattepligtige.
Derudover kan det tænkes, at der fremover  

 kommer andre former for engangsydelser, der kan være helt eller delvist  

 skattepligtige alt afhængig af ordningens udformning.
Det foreslås derfor, at udbetalinger fra stater,  

 fonde og organisationer ikke medregnes til den skattepligtige indkomst,  

 såfremt de er udbetalt som følge af nazistiske overgreb under  

 Anden Verdenskrig, såsom personlig forfølgelse, tvangsarbejde  

 eller konfiskation af økonomiske værdier.
I den konkrete  

 vurdering af, om en udbetaling er indkomstskattefri, lægges de samme  

 kriterier til grund som nævnt i de almindelige bemærkninger.  

 Kriterierne er dog ikke en udtømmende liste, men der er tale om  

 retningslinier i forhold til, hvilke ordninger man ønsker skal  

 boafgifts- eller skattefritages.
Afgørelsen er individuel, og  

 såfremt en udbetaling falder ind under den foreslåede § 7 T  

 i ligningsloven, medfører det, at udbetalingen ikke skal medregnes til  

 modtagerens personlige indkomst.
Såfremt der ønskes vished for,  

 at en udbetaling er skattefri ifølge den foreslåede regel i  

 ligningslovens § 7 T, kan der ansøges om bindende  

 forhåndsbesked herfor hos Ligningsrådet i henhold til reglerne i  

 skattestyrelsesloven.
Til § 3 Det foreslås, at indsættelsen af § 3,  

 stk. 3, i boafgiftsloven samt ligningslovens § 7 T har virkning for  

 udbetalinger, som har fundet sted den 1. januar 1998 eller senere.
Det anses  

 ikke for sandsynligt, at der er foretaget udbetalinger af den nævnte  

 art inden den 1. januar 1998.
Såfremt udbetalingen allerede har fundet sted, kan  

 skatteansættelsen for det pågældende indkomstår  

 genoptages ved at rette henvendelse til den lignende kommune.
Ligeledes vil  

 der i tilfælde af allerede erlagt boafgift være grundlag for  

 fornyet afgiftsberegning ved henvendelse til den pågældende  

 skifteret.
 Forhøjelsen af det skattefri bundfradrag i  

 ligningslovens § 7, litra z, foreslås at få virkning for  

 ydelser, der udbetales fra og med 1. januar 2000.
 Ændringen af ligningslovens § 7 F, stk. 1,  

 nr. 2, foreslås at have virkning fra og med 1. juli 1999, jf.  

 bemærkningerne til § 2, nr. 2.
 Skattefritagelsen i ligningslovens § 7 S,  

 stk. 1, foreslås at få virkning fra og med 1. januar 2000,  

 d.v.s. fra og med finansåret 2000. Disse tilskud er skattefritaget i  

 henhold til finansloven for 1999 indtil afslutningen af finansåret  

 1999.
 Skattefritagelsen i ligningslovens § 7 S,  

 stk. 2-4, foreslås at få virkning fra og med 1. januar  

 1999.
Bilag Lovforslaget sammenholdt med gældende lov Gældende formulering Lovforslag § 1 I lov om afgift af dødsboer og gaver (boafgiftsloven), jf.  

 lovbekendtgørelse nr. 662 af 12. august 1999, foretages  

 følgende ændring:
 1. I § 3, indsættes som stk. 3:
» § 2 I lov om påligningen af indkomstskat til staten, jf.  

 lovbekendtgørelse nr. 819 af 3. november 1997, som senest ændret  

 ved lov nr., foretages følgende ændringer:
 § 7. Til den skattepligtige indkomst medregnes ikke:
---- z) Ydelser til en person fra en fond, stiftelse, forening  

 m.v., som er godkendt af socialministeren, og hvis formål er at  

 støtte socialt eller sygdomsbekæmpende arbejde.
Ydelser fra en  

 fond m.v., der overstiger 5.000 kr. inden for et kalenderår, medregnes  

 dog til den skattepligtige indkomst med den del af værdien, der  

 overstiger 5.000 kr.
--- 1. I § 7, litra z, ændres to steder »5.000 kr.« til: »10.000 kr.«.
§ 7 F.
Til den skattepligtige indkomst medregnes ikke:
---- 2)	ydelsesstøtte efter lov om byfornyelse § 62, stk. 1 og  

 2, erstatning efter lov om byfornyelse § 62, stk. 3, støtte efter  

 lov om byfornyelse § 134, stk. 1, godtgørelse efter lov om byfornyelse  

 § 145, stk. 3, § 148, § 149, § 150, § 151, stk. 2 og  

 5, og § 153, stk. 1 og 3, tilskud efter lov om byfornyelse § 154,  

 stk. 1, og § 161, stk. 1, godtgørelse efter lov om byfornyelse  

 § 168, stk. 4 og 5, og tilskud efter lov om byfornyelse § 169, stk.  

 1, og § 174, stk. 4, ---- 2. I § 7 F, stk. 1, nr. 2, ændres »ydelsesstøtte« til:  

»ydelsesbidrag og ydelsesstøtte«, 3. Efter § 7 R indsættes:
» Stk. 2. Tilskud, der ydes af Vejdirektoratet eller af andre  

 offentlige myndigheder til foranstaltninger til begrænsning af  

 støj fra veje, medregnes ikke til den skattepligtige indkomst.
 Stk. 3. Hvis der til foranstaltninger til begrænsninger  

 af støj er ydet offentligt tilskud, der omfattes af bestemmelserne i  

 stk. 1 eller stk. 2, behandles andre tilskud, der ydes til de samme  

 foranstaltninger, skattemæssigt efter reglerne i stk. 1 eller  

 stk. 2.
 Stk. 4. Den del af udgifterne til foranstaltninger til  

 begrænsning af støj, som dækkes af tilskudsbeløb  

 efter stk. 1-3, kan ikke fradrages ved indkomstopgørelsen eller  

 medregnes ved opgørelsen af grundlaget for skattemæssige  

 afskrivninger og medregnes ikke til anskaffelsessummen ved opgørelsen  

 af den skattepligtige fortjeneste eller tab ved afståelse af  

 ejendommen.
§ 7 T.
Til den skattepligtige indkomst medregnes ikke  

 udbetalinger m.v. fra stater, fonde, organisationer m.v., såfremt de er  

 udbetalt som følge af nazistiske overgreb mod personer under Anden  

 Verdenskrig.
