I medfør af § 24, stk. 1 og 2, og § 25 i lov nr. 343 af 14. maj 1992 om kød (kødloven), § 19, stk. 1 og 2, og § 20 i lov nr. 342 af 14.
 maj 1992 om mælk, mælkeprodukter, margarine m.v.
april 1992 om æg og ægprodukter, § 20 l, stk. 4 og 6, i lov om støtte til jordbrugets strukturudvikling og til økologisk jordbrug m.v., jf. lovbekendtgørelse nr. 715 af 30. august 1995 og tekstanmærkning nr. 59, ad § 24, på finansloven for 1996 samt efter bemyndigelse fra landbrugs- og fiskeriministeren fastsættes:
 § 1.  Til dækning af udgifterne ved den kontrol, der  

 udøves af de kommunale levnedsmiddelkontrolenheder, betaler en virksomhed  

 følgende afgifter pr. time for den anvendte kontroltid:
 1. 368 kr. på hverdage mellem kl. 06.00 og 17.00.
 2. 484 kr. på hverdage mellem kl. 17.00 og 22.00.
 3. 600 kr. på hverdage mellem kl. 22.00 og 06.00, på lørdage efter  

 kl. 14.00 samt på søn- og helligdage.
 Stk. 2.  Timesatserne angivet i stk. 1, pkt. 2 og 3,  

 anvendes, når hensynet til en effektiv kontrol som følge af virksomhedens  

 produktion og oplagring af levnedsmidler begrunder, at tilsyn foretages på  

 disse tidspunkter.
Stk. 3.  Til dækning af udgifter ved  

 laboratorieundersøgelser af prøver af levnedsmidler i forbindelse med den i  

 stk. 1 nævnte kontrol skal virksomheden højst betale en afgift på 17,01 kr.  

 multipliceret med de i bilaget anførte faktorer.
Laboratorieundersøgelser,  

 som ikke er omfattet af bilaget, betales efter regning på grundlag af de  

 faktiske omkostninger ved undersøgelserne.
§ 2.  Producenter af æg godkendt til levering af æg i  

 emballage mærket med produktionsmetodesystem skal uanset § 1, stk. 1, højst  

 betale tre gange timetaksten for ordinære tilsyn.
Afgiften beregnes pr.  

 påbegyndt måned.
 § 3.  Til dækning af udgifterne ved ordinær kontrol  

 med mælkeproducerende landbrugsbedrifter betales en årlig afgift på 736 kr.  

 Afgiften, der beregnes pr. påbegyndt måned, opkræves af de virksomheder, der  

 fra mælkeproducenter modtager mælk til videreforhandling eller til  

 fremstilling af levnedsmidler, eller direkte hos mælkeproducenten.
 § 4.  For virksomheder, der tillige skal betale  

 kontrolafgifter fastsat i medfør af levnedsmiddelloven, kan den i § 1, stk.  

 1, anførte afgift nedsættes således, at kontrolafgiften svarer til den  

 samlede kontrolaktivitet.
§ 5.  Kontrolmyndigheden fremsender senest den 31.  

 december, for året 1996 dog senest den 31. januar 1996, til den enkelte  

 virksomhed en kontrolaktivitetsplan for det kommende år.
Senest den 1. april  

 fremsendes den på grundlag af aktivitetsplanen for virksomheden beregnede  

 kontrolafgift med angivelse af betalingstermin.
Hvor den beregnede  

 kontrolafgift er højere end 4.000 kr., fastsættes kontrolafgiften som  

 kvartalsvise acontobeløb.
Kontroludgifter i forbindelse med kødkontrol ved  

 slagterier betales som månedlige regningsbeløb med betalingsfrist 14 dage  

 efter regningens fremsendelse.
 Stk. 2.  Kontrolaktivitetsplanen nævnt i stk. 1 kan  

 ændres i tilfælde, hvor kontrolbehovet er konstateret at overstige det i  

 kontrolaktivitetsplanen skønnede behov, eller hvor kontrolbehovet er  

 konstateret at være mindre end planlagt.
 Stk. 3.  Såfremt en virksomheds forhold giver anledning  

 til ekstra kontrol, pålægges virksomheden de hermed forbundne ekstraudgifter.
 § 6.  For erindringsskrivelser vedrørende ikke  

 rettidig betaling opkræves et gebyr på 200 kr.
 Stk. 2.  Ved for sen betaling opkræves 1,3 pct. pr.  

 påbegyndt måned fra forfaldsdag.
 § 7.  Veterinærdirektoratet kan i særlige tilfælde  

 meddele en virksomhed eller en kategori af virksomheder hel eller delvis  

 fritagelse for betaling af kontroludgifterne.
§ 8.  De kommunale levnedsmiddelkontrolenheders  

 afgørelser vedrørende opkrævning af afgifter kan indbringes for  

 Veterinærdirektoratet.
Veterinærdirektoratet kan ændre de nævnte afgørelser  

 uden, at der foreligger klage.
 Stk. 2.  Veterinærdirektoratets afgørelser efter stk. 1,  

 1. pkt., kan ikke påklages.
 § 9.  Bekendtgørelsen træder i kraft den 1. januar  

 1996, for afgifter i henhold til lov om støtte til jordbrugets  

 strukturudvikling og til økologisk jordbrug m.v. dog først den 1. april 1996.
 Stk. 2.  Samtidig ophæves bekendtgørelse nr. 1052 af 14.  

 december 1994 om afgifter forde kommunale levnedsmiddelkontrolenheders  

 kontrol i henhold til kød-, æg- og mælkelovgivningen.
