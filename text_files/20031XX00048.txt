Skriftlig fremsættelse (5. november 2003) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov om  

 ændring af lov om valg til Folketinget, lov om valg af danske repræsentanter  

 til Europa-Parlamentet og lov om kommunale valg (Regulering af kandidaters  

 deltagelse i stemmeoptællingen, tidligste frist for indlevering af  

 kandidatanmeldelser til folketingsvalg, seneste frist for ændring af  

 kommunalbestyrelsers og amtsråds medlemstal, præcisering af tidspunktet for  

 kandidaters og stilleres opfyldelse af valgretsbetingelser til kommunale valg  

 m.v.).
(Lovforslag nr.
L 57).
 Lovforslaget indeholder forslag til ændringer i lov om valg  

 til Folketinget, lov om valg af danske repræsentanter til Europa-Parlamentet  

 og  

 lov om kommunale valg.
I alle tre valglove foreslås indsat bestemmelser, der  

 regulerer kandidaters deltagelse i stemmeoptællingen.
Det fastsættes således,  

 at kandidater ikke kan deltage i optællingen af de stemmer, der er afgivet  

 for  

 det parti/den kandidatliste, som vedkommende kandidat opstiller for.  

 Kandidater  

 kan heller ikke deltage i opgørelsen af disse stemmers fordeling på  

 personlige  

 stemmer for hver enkelt kandidat og partistemmer/listestemmer.
Samtidig  

 foreslås det udtrykkeligt fastsat, i overensstemmelse med gældende  

 retstilstand, at kandidater til valget kan varetage hverv som valgstyrer og  

 tilforordnet vælger ved folketingsvalg og Europa-Parlamentsvalg samt ved  

 kommunale valg tillige hvervet som medlem af eller stedfortræder til  

 valgbestyrelsen.
 Det foreslås desuden lovfæstet i folketingsvalgloven, at  

 kandidatanmeldelser m.v. tidligst kan indleveres til anmeldelsesmyndigheden,  

 når valget er udskrevet.
For så vidt angår kommunale valg foreslås det fastsat, at  

 beslutninger om ændring af kommunalbestyrelsers og amtsråds medlemstal skal  

 være truffet senest den 1. september i valgåret for at få virkning fra  

 førstkommende  

 valgperiode.
Der foreslås desuden foretaget en præcisering vedrørende det  

 tidspunkt forud for valget, hvor kandidater og stillere skal opfylde  

 bopælsbetingelsen m.v. for valgret.
Det foreslås således fastsat, at  

 bopælsbetingelsen m.v. skal være opfyldt fredagen 25 dage før valgdagen  

 eller,  

 hvis dette ikke er tilfældet, kl. 12 mandagen 22 dage før valgdagen.
 Lovforslaget indeholder desuden enkelte ændringer af  

 redaktionel karakter i alle tre valglove.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 hurtige  

 og velvillige behandling.
