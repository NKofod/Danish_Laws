 I tilslutning til overenskomstforhandlingerne i 1987 blev det efter  

 drøftelse mellem Foreningen for Folkehøjskoler i Danmark, Finansministeriet  

 og Undervisningsministeriet bestemt at indføre en ændring af reglerne om  

 beregning af lønanciennitet for visse lærere ved ansættelse på en  

 folkehøjskole.
 Reglerne vedrørende anciennitet findes i Undervisningsministeriets  

 bekendtgørelse nr. 27 af 25. januar 1984 og i Undervisningsministeriets  

 vejledning af 24. august 1970 til beregning af lønningsanciennitet for lærere  

 ved folkehøjskoler, landbrugsskoler, husholdningsskoler og efterskoler.
 Med virkning fra 1. april 1987 vil  praktisk virksomhed  forud for  

 ansættelsen under visse forudsætninger kunne medregnes i lønancienniteten med  

 50 %. Dette gælder både  privat og offentligt lønnet virksomhed, der ikke  

 er undervisning.
 Den ny ordning finder anvendelse ved  førstegangsansættelse  på en  

 folkehøjskole.
 Nyordningen omfatter både højskolelærere, der inplaceres i lønrammerne  

 13/21/23/24 og i de »akademiske« lønrammer:
 16/21/29/31.
I.
Forudsætninger for medregning af praktisk virksomhed i  

 lønancienniteten.
 Praktisk virksomhed kan delvist medregnes, hvis følgende krav til den  

 senest forudgående ansættelse er opfyldt:
 Hvis ansættelse på højskolen i forhold til senest forudgående ansættelse i  

 sig selv medfører en lønframgang, kan praktisk virksomhed ikke medregnes i  

 lønancienniteten.
 Ved afgørelse af, om denne betingelse er opfyldt, anvendes følgende  

sammenligningsgrundlag:
 1. Løn i tidligere ansættelse:
 -  For tjenestemandsansatte  tages udgangspunkt i lønrammelønnen +  

 eventuelle faste tillæg.
 -  For overenskomstansatte og andre  tages udgangspunkt i  

 nettolønne (d.v.s. bruttoløn - eventuelt eget pensionsbidrag) + eventuelle  

 faste tillæg.
 Denne løn sammenlignes med:
 2. Løn ved indplacering uden medregning af praktisk  

 virksomhed:
 Lønnen i den lønramme, hvortil den gældende ellers skulle henføres efter  

 almindeligt gældende regler + kostskoletillæg.
Lønoplysninger fra de seneste 3 måneder, f.eks. lønsedler o.lign. skal  

 anvendes som dokumentation overfor skolens forstander, der ved sin  

 underskrift på indplaceringsskemaet bliver ansvarlig for dokumentationens  

 rigtighed.
Direktoratet kan dog forlange dokumentation eller yderligere  

 oplysninger indsendt, inden indplacering foretages.
II.
Medregning af praktisk virksomhed i lønancienniteten.
 Hvis de i afsnit I, pkt. a, b og c nævnte forudsætninger er opfyldt,  

 kan forudgående perioder med praktisk virksomhed medregnes i lønancienniteten  

 efter almindelig gældende regler.
 Der gælder dog følgende begrænsninger.
III.
Fremgangsmåde ved lønindplacering efter den ny ordning.
 Direktoratet har i overensstemmelse med de ny regler om medregning af  

 praktisk virksomhed revideret det hidtidige lønindplaceringsskema.
 Det nye lønanciennitetsskema er forsynet med en vejledning og en særlig  

 rubrik i forbindelse med opgørelse af anciennitet optjent ved praktisk  

 virksomhed.
 Lærere, der er blevet indplaceret efter 31. marts 1987, og som er omfattet  

 af den ny ordning, vil efter udfyldelse og indsendelse af det ny  

 lønanciennitetsskema kunne få reguleret anciennitetsberegningen med virkning  

 fra ansættelsesdatoen, dog tidligst fra 1. april 1987.
Skemaet kan rekvireres ved henvendelse til Direktoratet for  

 Folkeoplysning, Frie Grundskoler m.v.
Vestergade 29-31, 1456 København K.  

 Tlf. 01927900, lok. 25587.
Kulturministeriet, Direktoratet for Folkeoplysning, Frie Grundskoler m.v., den 24. januar  

 1989.
 P.d.v.
