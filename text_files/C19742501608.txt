AFSNIT 4-1 FLYTTEGODTGØRELSE M.V.
GENERELT 1. Godtgørelse i forbindelse med forflyttelse ydes i  

 overensstemmelse med derom mellem staten og tjenestemændenes  

 centralorganisationer indgået aftale, jf. ref. a.
Aftalen er endvidere gjort  

 helt eller delvis gældende for andre personelgrupper i forsvaret ved disse  

 gruppers aftaler om ansættelses- og lønforhold m.v., jf. eksempelvis ref. b.  

 for så vidt angår stampersonel og kontraktansatte officerer.
Reglerne i  

 ref.a. er således gældende for alt personel i forsvaret med undtagelse af  

 nedennævnte grupper, for hvem der er fastsat særlige godtgørelsesregler, jf.  

 de angivne referencer: - Militært personel med kortere tjeneste end den for  

 sergenter af det pågældende indkaldelseshold fastsatte pligtige tjeneste, x)  

 - Militært personel til lærlingeuddannelse, jf. ref.b. - Personel til pligtig  

 tjeneste, jf. ref.c. - Kadetter på officersskoler m.v., jf. ref.d.
 2. I den jf. ref. a. indgåede aftale fastslås i § 1,  

 at der ved »forflyttelse forstås, at en tjenestemand skifter  

 tjenestested, og dette medfører flytning af familie og/eller bohave«.  

 Dette indebærer bl.a., at det er en forudsætning for ydelse af godtgørelse i  

 henhold til aftalen, at tjenestestedsændringen er sket over en sådan afstand,  

 at det kan anses for naturligt, at der foretages flytning i anledning af  

 forflyttelsen.
 Endvidere kan der ifølge § 18, stk. 1 b og c, i aftalen, ikke ydes  

 flyttegodtgørelse, hvis flytningen ikke er forårsaget af forflyttelsen, eller  

 hvis flytningen ikke har bragt den forflyttede bopælsmæssigt væsentligt  

 nærmere til det nye faste tjenestested.
For ydelse af flyttegodtgørelse er det således en forudsætning, at  

 flytning foretages i tilknytning til forflyttelsen, dvs. ikke for længe efter  

 denne.
Det er videre en forudsætning, at flytning foretages til den by eller  

 det område, hvor det nye faste tjenestested er beliggende, eller til en  

 rimelig nærhed af dette.
For ydelse af godtgørelse for dobbelt husførelse (herunder godtgørelse for  

 merudgifter til befordring) er det, jf. ref. a. § 13, stk. 2, en  

 forudsætning, at den forflyttede har til hensigt at foretage flytning i  

 anledning af forflyttelsen.
Herfra er dog undtaget de i afsnit 4-3, pkt. 4,  

 nævnte tilfælde.
 3. Den forflyttedes personlige forhold (civilstand)  

 har betydning for, om den pågældende er berettiget til f.eks. godtgørelse for  

 dobbelt husførelse, ligesom disse forhold har betydning for størrelsen af  

 f.eks. supplerende godtgørelse; endvidere har anledningen til forflyttelsen  

 betydning for berettigelsen til og størrelsen af godtgørelsen.
Med disse »værdier« som udgangspunkt kan af de på de følgende  

 sider optrykte oversigter (decisionstabeller) udledes, hvilke godtgørelser  

 den enkelte forflyttede måtte være berettiget til.
Vedrørende de forskellige  

 godtgørelser henvises i øvrigt til de følgende afsnit, og for så vidt angår  

 satsstørrelser til KFF A, hvor de til enhver tid gældende (dyrtidsregulerede)  

 satser bekendtgøres.
4. a.
Der kan ydes forskud på flyttegodtgørelse m.v.  

 således: (1) Forskud på varselsgodtgørelse, der ligesom  

 udstationeringsgodtgørelse afregnes månedsvis bagud, kan ydes for en måned ad  

 gangen med et beløb, der vil afhænge af, hvorledes den forflyttede har  

 indrettet sig, se nærmere i afsnit 4-2, pkt. 3. (2) Forskud på godtgørelse  

 for dobbelt husførelse ydes for en måned ad gangen med et beløb, hvis  

 størrelse vil afhænge af, hvorledes den forflyttede har indrettet sig, se  

 nærmere i afsnit 4-3, pkt. 3. og 4. Da godtgørelse for dobbelt husførelse  

 søges kvartalsvis bagud, kan der således henstå forskud for en periode på i  

 alt 3 eller eventuelt 4 måneder. (3) Forskud på flyttegodtgørelse kan ydes i  

 forhold til de faktiske eller eventuelt de forventede udgifter til  

 befordring, til flytning af bohave og eventuelt andre udgifter;  

 forskuddet(ene) kan udbetales det tidspunkt, hvor disse udgifter er  

 forekommet eller er umiddelbart forestående.
Der vil endvidere, når flytning  

 har fundet sted eller eventuelt umiddelbart før flytningen, kunne ydes  

 forskud på den supplerende godtgørelse, idet den regnskabspligtige myndighed  

 dog forinden må sikre sig, dels at den forflyttede tilkommer supplerende  

 godtgørelse, dels sikre sig med hvilket beløb, den supplerende godtgørelse  

 kan ydes, jf. afsnit 4-6. (4) Forskud på eventuel godtgørelse for huslejetab  

 kan ydes, når betaling af terminsydelser skal finde sted, altså ikke  

 månedsvis til f.eks. plankonto eller lignende.
Opmærksomheden henledes på, at  

 der alene vil kunne ydes forskud på godtgørelse for huslejetab i forhold til  

 »nettohuslejen«, og ikke ud over de første 6 måneder efter  

 fraflytningen af ejendommen. (5) Der vil endelig kunne ydes forskud på  

 godtgørelse for udgifter i forbindelse med køb og/eller salg af fast ejendom,  

 når sådanne udgifter er afholdt (f.eks. modregnet i deponeret udbetaling). b.  

 Forskud udbetales med et afrundet beløb i forhold til udgifterne eller  

 eventuelt de forventede udgifter: der er således ikke adgang til for den  

 forflyttede at få regninger betalt af forsvaret og få disse beløb opført som  

 forskud.
Forskud føres over »Debitorer«, og må altså ikke bogføres  

 på bevillingskonto.
AFSNIT 4-2 VARSELSGODTGØRELSE Ref.: KFF B.12-1986, § 14.
1. Såfremt meddelelse om uansøgt forflyttelse uden  

 forfremmelse ikke er givet med mindst 3 måneders varsel, kan der til  

 personel, der opfylder betingelserne for at kunne oppebære godtgørelse for  

 dobbelt husførelse, i stedet for denne godtgørelse ydes sædvanlig  

 udstationeringsgodtgørelse (varselsgodtgørelse) i tiden fra forflyttelsen og  

 indtil 3 måneder efter varslets meddelelse.
Varsel om forflyttelse regnes for  

 at være givet dagen efter udstedelsen af den befaling eller skrivelse, hvori  

 forflyttelsen er optaget, og varselsgodtgørelse ydes således normalt for en  

 periode på indtil 3 måneder efter denne dato.
 2. Ansøgning om varselsgodtgørelse indsendes via den  

 regnskabspligtige myndighed til Forsvarskommandoen ved benyttelse af samme  

 blanket, som anvendes ved ansøgning om godtgørelse for dobbelt husførelse,  

 der i sådanne tilfælde ændres til »Ansøgning om  

 varselsgodtgørelse«.
 Blanketten, der indsendes i 3 eksemplarer, udfyldes i overensstemmelse med  

 ledeteksten med oplysning om forflyttelsen, personlige forhold og bopæl.
 Forsvarskommandoen vil ved påtegning og tilbagesendelse af et eksemplar af  

 blanketten give meddelelse om den periode, for hvilken varselsgodtgørelse kan  

 ydes, og godtgørelsen udbetales derefter af vedkommende regnskabspligtige  

 myndighed i overensstemmelse med det nedenfor i pkt. 3. anførte, idet den  

 forflyttede på sædvanlig måde giver de oplysninger, der er nødvendige for  

 beregningen.
3. Varselsgodtgørelse ydes i forhold til den  

 forflyttedes faktiske udgifter, idet han efter forholdene kan vælge mellem -  

 at tage ophold på det nye faste tjenestested eller - at foretage daglig hen-  

 og tilbagerejse. a.
I tilfælde, hvor den forflyttede tager ophold på det nye  

 faste tjenestested og dermed lever adskilt fra sin husstand, ydes således  

 sædvanlig udstationeringsgodtgørelse, herunder nattillæg (hotel efter regning  

 inden for dispositionsbeløbet eller fast godtgørelse). For personel, der på  

 tjenesterejser rejser efter regning, ydes godtgørelse efter reglerne herfor,  

 dvs. for de faktiske udgifter mod sædvanlig dokumentation. b.
Såfremt den  

 forflyttede bestrider tjenesten ved daglig hen- og tilbagerejse, stilles han  

 i varselsperioden på samme måde, som hvis han var beordret til at bestride en  

 midlertidig tjeneste ved daglig hen- og tilbagerejse. (1) Når eget  

 befordringsmiddel benyttes, vil der således kunne ydes kilometergodtgørelse  

 efter laveste takst, beregnet for den faktiske kørsel mellem bopæl og  

 tjenestested ad nærmeste vej, dog maksimalt for tabelafstanden mellem det  

 tidligere og det nye faste tjenestested, og højst med et beløb svarende til  

 udstationeringsgodtgørelse for perioden. (2) Benyttes offentlige  

 befordringsmidler godtgøres de faktiske befordringsudgifter mellem bopæl og  

 tjenestested, dog maksimalt med et beløb svarende til befordringsudgiften  

 mellem det tidligere og det nye faste tjenestested og endvidere højst for den  

 befordringsklasse, som den forflyttede er berettiget til at benytte på  

 tjenesterejser.
AFSNIT 4-3 GODTGØRELSE FOR DOBBELT HUSFØRELSE Ref.: KFF B.12-1986, §§ 13 og 16, samt pkt. 3 og 4 (side 63-66).
 1. Godtgørelse for dobbelt husførelse kan alene ydes i  

 tilfælde, hvor forflyttelse sker i forbindelse med forfremmelse eller uansøgt  

 uden forfremmelse.
 2. Ydelse af godtgørelse for dobbelt husførelse  

 forudsætter - at den dobbelte husførelse er foranlediget af forflyttelsen,  

 det vil bl.a. sige, at husførelsen skal være etableret inden forflyttelsen, -  

 at den forflyttede ikke (endnu) har (haft) mulighed for at skaffe sig  

 passende bolig ved det nye faste tjenestested, herfra dog undtaget de i pkt.  

 4 omhandlede tilfælde, - at den forflyttede opretholder husførelsen på det  

 tidligere faste tjenestested af hensyn til ægtefællen og/eller hjemmeværende  

 børn under 18 år.
 Det bemærkes, at husførelsen (boligen) forudsættes at være etableret ved  

 det tidligere faste tjenestested.
Endvidere, at husførelsen må være etableret af hensyn til ægtefælle  

 og/eller hjemmeværende børn under 18 år; i tilfælde hvor husførelsen er  

 etableret uden indgåelse af ægteskab (»papirløst ægteskab«), kan  

 der således alene ydes godtgørelse for dobbelt husførelse, såfremt  

 husførelsen opretholdes af hensyn til den forflyttedes egne hjemmeværende  

 børn under 18 år.
Der må i så fald medsendes ansøgningen fornøden oplysning  

 og dokumentation.
Såfremt den forflyttede ikke agter at skifte bopæl i anledning af  

 forflyttelsen, kan der ikke ydes godtgørelse for dobbelt husførelse, og der  

 kan i øvrigt kun under ganske særlige omstændigheder ydes godtgørelse for  

 dobbelt husførelse ud over 12 måneder efter forflyttelsen.
Undtaget herfra er  

 dog de i pkt. 4 omhandlede tilfælde.
3. Godtgørelsen kan i overensstemmelse med de faktiske  

 forhold ydes i form af: - Godtgørelse for merudgifter ved ophold på det nye  

 faste tjenestested eller - godtgørelse for merudgifter til befordring ved  

 daglig hen- og tilbagerejse. a.
Godtgørelse for merudgifter ved ophold (§  

 13). (1) Såfremt den forflyttede tager ophold på det nye faste tjenestested  

 ydes godtgørelse for de udgifter, der er påført af den dobbelte husførelse, i  

 hovedsagen udgifter til logi og kost.
Dokumentation for udgifterne skal  

 vedlægges ansøgningen.
Af dokumentationen må fremgå, hvori udgifterne nærmere  

 består, og f.eks. må dokumentation for kostudgifter i form af kassestrimler  

 el.lign. fra supermarkeder m.v. således af den forflyttede påføres oplysning  

 om, hvad der er købt. (2) Militære tjenestemænd, officerer af reserven til  

 frivillig, vedvarende tjeneste samt seniorsergerter kan i tilfælde af ophold  

 på det nye faste tjenestested indtil videre, i stedet for den under (1)  

 omhandlede, almindelige ordning, vælge at deltage i militær  

 fuldkostforplejning, dvs. kost i Forsvarets Cafeteria på det faste  

 tjenestested, og udover godtgørelse for udgifter til sådan kostdeltagelse  

 (mod dokumentation og maksimalt med et beløb svarende til prisen på en  

 »fuldkostportion«, jf.
KFF A.) kunne oppebære en godtgørelse uden  

 dokumentation med følgende beløb: - Majorer, orlogskaptajner og højere grader  

 11,- kr. pr. dag - Kaptajner og kaptajnløjtnanter 9,- kr. pr. dag -  

 Premierløjtnanter, løjtnanter, sekondløjtnanter og seniorsergenter 8,- kr.  

 pr. dag Udgift til logi (kvarter/lukaf eller værelse uden for det militære  

 etablissement) kan i denne situation højst godtgøres med 3/4 af den faste  

 godtgørelse for natophold. (3) Godtgørelse for dobbelt husførelse kan ikke  

 overstige 3/4 af dagpengene for udstationering.
Forflyttede, der under  

 tjenestesrejser rejser efter regning, kan oppebære godtgørelse for rimelige  

 merudgifter. b.
Godtgørelse for merudgifter ved daglig hen- og  tilbagerejse  

 (§ 16). Såfremt den forflyttede bestrider tjenesten ved daglig hen- og  

 tilbagerejse ydes i stedet for godtgørelse for opholdsudgifter godtgørelse  

 således: (1) I tilfælde, hvor den forflyttede rejser frem og tilbage med  

 offentlige befordringsmidler, godtgøres den faktiske udgift til denne  

 befordring med fradrag jf. nedenfor under (3). Ansøgningen vedlægges  

 dokumentation i form af togkort, buskort m.v. (2) Hvis eget befordringsmiddel  

 benyttes, godtgøres udgiften efter laveste sats for kilometergodtgørelse,  

 beregnet ad nærmeste vej mellem bopælen og det nye faste tjenestested.  

 Udgiften opgøres på ansøgningen (se pkt. 5.), og den forflyttede indestår med  

 sin underskrift på ansøgningen for, at der alene er medtaget den kørsel, han  

 i sit eget (evt. lejet) køretøj har foretaget i anledning af forflyttelsen.  

 Der foretages fradrag som anført nedenfor under (3). (3) I de under (1)  

 respektive (2) opgjorte udgifter foretages fradrag for de udgifter til  

 befordring, som den forflyttede havde mellem sin bopæl og det tidligere faste  

 tjenestested.
Såfremt der ikke foretages fradrag for sådan tidligere  

 befordringsudgift, anføres årsagen hertil på ansøgningen. (4) Godtgørelse for  

 udgifter til befordring kan ikke overstige 3/4 af dagpenge m.v. for  

 udstationering.
 4. I særlige tilfælde, hvor uansøgt forflyttelse sker  

 til et tjenestested, hvorfra den pågældende er planlagt forflyttet inden for  

 en periode på 4 år, kan der ydes godtgørelse for dobbelt husførelse, selv om  

 den pågældende ikke agter at foretage flytning i anledning af forflyttelsen.
 Såfremt en forflyttet vælger denne ordning, ydes der efter de første 6  

 måneder efter forflyttelsen godtgørelse for dobbelt husførelse med et  

 begrænset beløb (8000 kr. om året som grundbeløb), se i øvrigt pkt. 3 og 4 i  

 ref. a.
 Meddelelse om valg af ordningen gives normalt inden 6 måneder efter  

 forflyttelsen, gerne i forbindelse med ansøgning om godtgørelse for dobbelt  

 husførelse for sidste del af de første 6 måneder.
 For tiden efter de første 6 måneder indsendes fortsat ansøgning på  

 sædvanlig måde, jf. pkt. 5, bilagt dokumentation i overensstemmelse med det i  

 pkt. 3 anførte.
 5. Godtgørelsen ydes efter ansøgning til  

 Forsvarskommandoen under anvendelse af blanketten »Ansøgning om  

 godtgørelse for dobbelt husførelse«.
 Ansøgning indsendes, når perioden med godtgørelse for dobbelt husførelse  

 er ophørt eller - hvis der er tale om en længere periode - kvartalsvis.
AFSNIT 4-4 FLYTTEGODTGØRELSE BEFORDRINGSGODTGØRELSE Ref.: KFF B.12-1986, § 2.
 Den forflyttede er, afhængig af omstændighederne omkring forflyttelsen,  

 berettiget til at få godtgjort befordringsudgifter i forbindelse med  

 forflyttelsen således:.
FLYTTE- (TILTRÆDELSES-) REJSE(R) 1. Der ydes godtgørelse for befordringsudgifter for  

 den forflyttede i forbindelse med tiltrædelsen eller flytningen og for hans  

 ægtefælle, børn og andre til husstanden hørende personer ved flytningen.  

 Godtgørelsen ydes med den afholdte billetudgift til offentlige  

 befordringsmidler, dog ikke fly.
Såfremt eget køretøj benyttes, ydes  

 godtgørelse med laveste kilometertakst, beregnet højst over afstanden mellem  

 de to tjenestesteder, samt for eventuelle færgeudgifter.
 Det bemærkes, at der alene kan ydes godtgørelse for een enkeltrejse for  

 hvert medlem af husstanden (eller for familien samlet, hvis eget køretøj  

 benyttes). Såfremt flytning sker på et andet tidspunkt end forflyttelsen, er  

 der således ikke hjemmel til at godtgøre en rejse for den forflyttede til det  

 nye eller tilbage til det tidligere faste tjenestested i forbindelse med  

 flytningen.
BESIGTIGELSESREJSE 2. Når forflyttelse sker uansøgt eller i forbindelse  

 med forfremmelse kan endvidere udgiften til en udført hen- og tilbagerejse  

 inden flytningen for den forflyttede og hans ægtefælle godtgøres.
Også i  

 dette tilfælde kan der ydes godtgørelse for benyttelse af eget køretøj efter  

 laveste kilometertakst, beregnet højst over afstanden mellem de to  

 tjenestesteder, samt for eventuelle færgeudgifter.
 Der kan kun godtgøres een besigtigelsesrejse for hver af ægtefællerne.  

 Såfremt besigtigelsesrejse foretages i eget køretøj ydes alene godtgørelse  

 for kørsel een gang, idet rejsen forudsættes foretaget sammen af  

 ægtefællerne; hvis besigtigelsen foretages efter den forflyttedes tiltrædelse  

 på det nye faste tjenestested, kan der alene ydes godtgørelse for  

 besigtigelsesrejse for ægtefællen.
3. De under pkt. 1. og 2. omhandlede rejser betragtes  

 ikke som tjenesterejser, heller ikke den forflyttedes egen rejse i  

 forbindelse med tiltrædelsen.
Der kan således ikke ydes diæter (dagpenge  

 m.v.) under disse rejser.
 Der ydes alene godtgørelse for billetudgiften til den befordringsklasse,  

 den forflyttede er berettiget til at benytte under tjenesterejser, og ved  

 rejse på højere klasse må den forflyttede således selv afholde den dermed  

 forbundne merudgift.
Hvis rejsen(erne) foretages med fly, må den forflyttede ligeledes selv  

 afholde den dermed eventuelt forbundne merudgift.
Der vil således - såfremt  

 den faktiske udgift til flybilletten(erne) overstiger det beløb, rejsen(erne)  

 ville have kostet med andet offentligt befordringsmiddel - alene kunne  

 godtgøres et beløb svarende til billetprisen til den befordringsklasse (i  

 andet offentligt befordringsmiddel), den forflyttede er berettiget til at  

 benytte under tjenesterejser.
 Udgifter til taxikørsel til og fra det offentlige befordringsmiddel kan  

 ikke godtgøres.
 4. Udgifterne til såvel forflyttelsesrejse(r) for hele  

 familien, som besigtigelsesrejse(r) medtages på »Ansøgning om  

 flyttegodtgørelse«, der bilægges dokumentation for udgifterne i form af  

 billetterne til det offentlige befordringsmiddel, der er anvendt, eller i  

 form af køreseddel(sedler) samt eventuelle færgebilletter.
AFSNIT 4-5 FLYTTEGODTGØRELSE FLYTNING AF BOHAVET M.V.
 Ref.: KFF B.12-1986 §§ 4 og 5.
 1. Udgifter ved flytning af bohavet kan godtgøres ved  

 - standardgodtgørelse eller - flytning efter regning.
 Forflyttede, der er gift eller er 30 år, kan vælge mellem disse to former  

 for godtgørelse, mens ugifte under 30 år kun kan flytte efter regning.
 2.  Standardgodtgørelse (§ 4).
 Standardgodtgørelse ydes med et fast beløb i forhold til nærmere angivne  

 kilometerafstande, som beregnes ad nærmeste vej mellem de to tjenestesteder,  

 idet længden af skibs- eller færgetransport medregnes.
Ud over standardgodtgørelsen kan der ydes godtgørelse for dokumenterede  

 udgifter til flyttebilens overførsel med færge eller skib.
Der kan ikke i  

 forbindelse med standardgodtgørelse ydes godtgørelse for udgifter til  

 el-installatør eller for udgift til transportforsikring.
 Såfremt der søges standardgodtgørelse, vedlægges ansøgningen en  

 redegørelse for, hvorledes flytningen er gennemført, eventuelt vedlægges  

 f.eks. regning fra flyttefirma eller kvittering for leje af lastbil.
 3.  Flytning efter regning (§ 5).
 Vedrørende indhentning af tilbud på flytningen og om fremgangsmåden ved  

 godkendelse af tilbud henvises til ref. § 5, stk. 1-4 og stk. 6.
Når flytning efter regning ønskes, rettes henvendelse til følgende adresse  

 om udlevering af blanket til brug ved indhentning af flyttetilbud: DSB,  

 Kontoret for tjenestemandsflytninger, Skovgaardsgade 3, 8000 Århus C.
Tlf.  

 (06) 127777, lokal 172. Ekspeditionstid: Mandag - fredag 9-15. a.
Specielt om  

 almindelig transportforsikring (§ 5, stk. 5) bemærkes, at udgifter til  

 tegning af sådan forsikring alene kan godtgøres, såfremt der - undtagelsesvis  

 - foretages flytning med et firma, der ikke er tilsluttet Dansk  

 Møbeltransport Forenings Garantiordning, eller har forsikring svarende  

 hertil, idet sådan forsikring anses for at dække de samme skadetilfælde som  

 almindelig transportforsikring.
Det bør af de indhentede flyttetilbud fremgå,  

 om firmaet har tegnet (evt. vil tegne) forsikring. b.
Ifølge § 5, stk. 7, kan  

 der ydes godtgørelse for dokumenterede, rimelige udgifter til autoriseret  

 el-installatør for nedtagning og opsætning af belysningsmidler og sædvanlige  

 husholdningsmaskiner.
I overensstemmelse hermed ydes godtgørelse for udgifter  

 til nedtagning og ophængning af lamper m.v. samt for udgifter til nedtagning  

 og opsætning (tilslutning) af sædvanlige husholdningsmaskiner, hvorimod der  

 ikke kan ydes godtgørelse for udgifter til ændringer i installationen.  

 Udgifter til etablering eller flytning af f.eks. stikkontakter, jordkabel-  

 eller HFI-relæ for at muliggøre anvendelse af komfur eller  

 husholdningsmaskiner eller andre ændringer af installationen samt til  

 anskaffelse af pærer, lamper eller egentlige reparationer af lamper m.v., kan  

 således ikke godtgøres.
Det skal endelig bemærkes, at der alene kan ydes  

 godtgørelse for udgifter til autoriseret el-installatør og således ikke for  

 udgifter til f.eks.
VVS-installatør eller for antennearbejde.
 4. Udgifter til flytning af bohave m.v. medtages på  

 ansøgningen om flyttegodtgørelse, og der vedlægges dokumentation for  

 udgifterne, jf. dog det foranstående i pkt. 2. vedrørende  

 standardgodtgørelse.
AFSNIT 4-6 FLYTTEGODTGØRELSE SUPPLERENDE GODTGØRELSE Ref.: KFF B.12-1986, §§ 7 - 9.
 1. Ved forflyttelse, der sker i forbindelse med  

 forfremmelse eller uansøgt uden forfremmelse, ydes, når flytning foretages,  

 en supplerende godtgørelse, hvis størrelse afhænger af - anledningen til  

 forflyttelsen, - den forflyttedes ægteskabelige stilling eller alder, og  

 eventuelt af - tidspunktet for tidligere uansøgt forflyttelse.
Til kategorien »gifte« henføres enker og enkemænd, endvidere  

 andre, der har (egne) hjemmeværende børn under 18 år.
Se nærmere herom i  

 afsnit 4-3, pkt. 2. Godtgørelsen fastsættes på grundlag af den umiddelbart  

 før forflyttelsen gældende lønrammeplacering og med den på flyttetidspunktet  

 gældende sats.
 2. Ved uansøgt forflyttelse uden forbindelse med  

 forfremmelse ydes der, jf. § 9, stk. 1, andet punktum, forhøjet supplerende  

 godtgørelse, når der ikke er forløbet over 3 år siden sidste uansøgte  

 forflyttelse.
 Det bemærkes, at der anses at være gået mere end (over) 3 år i tilfælde,  

 hvor sidste uansøgte forflyttelse fandt sted f.eks. 1 JUL 1974 og ny uansøgt  

 forflyttelse 1 JUL 1977, og der ydes således ikke forhøjet supplerende  

 godtgørelse i denne situation.
Endvidere bemærkes, at den forflyttede for at kunne oppebære denne  

 forhøjede godtgørelse skal have været gift eller kunne ligestilles dermed (se  

 ovenfor) på tidspunktet for såvel den aktuelle som den tidligere uansøgte  

 forflyttelse.
Der skal endvidere være ydet flyttegodtgørelse i anledning af  

 den tidligere forflyttelse.
 3. Supplerende godtgørelse medtages på ansøgnging om  

 flyttegodtgørelse.
AFSNIT 4-7 FLYTTEGODTGØRELSE HANDELSOMKOSTNINGER Ref.: KFF B.12-1986, § 6.
 1. Ved uansøgt forflyttelse (med eller uden  

 forfremmelse kan der ydes godtgørelse for udgifter i forbindelse med køb  

 og/eller salg af fast ejendom ved forflyttelser den 1. april 1985 eller  

 senere med indtil 30.000 kr.
 Der kan ydes godtgørelse for udgifter til advokatsalær,  

 ejendomsmæglersalær, stempelafgift, annonceudgifter samt  

 tinglysningsafgifter.
 Der ydes alene godtgørelse for udgifter til autoriserede ejendomsmæglere  

 og til advokater.
 Efter praksis ydes endvidere godtgørelse for ekspeditionsgebyrer m.v. i  

 forbindelse med låneoptagelse, f.eks. ejerskiftelån.
 Der må fremlægges dokumentation for, at sådanne lån har direkte  

 tilknytning til finansieringen af ejendomshandelen.
 Der vil alene kunne ydes godtgørelse for udgifter ved køb og/eller salg af  

 den forflyttedes helårsbolig, og for udgifter ved køb af byggegrund gælder,  

 at godtgørelse er betinget af, at den forflyttede dokumenterer en faktisk  

 byggehensigt (at have til hensigt at opføre helårsbolig på grunden.
 2. Ud over den i pkt. 1 nævnte godtgørelse kan der ved  

 forflyttelser den 1. april 1985 eller senere ydes en supplerende  

 standardgodtgørelse af samme størrelse, dog maksimalt 20.000 kr.
 3. Godtgørelse for handelsomkostninger medtages så  

 vidt muligt på ansøgning om flyttegodtgørelse.
AFSNIT 4-8 FLYTTEGODTGØRELSE GODTGØRELSE FOR HUSLEJETAB Ref.: KFF B.12-1986, § 12.
 1. Godtgørelse for huslejetab kan alene ydes ved  

 forflyttelse i forbindelse med forfremmelse og ved uansøgt forflyttelse uden  

 forfremmelse.
 Godtgørelsen beregnes i forhold til udgifterne vedrørende den fraflyttede  

 bolig, således normalt også i tilfælde, hvor det på grund af boligsituationen  

 har været nødvendigt at leje bolig på det nye faste tjenestested en kortere  

 tid før forflyttelsen, og hvor en sådan disposition i øvrigt kan anses for at  

 være økonomisk forsvarlig.
 2.  Lejet bolig.
I tilfælde, hvor det drejer sig om lejet bolig, skal denne så vidt muligt  

 opsiges med det aftalte varsel således, at lejemålet udløber samtidig med  

 fraflytningen.
Godtgørelsen kan ikke forventes ydet, såfremt tabet helt eller  

 delvis kan henføres til, at lejemålet er opsagt efter, at der er truffet  

 aftale om leje eller erhvervelse af bolig på det nye faste tjenestested.
 Der må ved ansøgning om godtgørelse for huslejetab gives de fornødne  

 oplysninger om disse forhold samt medsendes dokumentation for den betalte  

 husleje.
 3.  Egen bolig.
I tilfælde, hvor det drejer sig om egen bolig (eget hus, fastsættes  

 godtgørelsen på grundlag af enten ejendommens skattemæssige lejeværdi (a)  

 eller på grundlag af forrentningen af de i ejendommen indestående lån (b),  

 såfremt disse udgifter væsentligt overstiger den skattemæssige lejeværdi. a.  

 Såfremt godtgørelsen beregnes i forhold til den skattemæssige lejeværdi,  

 indsendes dokumentation for denne, f.eks. kopi af vurderingskort eller  

 ejendomsskema. b.
Såfremt godtgørelsen beregnes på grundlag af forretningen  

 af de i ejendommen indestående lån kan medtages renterne af lån med  

 pantesikkerhed i ejendommen.
Der må fremlægges fornøden dokumentation for, at  

 det (de) pågældende lån har direkte tilknytning til finansieringen af  

 ejendommen, dog kan renter af lån optaget i det sidste år før forflyttelsen -  

 eller evt. efter forflyttelsen - ikke indgå i beregningsgrundlaget.
Der kan  

 ved beregningen alene medtages renteudgifter, jfr. det foranstående, og  

 således ikke f.eks. afdrag, skatter, varmebidrag, el-udgifter m.v. c.
I  

 forbindelse med ansøgningen må redegøres for, hvad der er foretaget for at få  

 ejendommen solgt til fraflytningstidspunktet eller eventuelt udlejet fra  

 dette tidspunkt.
Det vil ofte være hensigtsmæssigt at vedlægge en redegørelse  

 fra den ejendomsmægler, der har haft ejendommen i kommission, og der bør -  

 særligt når der er tale om en længere periode med huslejetab - gives  

 oplysning om pris og udbetaling (kopi af salgsopstilling), og om de  

 opstillede vilkår er blevet ændret som led i salgsbestræbelserne.
 4. Ansøgning om godtgørelse for huslejetab medtages så  

 vidt muligt på ansøgning om flyttegodtgørelse.
AFSNIT 4-9 FRIREJSER Ref.: KFF B.12-1986, § 15.
 1. Til forflyttede, der oppebærer godtgørelse for  

 dobbelt husførelse (herunder varselsgodtgørelse), kan ydes godtgørelse for en  

 hen- og tilbagerejse til besøg hos familien for hver fulde 2 uger, der hengår  

 mellem forflyttelsen og flytning til det nye faste tjenestested.
 Godtgørelse for frirejser kan kun ydes til personel, der opfylder  

 betingelserne for at kunne oppebære godtgørelse for dobbelt husførelse, se  

 herom i afsnit 4-3 pkt. 2, og kun så længe godtgørelse for dobbelt husførelse  

 (herunder varselsgodtgørelse) oppebæres.
2. a.
Såfremt offentlige befordringsmidler benyttes,  

 ydes godtgørelse for de dokumenterede udgifter til disse (tog, bus m.v., men  

 ikke fly), og højst med et beløb svarende til billetprisen for den  

 befordringsklasse, den forflyttede er berettiget til at benytte under  

 tjenesterejser.
Eventuelle udgifter til taxikørsel til og fra det offentlige  

 befordringsmiddel godtgøres ikke. b.
Såfremt eget motorkøretøj benyttes, ydes  

 kilometergodtgørelse efter takst B samt godtgørelse for billetter for fører  

 og køretøj med statens færge- eller skibsforbindelser, idet der dog højst kan  

 ydes godtgørelse med det beløb, som tilsvarende rejse ad samme rute og på den  

 befordringsklasse, den forflyttede er berettiget til under tjenesterejser,  

 ville have kostet.
Såfremt flere benytter samme køretøj under en frirejse,  

 vil alene føreren (ejeren) kunne oppebære godtgørelse i overensstemmelse med  

 det foranstående, mens der til passagerer alene vil kunne ydes godtgørelse  

 for personbillet(ter) til  statens færge- eller skibsforbindelser.
I  

 tilfælde, hvor private færge- eller skibsforbindelser har været benyttet,  

 ydes alene kilometergodtgørelse, og højst med det beløb, rejsen kunne være  

 udført for med offentlige befordringsmidler, idet udgiften til personbillet  

 til private færge- og skibsruter medregnes, jf. i øvrigt foran. c.
Såfremt  

 fly benyttes, ydes godtgørelse med billetprisen herfor, dog maksimalt med det  

 beløb, som rejse med andet offentligt befordringsmiddel (normalt tog), og på  

 den befordringsklasse, den pågældende er berettiget til under tjenesterejser,  

 ville have kostet.
 3. Godtgørelse for frirejser afregnes af vedkommende  

 regnskabspligtige myndighed under anvendelse af blanketten »Godtgørelse  

 for frirejser«, der bilægges den nødvendige dokumentation for rejsen i  

 form af billetter til tog, bus, eventuelt fly samt køreseddel i tilfælde,  

 hvor egen bil har været benyttet.
AFSNIT 4-10 ØDETILLÆG Ref.: a.
KFF B.1-1975. b.
KFF B.17-1983.
 Den ved ref.a. udsendte aftale om godtgørelse for ekstraordinære  

 befordringsudgifter under tjeneste på afsides beliggende tjenestesteder  

 (ødetillæg) er ved ref.b. ændret således, at ordningen bortfalder fra 1 APR  

 1983 for ansatte, der ikke oppebar ødetillæg for MAR måned 1983.
 For personel, der oppebar ødetillæg for MAR måned 1983, ydes tillægget  

 fortsat efter de hidtil gældende regler, dog således at tillægget bortfalder,  

 hvis den ansatte ændrer fast tjenestested, også i tilfælde, hvor det nye  

 faste tjenestested måtte være eet af de af den tidligere ordning omfattende  

 tjenestesteder.
 1. I tilfælde, hvor personel, der oppebar ødetillæg  

 for MAR måned 1983 og således har bevaret retten til ødetillæg, foretager  

 flytning til anden bopæl, fastsættes nyt ødetillæg med udgangspunkt i denne  

 nye bopæl, jf. i øvrigt det følgende.
2. Ødetillæg beregnes fra den faktiske bopæl (eller  

 med det for tjenestestedet maksimale beløb), dvs. den bopæl, hvorfra den  

 pågældende normalt møder til tjeneste.
Bopælskriteriet kan ikke udelukkende  

 anses for at være opfyldt ved tilmelding til Folkeregistret, men dette er et  

 minimumskrav.
I tilfælde, hvor der er tale om to bopæle, beregnes  

 ødetillægget fra den nærmeste, og i tilfælde, hvor personel i forbindelse med  

 bopæl andetsteds har kvarter eller lukaf på tjenestestedet, vil der således  

 ikke kunne ydes ødetillæg.
3. For dansk NATO-personel, tjenstgørende i Karup,  

 gælder det særlige forhold, at der fra Viborg og Herning er mulighed for  

 befordring med NATO-bus, der er gratis for personellet.
Der er mulighed for  

 at vælge mellem denne befordring og ødetillæg, nærmere oplysninger hos Ældste  

 danske Officer eller ved Flyvestation Karup.
4. Beregningen af ødetillæg foretages ved hjælp af en  

 blanket (vare nr. 575.1361), som af vedkommende regnskabspligtige myndighed  

 tilsendes personel, der anses for at være berettiget til ødetillæg.
På  

 grundlag af de oplysninger, som derved fremkommer, og som i fornødent omfang  

 kontrolleres af den regnskabspligtige myndighed, fastsættes ødetillægget, og  

 den pågældende orienteres om resultatet ved tilsendelse af eksemplar 3 af  

 blanketten.
5. Fravær (bortset fra ferie) på tilsammen mindst 15  

 dage inden for en vilkårlig periode på 30 dage medfører bortfald af en halv  

 måneds godtgørelse, og samlet fravær af en varighed på 30 dage medfører  

 bortfald af en hel måneds godtgørelse.
Alene almindelige arbejdsdage  

 medregnes ved opgørelsen af dette fravær, altså normalt 5 dage om ugen.
 Når midlertidig tjeneste andetsteds bestrides ved daglig hen- og  

 tilbagerejse, skal ødetillægget dog ikke halveres eller bortfalde i tilfælde,  

 hvor det faste tjenestested (ikke bopælen) er udgangspunkt for beregning af  

 befordringsgodtgørelse i anledning af den midlertidige tjeneste.
 Tilsvarende gælder under fravær fra det faste tjenestested i anledning af  

 civiluddannelse, og det tilføjes, at ødetillæg heller ikke skal bortfalde  

 under civiluddannelse på det faste tjenestested.
 De regnskabspligtige myndigheder fastsætter i nødvendigt omfang nærmere  

 regler for indberetning fra underlagte myndigheder m.fl. således, at  

 ødetillæg kan reguleres i overensstemmelse hermed.
