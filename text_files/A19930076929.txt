 Herved bekendtgøres lov nr. 727 af 29. oktober 1986 om  

 uddannelsesopsparing, som ændret ved lov nr. 512 af 30. juni 1993.  

 Lovbekendtgørelsen gælder først i sin helhed fra 1. januar 1994, idet visse  

 af bestemmelserne i lov nr. 512 af 30. juni 1993 først træder i kraft den 1.  

 januar 1994.
 § 1.  Staten præmierer efter reglerne i denne lov  

 opsparing på konti, der oprettes med det formål at tilvejebringe midler til  

 uddannelse (uddannelseskonti).
 Stk. 2.  Aftale om oprettelse af en uddannelseskonto  

 efter denne lov kan ikke indgås efter den 31. december 1993.
 § 2.  Indestående på en uddannelseskonto kan overføres  

 fra et pengeinstitut til et andet pengeinstitut som nævnt i stk. 2, jf. stk.  

 3.
 Stk. 2.  Pengeinstitutter her i landet kan modtage  

 indskud i opsparingsordninger, der udelukkende har uddannelse til formål, jf.  

 dog stk. 3.
 Stk. 3.  Indskud på en uddannelseskonto i en  

 andelskasse, der er omfattet af § 8, stk. 1, nr. 1, i lov nr. 154 af 24.  

 april 1985 om ændring af lov om banker og sparekasser m.fl. love, kan kun  

 foretages, hvis andelskassen er medlem af en sammenslutning som omhandlet i  

 kapitel 4 D i lov om banker og sparekasser, eller hvis andelskassens  

 egenkapital udgør minst 8 pct. af de samlede gælds- og garantiforpligtelser  

 opgjort eftet § 21 i lov om banker og sparekasser, og antallet af  

 andelshavere mindst andrager 50, der hver har indbetalt mindst 1.000 kr. af  

 andelskapitalen.
 § 3.  Pengeinstituttet skal forrente opsparingen på en  

 uddannelseskonto med pengeinstituttets højeste indlånsrente.
Opsparing til børns uddannelse § 4.  (Ophævet) § 5.  (Ophævet) § 6.  Udbetalingen kan tidligst finde sted, når barnet  

 fylder 16 år.
 Stk. 2.  Udbetalingen kan højst udgøre 24.000 kr. årligt  

 og skal finde sted i 12 månedlige lige store rater.
 Stk. 3.  Undervisningsministeren fastsætter regler om  

 regulering af udbetalingen i henhold til stk. 2.
 Stk. 4.  Undervisningsministeren kan fastsætte regler om  

 fravigelse af ratevis udbetaling i henhold til stk. 2.
§ 7.  (Ophævet) Opsparing til egen uddannelse § 8.  (Ophævet) § 9.  Bestemmelserne i § 6, stk. 2-4, finder  

 tilsvarende anvendelse på uddannelseskonti oprettet til egen uddannelse.
Beregning og tilskrivning af præmie § 10.  Af de beløb, der er opsparet den 31. december  

 1993 på en uddannelseskonto inkl. tilskrevne renter, beregnes en gang for  

 alle en præmie på 4 pct. p.a.
Præmien tilskrives i forbindelse med udbetaling  

 af opsparingen efter regler fastsat af undervisningsministeren.
Ved delvis  

 udbetaling af opsparingen tilskrives en forholdsmæssig andel af præmien.  

 Forholdet mellem denne andel og det samlede præmiebeløb skal svare til  

 forholdet mellem det til den præmieberettigende uddannelse i uddannelsesåret  

 udbetalte beløb og saldoen på kontoen den 31. december 1993.
 Stk. 2.  Der beregnes dog kun præmie af den opsparing,  

 der foretages inden for de første 10 år efter den første indbetaling.
 Stk. 3.  Præmien er fritaget for indkomstskat.
 Stk. 4.  Præmiebeløbet afholdes af statskassen.
 Stk. 5.  Undervisningsministeren kan fastsætte regler om  

 præmiens beregning, hvilke uddannelser der medfører præmiering, og om den  

 nødvendige dokumentation for disse uddannelser.
 Stk. 6.  Det pengeinstitut, hvor uddannelseskontoen er  

 oprettet, kontrollerer, at reglerne i §§ 6 og 9 samt forskrifter udstedt  

 efter loven er opfyldt.
Andre bestemmelser § 11.  (Ophævet) § 12.  Den, der overtræder § 3 eller regler fastsat af  

 undervisningsministeren efter § 10, straffes med bøde.
 Stk. 2.  Er overtrædelsen begået af et aktieselskab  

 el.lign., kan der pålægges selskabet som sådant bødeansvar.
§ 13.  Opsparingsordningen administreres af Kongeriget  

 Danmarks Hypotekbank og Finansforvaltning, hvis afgørelser ikke kan  

 indbringes for højere administrativ myndighed.
Undervisningsministeren kan  

 fastsætte nærmere regler om administrationen.
 Ikrafttrædelse m.v.
 § 14.  Loven træder i kraft den 1. januar 1987.
 § 15.  Loven gælder ikke for Færøerne og Grønland.
 Lov nr. 512 af 30. juni 1993 indeholder følgende  

 ikrafttrædelsesbestemmelse:
§ 2 Stk. 1.  § 1, nr. 5-7, 9, 11 og 14, træder i kraft dagen  

 efter bekendtgørelsen i Lovtidende.
 Stk. 2.  § 1, nr. 1-4, 8, 10, 12 og 13 (* 1), træder i  

 kraft den 1. januar 1994.
 Stk. 3.  § 5, stk. 1, og § 7, stk. 1 og 3, i lov nr. 727  

 af 29. oktober 1986 om uddannelsesopsparing finder fortsat anvendelse for  

 opsparing til egen uddannelse indtil 1. januar 1994.
Undervisningsministeriet, den 17.  

 september 1993 Ole Vig Jensen / Merete Wanscher (* 1) Hvorved § 1, stk. 2, indsættes, § 2, stk. 1, ændres, § 2, stk. 4, §  

 4, § 5, § 7, stk. 1 og 3, og § 8 ophæves og § 10, stk. 1 og 6, ændres.
