Landsskatteretskendelse Deltager i flere leasingprojekter - en eller flere virksomheder - skattemæssig betydning Reference:
PSL § 4, stk. 1, nr. 10 A's klage til Landsskatteretten, skyldtes det forhold, at  

 told- og skatteregionen vedrørende indkomståret 1992 ikke havde  

 tillagt klagerens deltagelse i I/S B skattemæssig betydning, hvorefter  

 selvangivet fradrag for underskud samt selvangivne renteindtægter og  

 -udgifter ikke var godkendt.
Vedrørende indkomståret 1993 havde  

 regionen indtægtsført negativ fremkommet driftsmiddelsaldo  

 på 2.024.797 kr. vedrørende klagerens virksomhed C.
Regionen  

 havde herved ikke imødekommet den af klagerens revisor fremsatte  

 påstand om, at der skulle udarbejdes fælles saldoværdi for  

 driftsmidlerne i klagerens udlejningsvirksomheder, således at den  

 negative saldoværdi i virksomheden C kunne udlignes i en positiv saldo  

 i klagerens andre udlejningsvirksomheder.
Regionen havde henvist til, at det  

 fremgik af klagerens selvangivelse for indkomståret 1992, at klagerens  

 virksomhed var udøvet i 4 interessentskaber, hvori klageren  

 optrådte som passiv investor, samt C, der fremstod som en helejet  

 personlig virksomhed.
 Denne afgørelse var for så vidt angik  

 klagerens deltagelse i I/S B i indkomståret 1992 stadfæstet   ved  

 Landsskatterettens kendelse af 16. december 1996. Landsskatteretten havde  

 samtidig truffet afgørelse om, at klagerens deltagelse i I/S B ej  

 heller kunne tillægges skattemæssig betydning i  

 indkomståret 1993. Sagen var efter klagerens anmodning optaget til  

 fornyet behandling i retten i henhold til skattestyrelseslovens § 29, stk. 2,  

 idet retten ved afgørelsen ikke havde taget stilling til den af  

 klagerens revisor nedlagte påstand om, at klageren ikke blot var  

 berettiget men også pligtig til at benytte fælles saldo for  

 driftsmidler vedrørende udlejningsvirksomhederne.
Det var oplyst, at klageren i 1977 som nyuddannet  

 cand.jur. blev ansat i en bank, og senere blev   udstationeret i bankens  

 afdeling i London, hvor han fik kendskab til leasing, der endnu var  

 forholdsvis ukendt i Danmark.
Senere blev han ansat som direktør i et  

 selskab i Danmark, der i første halvdel af 1980-erne formidlede et  

 større antal leasingprojekter vedrørende skibe og containere.  

 Projekterne var attraktive for erhvervslivet, idet de kunne tilbydes til en  

 konkurrencedygtig rente, og endvidere indebar skattemæssige fordele for  

 investorerne.
I slutningen af 1980-erne var klageren medstifter af selskabet  

 D A/S, hvilket selskab - efter forbedring og justering af det kendte produkt  

 - udbød en række leasingarrangementer til danske investorer.
I  

 indkomstårene 1992 og 1993 havde klageren bl.a. selvangivet resultat af  

 selvstændig virksomhed  i følgende udlejningsvirksomheder:
 I/S D, I/S E, I/S C, I/S F og I/S B.
 Om disse virksomheder forelå oplyst:
 I/S D:
Virksomheden blev etableret i 1986 som interessentskab  

 mellem klageren og en nu afdød direktør, hvor boet, ved hans  

 pludselige død i 1989 udtrådte, og G indtrådte i  

 interessentskabet.
Investeringen vedrørte trailere til et  

 datterselskab, H A/S.
Investeringen afsluttedes i november 1993, hvor  

 udstyret blev solgt.
Skattemyndighederne havde ikke underkendt realiteten af  

 denne investering.
 I/S E:
Virksomhederne omfattede 3 lige store leasingaftaler  

 på i alt ca. 7 mio.
USD angående matinecontainere, der var  

 udlejet til et rederi.
Senere solgte rederiet sine containeraktiviteter til  

 I, der således indtrådte i leasingaftalerne.
 Leasingaftalerne havde været handlet flere gange  

 mellem klageren, klagerens selskaber og udenforstående.
Den ene leasingaftale var placeret i I/S E, der oprindelig  

 havde to deltagere, indtil klageren medio  1993 købte  

 medinteressentens andel.
Told- og skatteregionen havde ved afgørelse  

 af 4. oktober  1996 ikke tillagt klagerens deltagelse i I/S E  

 skattemæssig betydning fra og med indkomståret  1993.
De to øvrige leasingaftaler var placeret i C, hvor  

 klageren i begyndelsen var alene om investeringen.
Den ene af kontrakterne  

 havde i en periode været solgt til tredjemand, men blev  købt  

 tilbage af klageren, inden leasingaftalerne udløb.
 I/S F:
Et interessentskab bestående af klageren, G samt  

 venner og bekendte til disse.
Etableret i 1991med købet af nye  

 marinecontainere for 11 mio.
USD.
Købet blev finansieret med lån  

 hos en bank i Luxembourg.
Containerne var udlejet til K, Hong Kong.
Klagerens  

 andel var oprindelig16.450.000 kr.
Andelen var nu solgt til L A/S.  

 Skattemyndighederne havde ikke tillagt klagerens deltagelse i I/S F  

 skattemæssig betydning.
 I/S C:
Etableret i december 1992 med køb af leasingaftaler  

 og underliggende udstyr (jernbanemateriel og en enkelt flymotor) fra M i USA,  

 der finansierede købesummen på godt 100 mio.kr.
Ved stiftelsen  

 bestod interessentskabet af klageren, G samt selskaber kontrolleret af disse,  

 samt en tredjemand for en mindre andel.
I de følgende år  

 købte klageren successivt de øvrige interessenters andele,  

 således at klageren var eneejer i slutningen af 1996.
 Klagerens revisor havde over for Landsskatteretten nedlagt  

 påstand om, at klageren var berettiget til at anvende fælles  

 afskrivningssaldo for driftsmidler i 1992 og 1993 - i indkomståret 1992  

 vedrørende I/S E, I/S D samt C, og i indkomståret 1993  

 vedrørende I/S D og C. (Regionen havde ikke tillagt klagerens  

 deltagelse i I/S E skattemæssig betydning fra 1993).
 Til støtte for påstanden havde revisoren  

 anført, at der ikke fandtes megen litteratur eller praksis til  

 belysning af spørgsmålet om, hvornår der ved deltagelse i  

 flere virksomheder ansås at foreligge én virksomhed,  

 således at der skulle udarbejdes fælles saldoværdi for  

 driftsmidlerne.
I pkt. 4 i cirkulære nr. 188 af 22. november 1983  

 (cirkulære om afskrivningsloven) var det overordnet bestemt, at  

 saldoafskrivning skulle foretages for hver virksomhed for sig.
Imidlertid  

 havde skattemyndighederne op gennem 1980-erne udviklet den praksis, at  

 deltagelse i flere virksomheder af den omhandlede karakter ansås for  

 én virksomhed, således at der skulle udarbejdes fælles  

 saldoværdi for andele i de afskrivningsberettigede aktiver, idet dette  

 var mere praktisk og tillige gav et større skatteprovenu.
I  

 Anpartsbetænkningen (nr. 1169 af maj 1989) side 114 ff. anførtes  

 det således: "Det er praksis, at passiv deltagelse i flere  

 skibskommanditselskaber, eller passiv deltagelse i flere leasingselskaber  

 anses for én virksomhed, således at andel i de  

 afskrivningsberettigede aktiver indgår i en fælles  

 saldoværdikonto." Ifølge Ligningsvejledningen for 1992 og 1993  

 afsnit E.F.6 var denne praksis uændret.
Det fremgik endvidere af  

 Statsskattedirektoratets arbejdsrapport fra begyndelsen af 1980-erne  

 vedrørende kommanditister, at besiddelse af anparter i forskellige  

 kommanditselskaber ansås for én virksomhed.
 Revisoren havde herved bemærket, at de  

 interessentskaber, hvori klageren havde investeret, ikke var omfattet af de i  

 maj 1989 vedtagne regler om, at hvert K/S eller I/S skulle anskues som en  

 beskatningsmæssig enhed, og hvor deltagerne var tvungne til at benytte  

 den afskrivningsprocent m.v., som bestyrelsen for leasingselskabet  

 måtte vælge.
Revisoren havde yderligere anført, at told- og  

 skatteregionen alene havde støttet sin afgørelse på det  

 formelle kriterium, at C var en helejet personlig virksomhed, medens de  

 øvrige virksomheder var drevet i I/S-regi.
Revisoren havde herved  

 bemærket, at klageren ikke havde været eneejer af C i hele  

 virksomhedens levetid, og - uanset om klageren i hele eller dele af de  

 enkelte virksomheders levetid havde været eneejer - var der i alle  

 tilfælde tale om samme type kontrakter i virksomhederne og samme  

 passive deltagelse for klageren.
For så vidt angik definitionen af begrebet "passiv  

 deltagelse" havde revisoren anført, at det  arbejdstidskrav, der var  

 opstillet i forbindelse med investeringsfondsloven, kunne anvendes analogt.  

 Her var den vejledende norm, at arbejdsindsatsen mindst skulle udgøre  

 50 timer månedligt.
Revisoren havde herved bemærket, at klageren  

 naturligvis havde haft en del arbejde i forbindelse med etableringen af de  

 enkelte virksomheder, men efter disse var blevet sat i gang, havde de stort  

 set "kørt af sig selv". Klagerens arbejdsindsats havde således  

 været minimal, og der forelå derfor passiv deltagelse.
Revisoren  

 havde præciseret, at ifølge personskattelovens § 4, stk. 1, nr.  

 10, var det alene afgørende, om den skattepligtige deltog i  

 virksomhedens drift i væsentligt omfang, samt at der i pkt. 6 i  

 cirkulære nr. 15. af 22. januar 1990 henvistes til praksis ved  

 frigivelse af investeringsfonds m.v.
For så vidt angik spørgsmålet om der  

 forelå én eller flere virksomheder havde revisoren  

 anført, at problematikken var omtalt i Helketts "Opgørelse af  

 den skattepligtige indkomst", 15. udgave, side 429 ff., og havde været  

 behandlet i forbindelse med virksomhedsophør vedrørende  

 fiskekuttere.
Således blev i LSRM 1968,119, en skatteyders deltagelse i  

 fiskerierhvervet anset for en samlet virksomhed.
I sagen havde skatteyderen  

  - foruden at drive fiskeeksportørforretning - været eneejer af  

 en fiskekutter samt medejer af to fiskekutterinteressentskaber.
Revisoren  

 havde yderligere henvist til Landsskatterettens kendelse af 26. april 1995,  

 offentliggjort i RevisorBladet nr. 4, 1995.
 Sammenfattende havde revisoren anført, at klageren  

 personligt havde deltaget i en række passive  virksomheder med  

 varierende ejerandele til de forskellige kontrakter, og at dette måtte  

 medføre, at klageren var berettiget til at anvende fælles saldo  

 for driftsmidlerne i de forskellige virksomheder.
Landsskatteretten bemærkede, at ifølge pkt. 4  

 i cirkulære nr. 188 af 22. november 1983 skulle  saldoafskrivning efter  

 dagældende § 2, stk. 1, i afskrivningsloven foretages for hver  

 virksomhed for sig.
En skattepligtig, der drev flere virksomheder, kunne ikke  

 benytte en fælles saldoafskrivning.
Endvidere bemærkedes, at den  

 ligningsmæssige praksis om fælles saldoafskrivning, der var  

 udviklet i løbet af 1980-erne, var en praktisk arbejdsregel for  

 passive investorer i masseudbudte  projekter.
Landsskatteretten fandt ikke, at klageren opfyldte  

 betingelserne for at være omfattet af denne  praksis.
Retten havde  

 henset til, at klageren var særdeles kyndig og havde været meget  

 aktiv på området, at han havde haft bestemmende indflydelse ved  

 de omhandlede projekters etablering, forløb og afslutning, og at der  

 således ikke forelå en rent passiv virksomhed for klageren.  

 Klageren var derfor ikke berettiget til at anvende fælles saldo for  

 driftsmidler i de omhandlede  virksomheder.
 Den af Landsskatteretten den 16. december 1996 trufne  

 afgørelse, hvorefter klagerens deltagelse i I/S C ikke var tillagt  

 skattemæssig betydning i indkomstårene 1992 og 1993 blev  

 endvidere  stadfæstet med den i afgørelsen anførte  

 begrundelse.
