En vej over en ejendom, der iflg. matrikelkortet er eneste adgangsvej  

 for en række ejendomme har været nedlagt i alderstid.
Vejen ligger reelt i  

 marken over naboejendommen, men ejeren vil ikke tiltræde, at vejen berigtiges  

 på matrikelkortet.
Direktoratet svarer, at da vejen har været nedlagt i  

 marken i alderstid har vejens indtegning på matrikelkortet ingen betydning  

 for sikring af eventuelle vejrettigheder.
Det forhold, at vejen i marken  

 ligger på en anden ejendom, er efter direktoratets opfattelse en så væsentlig  

 uoverensstemmelse, at bestemmelserne i § 1, stk. 1 i 1983-loven om private  

 vejrettigheder ikke finder anvendelse.
Vejen kan derfor slettes efter  

 bestemmelserne i § 47, stk. 5 i bek. 129/1982, uden at vejens beliggenhed  

 samtidig berigtiges på matrikelkortet.
Det forhold, at ejeren ikke vil  

 tiltræde at vejens beliggenhed berigtiges på kortet, er uden betydning for om  

 nogen ejendom har vejret over ejendommen.
 Ved skrivelse af 30-11-1984 har De anmodet om en udtalelse, idet De har  

 henvist til skrivelse herfra af 10-10-1984 til ejeren af matr.nr. 6c Nyby By.  

 I skrivelsen har man meddelt, at vejen over ejendommen formodentlig vil kunne  

 slettes på matrikelkortet efter reglerne i § 47, stk. 5 i bkg. nr. 129/1982.
De har oplyst, at vejen ifølge matrikelkortet er eneste adgangsvej til en  

 række matr.nre.
Vejen ligger reelt i marken over naboejendommen matr.nr. 1a  

 smst. langs med ejendommens bygninger, men ejeren af matr.nr. 1a vil ikke  

 tiltræde at vejen berigtiges på matrikelkortet.
Ifølge bestemmelserne i § 47,  

 stk. 9 er det en forudsætning for at berigtige kortet, således at vejen  

 kommer til at ligge på matr.nr. 1a, at der foreligger erklæring fra ejeren af  

 matr.nr. 1a.
De mener derfor, at vejen på matr.nr. 6c ikke kan slettes,  

 medmindre der dispenseres fra bestemmelserne i bekendtgørelsens § 47, stk. 1.
 I den anledning skal man meddele følgende:
Bestemmelserne i bekendtgørelsens § 47, stk. 1 har nøje sammenhæng med  

 bestemmelserne i § 1, stk. 1 i lov nr. 143 af 13. april 1938 om private  

 vejrettigheder.
For at disse bestemmelser finder anvendelse, er det bl.a. en  

 forudsætning, at vejen findes i marken, og at matrikelkortet i det væsentlige  

 stemmer overens med forholdene i marken.
Hvis en vej har været nedlagt i  

 marken i alderstid, er den ikke omfattet af bestemmelserne, og vejens  

 indtegning på matrikelkortet har således ingen betydning for sikring af  

 eventuelle vejrettigheder.
Vejen kan derfor slettes på matrikelkortet, uanset  

 at den efter kortet er eneste adgangsvej til en eller flere ejendomme.
I  

 overensstemmelse hermed har det ikke været hensigten, at bestemmelserne i  

 bekendtgørelsens § 47, stk. 1 skulle omfatte de tilfælde, der er omfattet af  

 bestemmelserne i § 47, stk. 5.
I det foreliggende tilfælde findes der en vej i marken, men den ligger på  

 naboejendommen.
Det forhold, at vejen i marken ligger på en anden ejendom,  

 end den hvorpå den er vist på matrikelkortet, er efter direktoratets  

 opfattelse en så væsentlig uoverensstemmelse, at bestemmelserne i § 1, stk.  

 1, i 1938-loven ikke finder anvendelse.
Ifølge de foreliggende oplysninger har vejen over matr.nr. 6c ikke  

 eksisteret i marken i ca. 100 år.
De har endvidere oplyst, at der ikke er  

 tinglyst noget dokument om vejen.
Som følge heraf og af foranstående  

 redegørelse er det derfor direktoratets opfattelse, at betingelserne for at  

 slette vejen på matrikelkortet er opfyldt.
Det forhold, at ejeren af matr.nr. 1a ikke vil tiltræde, at beliggenheden  

 af vejen berigtiges, således at den på kortet bliver indtegnet over matr.nr.  

 1a, har ingen betydning for, om nogen ejendom har vejret over ejendommen.  

 Afgørende for vejrettens eksistens er den faktiske brug, der er gjort af  

 vejen.
Afgørelsen af spørgsmålet henhører i øvrigt under domstolene.
