Efter installation af et fællesantenneanlæg, havde U varslet  

 lejeforhøjelse beregnet udfra både forrentning, afskrivning og henlæggelse  

 til fornyelse.
Ankenævnet kunne ikke godkende det af U medregnede beløb til  

 afskrivning, idet man var af den opfattelse, at det i lejelovens § 58  

 omhandlede begreb afskrivning er identisk med begrebet henlæggelser til  

 fornyelse i boligreguleringslovens § 8.
 Denne afgørelse blev ændret ved Københavns Byret, men er senere blevet  

 stadfæstet ved Østre Landsrets dom af 11. april 1986.
 Efter installation af fællesantenneanlæg havde udlejer varslet en  

 lejeforhøjelse, der var beregnet med følgende 3 poster:
1. Forrentning 16% 1. Afskrivning 19% 3. Henlæggelse til fornyelse 10% Ankenævnet nedsatte forhøjelsen, idet afskrivning 10% udgik af  

 beregningen.
Ankenævnets afgørelse er ændret ved dom af 7.5.1985 fra Københavns Byrets  

 afd.
H (sag HL 153/1984). Sagen er anket til Østre Landsrets 17. afd., hvor  

 den blev domsforhandlet 19.2.1986. Sagen er optaget til dom.
 I ankenævnets afgørelse hedder det bl.a.:
 »I skrivelse af 22. februar 1984 har U indbragt huslejenævnets  

 afgørelse af 17. februar 1984 vedrørende til ikrafttræden den 1. februar 1984  

 varslet lejeforhøjelse som følge af installation af TV-fællesantenneanlæg.
 Huslejenævnet traf følgende afgørelse:
 »Nævnet skal herefter udtale, at man har lagt følgende beregning til  

 grund for lejeforhøjelsen:
 Lejeforhøjelsen udgør herefter for hvert af ejendommens 10 lejemål  288,10  

 kr. årligt.
Det bemærkes, at nævnet ikke har kunnet godkende det af udlejer medtagne  

 beløb til afskrivning, idet administrator allerede har medtaget udgiften til  

 fornyelse af anlægget.« I anken er gjort gældende, at der i medfør af lejelovens § 58 yderligere  

 bør godkendes et tillæg for afskrivning af den investerede kapital svarende  

 til 10% af 11.080,00 kr. eller i alt 3.989,00 kr. årligt, idet det er  

 ejendomskontorets opfattelse, at afskrivning og henlæggelser til fornyelser  

 ikke er det samme.
Der er til støtte herfor fremsendt 2 domme afsagt af  

 Frederiksberg boligret.
 Et flertal i ankenævnet er af den opfattelse, at det i lejelovens § 58  

 omhandlede begreb afskrivning af den afholdte forbedringsudgift er identisk  

 med begrebet henlæggelser til fornyelser i boligreguleringsloven, hvorfor  

 huslejenævnets afgørelse stadfæstes i henhold til grundene.
Et mindretal på 2 medlemmer var af den opfattelse, at værdien af den  

 udvidede brugsret i forbindelse med en foretaget modernisering ifølge § 58,  

 stk. 2 i lov om leje skal beregnes som en passende forrentning og afskrivning  

 af anlægsudgiften.
Herudover er ejeren, jfr. § 8 i den midlertidige lejelov  

 berettiget til at optage en driftsudgift på budgettet til imødegåelse af  

 fornyelser af ejendommens tekniske installationer, idet sådanne udgifter ikke  

 kan dækkes over den udvendige vedligeholdelseskonto. ...' I Københavns boligrets dom hedder det bl.a.: »...
Efter lejelovens § 58 har udlejeren for udførte forbedringer krav på en  

 lejeforhøjelse, der modsvarer brugsværdiforøgelsen.
Lejeforhøjelsen beregnes  

 som udgangspunkt, således at den giver dækning for en passende forrentning og  

 afskrivning af den godkendte anlægsudgift.
Efter lejereguleringslovens § 8  

 kan udlejeren i budgettet medtage henlæggelser til fornyelser.
Da  

 moderniseringsforhøjelsen alene skal give dækning for brugsværdiforøgelsen og  

 da den i forhøjelsen indregnede afskrivning af anlægsudgiften på grund af  

 stigende priser ikke kan give dækning for nødvendige henlæggelser til  

 fornyelser, findes udlejeren at være berettiget til i budgettet at medtage  

 henlæggelser til fornyelser beregnet efter sædvanlig praksis.
