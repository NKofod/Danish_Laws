Fremsat den 6. december 2001 af  

 Karen Jespersen (S), Lotte Bundsgaard (S),  

 Jørn Pedersen (S),  

 Margrethe Vestager (RV) og Anders Samuelsen&nbsp  

 ;(RV) Forslag til folketingsbeslutning om sikring af reel valgfrihed for børnefamilierne  

 gennem garanti for pasningstilbud til børn over 6 måneder Folketinget pålægger regeringen at sikre en  

 garanti for pasningstilbud til alle børn over 6 måneder i  

 forbindelse med den varslede reform af barselorloven.
Bemærkninger til forslaget Allerede før valget den 20. november  

 2001 diskuteredes forskellige forslag om forlængelse og forbedring af  

 barselorloven i forbindelse med finanslovforhandlingerne.
Ligesom før  

 valget synes der at være bred enighed i Folketinget om  

 forlængelse af barselorloven.
Uanset hvor omfattende en sådan forlængelse  

 bliver, er det imidlertid afgørende, at forældrene samtidig  

 sikres reel valgfrihed til selv at beslutte, hvornår de ønsker  

 at genoptage deres arbejde.
Det vil være overraskende, hvis ikke dette  

 udgangspunkt samler bred tilslutning.
Det hedder således i  

 regeringsgrundlaget for den netop tiltrådte regering:
» Denne målsætning vil ikke kunne  

 indfries, hvis barselorloven forlænges, uden at der samtidig sikres  

 reel garanti for pasningstilbud til alle børn over 6 måneder.
I  

 så fald vil den forlængede barselorlov ikke fungere som et  

 tilbud, men tværtimod som et påbud til forældre i de ca. 40  

 kommuner uden pasningsgaranti fra 6 måneder.
Ydermere vil der i så fald være grund til  

 frygte en udvikling, hvor langt flere kommuner tilskyndes til at opgive deres  

 pasningsgaranti fra 6 måneder.
Med 1 års barsel vil der  

 således kunne henvises til, at forældrene i denne periode selv  

 har mulighed for at passe deres børn   og at pasningstilbud til  

 børn i aldersgruppen 6-12 måneder derfor kan nedprioriteres.
Man risikerer altså, at den barselreform, der af  

 alle partier er tænkt som en forbedring af børnefamiliernes  

 vilkår, reelt fører til forringelser og indskrænket  

 valgfrihed for en stor gruppe af forældre.
Det ville være  

 beklageligt   og paradoksalt i en tid, hvor valgfrihed i andre henseender  

 tillægges afgørende betydning.
Dertil kommer, at den reduktion af arbejdsudbuddet, der  

 under alle omstændigheder må forventes, vil blive  

 forstærket yderligere, hvis forældre, som selv ønsker at  

 genoptage deres arbejde, forhindres i dette på grund af manglende  

 pasningsmuligheder.
Denne forstærkede reduktion af arbejdsudbuddet  

 modsvares vel at mærke ikke af velfærdsforbedringer, men alene af  

 en uønsket og påtvunget forlængelse af barselorloven for  

 forældre, der havde foretrukket en anden pasningsløsning.
 Derfor bør udgangspunktet for de kommende  

 forhandlinger om udvidelse af barselorloven være et krav om, at den  

 suppleres med en reel garanti for et pasningstilbud af god og ordentlig  

 kvalitet til børn over 6 måneder i alle landets kommuner.  

 Regeringen bør fremsætte forslag til sikring af dette i  

 forbindelse med forhandlingerne om en reform af barselorloven.
Skriftlig fremsættelse Karen Jespersen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om sikring af reel  

 valgfrihed for børnefamilierne gennem garanti for pasningstilbud til  

 børn over 6 måneder.
(Beslutningsforslag nr.
B 6).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
