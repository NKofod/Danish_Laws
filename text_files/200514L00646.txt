Betænkning afgivet af Udvalget for Fødevarer, Landbrug og  

 Fiskeri den 3. maj 2006 Betænkning over Forslag til lov om biavl [af  

 fødevareministeren (Hans Christian Schmidt)] 1. Ændringsforslag Der er stillet 8 ændringsforslag til lovforslaget.
Dansk Folkepartis  

 medlemmer af udvalget har stillet ændringsforslag nr. 1 og 3-8. Enhedslistens  

 medlem af udvalget har stillet ændringsforslag nr. 2.
2. Udvalgsarbejdet Lovforslaget blev fremsat den 26. januar 2006 og var til 1.  

 behandling den 3. februar 2006. Lovforslaget blev efter 1. behandling henvist  

 til behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 9 møder.
Høring Et udkast til lovforslaget har inden fremsættelsen været sendt i  

 høring, og fødevareministeren sendte den 30. november 2005 dette udkast til  

 udvalget, jf. alm. del − bilag 133. Den 27. januar 2006 sendte  

 fødevareministeren de indkomne høringssvar og et notat herom til udvalget.
Teknisk gennemgang Den 22. februar 2006 afholdtes en teknisk gennemgang af  

 høringssvarene ved fødevareministeren og embedsmænd fra Ministeriet for  

 Fødevarer, Landbrug og Fiskeri.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Michael Andersen, Viby  

 Sjælland, Danmarks Biavlerforening,  

 ErhvervsBiavlerne og Dronningavlerforeningen af 1921, Sammenslutningen af Danske Erhvervsbiavlere og Henrik Hansen, Græsted.
 Fødevareministeren har over for udvalget kommenteret de  

 skriftlige henvendelser til udvalget.
Deputationer Endvidere har Danmarks Biavlerforening, ErhvervsBiavlerne og  

 Dronningavlerforeningen af 1921 samt  

 Sammenslutningen af Danske Erhvervsbiavlere  

 mundtligt over  

 for udvalget redegjort for deres holdning til lovforslaget.
Spørgsmål Udvalget har stillet 28 spørgsmål til fødevareministeren til  

 skriftlig besvarelse, som denne har besvaret.
Nogle af udvalgets spørgsmål og  

 fødevareministerens svar herpå er optrykt som bilag 2 til betænkningen.
3. Indstillinger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de af Dansk Folkeparti  

 stillede ændringsforslag.
Et  

  

 mindretal  

  

 i  

 udvalget (EL) indstiller lovforslaget til  

  

 vedtagelse  

  

 med de af Dansk Folkeparti under nr. 1 og nr. 4-8 stillede ændringsforslag  

 og det af Enhedslisten under nr. 2 stillede ændringsforslag.
Såfremt det af  

 Enhedslisten under nr. 2 stillede ændringsforslag forkastes, stemmer EL for  

 det  

 af Dansk Folkeparti under nr. 3 stillede ændringsforslag.
4. Politiske bemærkninger Udvalget fremhæver, at et væsentligt formål med at tage biloven  

 op til revision har været ønsket om at styrke og fremtidssikre lovgivningen  

 om  

 bier.
Biavlen er kendetegnet ved en stor grad af frivillighed og ansvar, hvad  

 enten det er hobbyavl eller erhvervsavl, samt et tæt offentligt og privat  

 samspil.
Lovforslaget og ændringsforslagene bygger på et meget grundigt  

 forarbejde i dialog med de foreninger, der repræsenterer biavlen, og med de  

 øvrige interessenter på området.
De foreninger, der varetager biavlens  

 interesser, er kendetegnet ved faglighed og et meget stort engagement.
Ud  

 over  

 de dialogmøder, der har været inden fremsættelsen, og de meget indgående  

 høringssvar, har der efter 1. behandling været rejst en række spørgsmål til  

 lovforslaget,  

 der har været en teknisk gennemgang af lovforslaget, og der har været  

 deputationer i foretræde for udvalget.
 Det er vigtigt, at forslaget sammen med ændringsforslagene  

 bidrager til at forene biavlerne, da deres indsats er en væsentlig del af  

 grundlaget for udvikling af biavlen.
Udvalget mener, at lovforslaget med de af DF foreslåede  

 ændringer vil styrke biavlen i Danmark.
Samtidig lægger udvalget vægt på at  

 fastholde det engagement og den ansvarlighed fra branchens side, der er i  

 samarbejdet med myndigheder og forskningsinstitutioner, som hidtil har været  

 grundlag for succes ved blandt andet bekæmpelse af bisygdomme og bekæmpelse  

 af  

 andre skadegørere, og som bidrager markant til samfundsøkonomien ved værdien  

 af  

 honningbiernes bestøvning.
Samarbejdet mellem biavlerne, forskningsinstitutionerne og de  

 administrative myndigheder skal også sikre, at dansk honning og andre  

 biprodukter  

 holdes fri for medicin- og pesticidrester.
Dette er hidtil lykkedes ikke  

 mindst  

 på grundlag af en stor, frivillig og ulønnet indsats af biavlerne og deres  

 organisationer.
Derfor foreslås det, at fødevareministeren skal nedsætte et  

 rådgivende binævn bestående af repræsentanter for alle med interesser  

 relateret  

 til biavl, og at nævnets kompetenceområder skal fremgå direkte af  

 lovforslaget.  

 Fødevareministeren skal ligeledes efter høring af de relevante organisationer  

 fastsætte nævnets kompetence via en forretningsorden.
Binævnet skal rådgive  

 fødevareministeren gennem fastlæggelse af de overordnede strategier for biavl  

 i  

 Danmark.
På den måde sikres det, at loven og bestemmelser fastsat ud fra  

 denne  

 har branchens forståelse og efterleves af branchen til glæde for erhvervs-,  

 natur-  

 og friluftsliv.
Biforgiftninger er som oftest et resultat af ulovlig brug af  

 sprøjtemidler, som udvalget ønsker at beskytte miljøet mod.
Udsigt til, at en  

 sprøjtemiddelbruger kan blive pålagt erstatningsansvar, er vigtig til sikring  

 af, at ulovlig brug af sprøjtemidler begrænses, og udvalget ønsker derfor et  

 effektivt og obligatorisk voldgiftssystem.
Som følge af den igangværende reform af domstolene, der også  

 omfatter voldgiftsbestemmelserne i lov om biavl, vil moderniseringen af denne  

 del af biloven afvente udfaldet af domstolsreformen.
Det er derfor foreslået,  

 at de bestemmelser, herunder om obligatorisk voldgift, der gælder efter den  

 nuværende  

 lov om biavl, fortsætter uændret indtil da og søges opretholdt ved  

 domstolsreformen.
 Udvalget har lagt vægt på, at der med loven sker en afvejning  

 af behovet for en løbende tilpasning af regler, også i forhold til EU, til  

 biavlernes særlige forhold og hensynet til retssikkerheden.
 Endvidere har udvalget noteret sig fødevareministerens løfte om  

 revision af reglerne i Danske Lov og tilkendegivelser om binævnets  

 kompetencer  

 og sammensætning.
 Det er afgørende for udvalget, at loven medvirker til at skabe  

 ro omkring biavlen i Danmark, og udvalget mener, at loven med de af DF  

 foreslåede ændringer giver fødevareministeren et grundlag for at sikre et  

 konstruktivt samarbejde mellem biavlerne og de involverede administrative  

 myndigheder  

 og forskningsinstitutioner.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

 et  

  

 mindretal  

  

 (DF), tiltrådt af et  

  

 flertal  

  

 (det øvrige udvalg):
Til § 2 1)  

  

 Paragraffen affattes således:
»§ 2.  

  

 Ministeren for fødevarer, landbrug og  

 fiskeri nedsætter et udvalg (Binævnet) til at rådgive ministeren i spørgsmål  

 vedrørende loven, om regler fastsat i medfør af loven og om implementering af  

 EU-regler og andre internationale forpligtelser.
Herudover kan udvalget  

 (Binævnet) rådgive ministeren i andre spørgsmål om biavlen og dens  

 udviklingsmuligheder.
 Stk. 2.  

  

 Ministeren  

 fastlægger efter indstilling fra udvalget en overordnet strategi om  

 understøttelse  

 og udvikling af biavlen, herunder om prioritering af økonomiske midler og  

 forskningsmidler  

 til biavlen i Danmark.
Stk. 3.  

  

 Ministeren fastsætter udvalgets sammensætning.
Som  

 medlemmer af udvalget kan være repræsentanter for landsdækkende  

 biavlsorganisationer, landbruget, forskningsinstitutioner, forbrugere og  

 andre  

 hensyn i relation til biavlen.  

 Ministeren fastsætter  

 forretningsorden for udvalget samt regler for dets arbejde, herunder for  

 sekretariatsbetjening af udvalget.« [Binævnets kompetenceområder og sammensætning] Til § 11 Af  

 	  

 et  

  

 mindretal  

  

 (EL):
 2)  

  

 Paragraffen affattes således:
 »§ 11  

  

 Tvister om erstatning efter § 10 afgøres af et voldgiftsnævn.
 Stk. 2.  

  

 Voldgiftsnævnets  

 afgørelse kan ikke indbringes for anden administrativ myndighed.
 Stk. 3.  

  

 Tvisten om  

 erstatning kan først indbringes for de almindelige domstole, når  

 voldgiftsnævnets  

 afgørelse foreligger.
 Stk. 4.  

  

 Voldgiftsnævnets  

 afgørelse kan indbringes for de almindelige domstole, indtil 3 måneder efter  

 voldgiftsnævnets afgørelse er meddelt parterne.
Stk. 5.  

  

 Såfremt  

 voldsgiftnævnet finder, at der foreligger biforgiftning i en for  

 voldgiftsnævnet indbragt sag, uden der kan findes en ansvarlig skadevolder,  

 afholdes omkostningerne ved førelse af sagen for voldgiftsnævnet af  

 statskassen.« [Obligatorisk, at tvister om erstatninger afgøres af et  

 voldgiftsnævn] Af  

 	  

 et  

  

 mindretal  

  

 (DF), tiltrådt af et  

  

 flertal  

  

 (udvalget med undtagelse af DF og EL):
 3)  

  

 Paragraffen affattes således:
»§ 11.  

  

 Tvister om erstatning efter § 10  

 afgøres ved voldgift.« [Fastholdelse af gældende regler for voldgift for  

 biforgiftningsskader] Af  

 	  

 et  

  

 mindretal  

  

 (DF), tiltrådt af et  

  

 flertal  

  

 (det øvrige udvalg):
Til § 12 4)  

  

 Paragraffen affattes således:
»§ 12.  

  

 Ministeren for fødevarer, landbrug og fiskeri  

 fastsætter regler om  

 landets inddeling i voldgiftskredse.
I hver kreds udpeger ministeren en  

 formand  

 og en suppleant for denne, der begge skal have bestået juridisk  

 kandidateksamen, samt et antal voldgiftsmænd med kendskab til bi- eller  

 planteavl.
Stk. 2.  

  

 Ved behandlingen af en voldgiftssag deltager  

 formanden samt to af formanden udpegede voldgiftsmænd, hvoraf den ene skal  

 have  

 kendskab til biavl og den anden til planteavl.
Formanden kan tilkalde særligt  

 sagkyndige til at bistå ved sagens behandling.
Stk. 3.  

  

 I forbindelse med behandlingen af en  

 forgiftningssag har voldgiftsnævnets medlemmer adgang til dyrkningsarealer og  

 til udbygninger og tilsvarende lokaler, hvor der opbevares giftmidler, og er  

 berettigede til vederlagsfrit at udtage prøver af planter og kemikalier, i  

 det  

 omfang sagens behandling gør det nødvendigt, samt til at kontrollere  

 sprøjteredskaber og sprøjtejournaler, hvor disse forefindes.« [Fastholdelse af gældende regler for voldgift for biforgiftningsskader] Til § 13 5)  

  

 Paragraffen affattes således:
»§ 13.  

  

 Ministeren for fødevarer, landbrug og  

 fiskeri fastsætter nærmere regler for behandlingen af voldgiftssager samt om  

 vederlag til formand, voldgiftsmænd og de særligt sagkyndige, der måtte være  

 tilkaldt,  

 og om sagsomkostninger og deres fordeling.« [Fastholdelse af gældende regler for voldgift for  

 biforgiftningsskader] Ny paragraf 6)  

  

 Efter § 13 indsættes som ny  

 paragraf:
»01.  

  

 En voldgiftskendelse kan fuldbyrdes 14 dage  

 efter afsigelsen, medmindre kendelsen forinden er indbragt for de almindelige  

 domstole.
Den ret, for hvilken kendelsen indbringes, kan tillægge  

 indbringelsen  

 opsættende virkning, selv om kendelsen først indbringes senere end 14 dage  

 efter afsigelsen.
Stk. 2.  

  

 Kendelsen kan af hver af parterne indbringes for  

 de almindelige domstole.
Fristen er 14 dage efter kendelsens afsigelse.  

 Retten  

 kan undtagelsesvis tillade, at sagen indbringes indtil 6 måneder efter  

 voldgiftskendelsens afsigelse.
 Stk. 3.  

  

 Har en part ikke været til stede ved kendelsens  

 afsigelse, regnes de i stk. 1 og 2 nævnte frister dog fra kendelsens  

 forkyndelse for parten.
Stk. 4.  

  

 Voldgiftskendelsen indbringes for den ret, hvor  

 sagen efter retsplejelovens almindelige regler skal anlægges i 1. instans.« [Fastholdelse af gældende regler for voldgift for  

 biforgiftningsskader] Til § 16 7)  

  

 I  

  

 stk. 1  

  

 udgår », herunder om, at klage ikke kan indbringes for en  

 anden administrativ myndighed,«.
[Muligheden for at afskære klageadgang udelades af  

 bestemmelsen] Til § 17 8)  

  

 I  

  

 stk. 1  

  

 indsættes efter », ministeren bemyndiger hertil, har«  

 ordene: »når særlige hensyn taler herfor,«.
[Kun adgang til bistader m.v. ved bestyrket mistanke] Bemærkninger Til nr. 1 Ændringsforslaget fastsætter udvalgets overordnede kompetencer  

 og rammerne for udvalgets sammensætning.
Ændringsforslaget understreger binævnets selvstændige status og  

 fastsætter dets overordnede kompetencer, hvilket tilsigter at fastlæggelse af  

 strategien for biavlen i Danmark sker ud fra overordnede samfundshensyn  

 fastsat  

 under hensyntagen til branchens og forskningsinstitutionernes indstillinger  

 og  

 behov.
Hermed understøttes sikring af tilstrækkelig fremtidig bestøvning til  

 landbrug, frø og planteavl samt naturen.
Samtidig fastsættes overordnede,  

 objektive kriterier for binævnets sammensætning.
 Som led i udvalgets arbejde, fastlægger fødevareministeren en  

 overordnet strategi for understøttelse af udviklingen af biavlen og for  

 prioritering af økonomiske midler, herunder forskningsmidler.
Til nr. 2 Ændringsforslaget sikrer, at sager om biforgiftning skal afgøres  

 ved en voldgift.
Opbygningen med et voldgiftnævn har en stor og positiv  

 betydning i forbindelse med biforgiftningssager.
Det er imidlertid et stort  

 problem, at mange  særlig mindre biavlere  undlader at føre sager  

 ved et voldgiftsnævn,  

 fordi de er bekymrede for den udgift, de kan komme til at stå tilbage med,  

 hvis  

 den ansvarlige skadevolder ikke kan findes.
Derfor indebærer  

 ændringsforslaget,  

 at staten i disse tilfælde dækker omkostningerne.
En hurtig  

 voldgiftsafgørelse  

 bør støttes også af hensyn til den samfundsmæssige interesse i en begrænsning  

 af uhensigtsmæssig brug af sprøjtemidler.
Til nr. 3-6 Ændringsforslagene sikrer, at sager om biforgiftning skal  

 afgøres ved voldgift.
En hurtig voldgiftsafgørelse fastholdes af hensyn til  

 den  

 samfundsmæssige interesse i en begrænsning af uhensigtsmæssig brug af  

 sprøjtemidler.
Retsplejereformen indeholder forslag til ændring af  

 voldgiftsbestemmelserne i lov om biavl.
Derfor foreslås det, at de  

 bestemmelser  

 om voldgiftsbehandling, der fremgår af den gældende lov om biavl, herunder om  

 obligatorisk voldgift (jf. §§ 9-12 i lovbekendtgørelse nr. 585 af 6. juli  

 1995  

 om lov om biavl) opretholdes, og at en eventuel ændring afventer Folketingets  

 behandling af lovforslag nr.
L 168, forslag til lov om ændring af  

 retsplejeloven og forskellige andre love. (Politi- og domstolsreform).
Til nr. 7 Efter ændringsforslaget kan ministeren ikke afskære  

 klageadgang.
Til nr. 8 Af hensyn til det forhold, at biavlere ofte ikke har mulighed  

 for at foretage opdeling af deres ejendom og lokaliteter i henholdsvis en  

 forretningsmæssig del og en privat del præciseres med ændringen, at der kun  

 er  

 adgang uden retskendelse, når der er særlige hensyn efter loven, der skal  

 varetages.
 Der tilsigtes ved bestemmelsen samme retstilstand, som ved  

 kontrol af sygdomme hos dyr efter lov om hold af dyr, dog henset til  

 biavlernes  

 særlige forhold.
Jens Kirk (V)   

 Karsten Nonbo (V)   

 Torsten Schack Pedersen (V)  

  

  nfmd.  

  

 Inger Støjberg (V)   

 Michael Aastrup Jensen (V)   

 Christian H.
Hansen (DF)  

  

  fmd.  

  

 Mia  

 Falkenberg (DF)   

 Allan Niebuhr (KF)   

 Per Ørum Jørgensen (KF)   

 Jens Peter Vernersen (S)   

 Lene Hansen (S)   

 Karen Hækkerup (S)   

 Bjarne Laustsen (S)   

 Elisabeth Geday (RV)   

 Ole Glahn (RV)   

 Kristen Touborg (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 149 Bilagsnr.
Titel 1 Høringssvar og høringsnotat, fra fødevareministeren 2 Henvendelse af 1/2-06 fra Michael Andersen, Viby Sjælland 3 Vidensyntese om honningbier udarbejdet af Danmarks  

 JordbrugsForskning, Forskningscenter Flakkebjerg 4 Tidsplan for behandling af lovforslaget 5 Meddelelse om teknisk gennemgang den 21/2-06 af  

 høringssvarene 6 Materiale fra teknisk gennemgang af lovforslaget den  

 22/3-06 7 Henvendelse af 22/2-06 fra Sammenslutningen af Danske  

 Erhvervsbiavlere 8 Udkast til revideret tidsplan for udvalgets behandling af  

 lovforslaget 9 Henvendelse af 23/2-06 fra Danmarks Biavlerforening,  

 ErhvervsBiavlerne og Dronningavlerforeningen af 1921 10 Revideret tidsplan for udvalgets behandling af  

 lovforslaget 11 Materiale modtaget under Danmarks Biavlerforening,  

 ErhvervsBiavlerne og Dronningavlerforeningen af 1921s foretræde for  

 udvalget  

 den 1/3-06 12 1. udkast til betænkning 13 Udkast til revideret tidsplan for behandling af  

 lovforslaget 14 Henvendelse af 15/3-06 fra Sammenslutningen af Danske  

 Erhvervsbiavlere.
15 Revideret tidsplan for udvalgets behandling af  

 lovforslaget 16 Henvendelse af 25/3-06 fra Henrik Hansen, Græsted, vedrørende  

 Danmarks JordbrugsForsknings Vidensyntese om honningbier 17 Bilaget tilbagetaget − omdelt på FLF alm. del −  

 bilag 380 18 Henvendelse af 30/3-06 Danmarks Biavlerforening, ErhvervsBiavlerne  

 og Dronningavlerforeningen af 1921 19 2. udkast til betænkning Oversigt over spørgsmål og svar vedrørende L 149 Spm.nr.
Titel 1 Spm. om kommentar til henvendelse af 1/2-06 fra Michael  

 Andersen, Viby Sjælland, til fødevareministeren, og ministerens svar herpå 2 Spm. om repræsentanter i Det Rådgivende Biudvalg, til  

 fødevareministeren, og ministerens svar herpå 3 Spm. om kommentar til henvendelse fra Danmarks Biavlerforening,  

 ErhvervsBiavlerne og Dronningavlerforeningen af 1921, til fødevareministeren,  

 og ministerens svar herpå 4 Spm. om kommentar til henvendelse fra Sammenslutningen af  

 Danske Erhvervsbiavlere, til fødevareministeren, og ministerens svar herpå 5 Spm. om kommentar til henvendelse fra Danmarks Biavlerforening,  

 ErhvervsBiavlerne og Dronningavlerforeningen af 1921, til fødevareministeren,  

 og ministerens svar herpå 6 Spm. om, hvorfor det ikke fremgår direkte af loven,  

 hvilke hovedkompetencer det kommende binævn/biudvalg skal have, til  

 fødevareministeren,  

 og ministerens svar herpå 7 Spm. om, hvorfor udnævnelse af biinspektører ikke sker  

 efter indstilling fra binævnet/biudvalget, til fødevareministeren, og  

 ministerens  

 svar herpå 8 Spm. om, hvilke betænkeligheder ministeren har ved at lade  

 binævnet/biudvalget være klageinstans for udstedte forbud og påbud, til  

 fødevareministeren, og ministerens svar herpå 9 Spm. om, hvilke meromkostninger og størrelsen heraf der  

 vil være forbundet med at udstyre binævnet/biudvalget med yderligere  

 kompetencer,  

 til fødevareministeren, og ministerens svar herpå 10 Spm. om, hvorfor ministeren ikke vil lade principperne  

 for repræsentation og de kvalitative krav til sammensætningen af binævnet  

 fremgå direkte af loven, til fødevareministeren, og ministerens svar herpå 11 Spm. om, hvad der menes med »en uvildig person«, der kan  

 lede binævnet/biudvalget, til fødevareministeren, og ministerens svar herpå 12 Spm. om, hvilke private foreninger der har konsulenter,  

 som deltager i rådgivning og uddannelse, til fødevareministeren, og  

 ministerens svar herpå 13 Spm. om, hvordan det sikres, at det ikke er samme  

 administrative myndighed, der skal fastsætte detailregler for og  

 efterfølgende selv forestå tvangsindgreb efter § 18, til fødevareministeren,  

 og ministerens svar herpå 14 Spm. om, hvem der efter ministerens hensigt skal opstille  

 de kvalifikationskrav, en biinspektør skal opfylde, til fødevareministeren,  

 og ministerens svar herpå 15 Spm., om det er hensigten, at biinspektørerne skal have  

 bemyndigelse til at udstede forbud og påbud over for biavlerne, til  

 fødevareministeren, og ministerens svar herpå 16 Spm. om, hvilke publikationer vedrørende biavl der er  

 resultatet af de stærkt forøgede bevillinger fra honningprogrammet til  

 Danmarks JordbrugsForsknings aktiviteter, til fødevareministeren, og  

 ministerens  

 svar herpå 17 Spm. om, hvilken forskningsindsats vedrørende gmo'ers  

 ricisi i forhold til honningbier Danmarks JordbrugsForskning har gennemført i  

 tiden efter de i 2003 offentliggjorte forskningsresultater, til  

 fødevareministeren,  

 og ministerens svar herpå 18 Spm. om, hvilken forenkling for biavleren det vil være,  

 at loven i stedet for et »enstrenget«, obligatorisk voldgiftssystem afløses  

 af et »to-strenget« system, til fødevareministeren, og ministerens svar herpå 19 Spm. om, hvilke merudgifter ministeren mener, der vil  

 være forbundet med obligatorisk voldgift i forhold til udgifter ved frivillig  

 voldgift, til fødevareministeren, og ministerens svar herpå 20 Spm. om, hvordan en biavler kan opfylde sine forpligtelser  

 til hegning efter Danske Lov 5-13-1, 5-13-2 og 5-13-3, når biavleren udlejer  

 bier til bestøvning, til fødevareministeren, og ministerens svar herpå 21 Spm., om det er hensigtsmæssigt, at en biavler efter  

 Danske Lov frit kan forfølge sin bisværm ind på andres private ejendomme, til  

 fødevareministeren, og ministerens svar herpå 22 Spm. om rettigheden over bier og deres honning på anden  

 privat ejendom, til fødevareministeren, og ministerens svar herpå 23 Spm. om fælleseje af bier, til fødevareministeren, og  

 ministerens svar herpå 24 Spm. om kommentar til henvendelse af 15. marts 2006 fra  

 Sammenslutningen af Danske Erhvervsbiavlere, til fødevareministeren og  

 ministerens  

 svar herpå 25 Spm., om adgangen til private boliger uden en  

 retskendelse i forbindelse med bekæmpelse af skadegørere er strammere eller  

 slappere end i forbindelse med bekæmpelse af husdyrsygdomme i eksempelvis  

 kvæg og svin, til fødevareministeren, og ministerens svar herpå 26 Spm. om kommentar til henvendelse af 25/3-06 fra Henrik  

 Hansen, til fødevareministeren, og ministerens svar herpå 27 Spm. om kommentar til henvendelsen af 30/3-06 fra  

 Danmarks Biavlerforening, ErhvervsBiavlerne og Dronningavlerforeningen af  

 1921, til fødevareministeren og ministerens svar herpå 28 Spm. om, hvilke kompetencer det kommende binævn/biudvalg  

 skal have, til fødevareministeren, og ministerens svar herpå Bilag 2 Nogle af udvalgets spørgsmål og  

 fødevareministerens svar herpå Spørgsmålene og svarene er optrykt efter ønske fra DF.
 Spørgsmål 2:
Vil ministeren sørge for, at repræsentanter for de i vedlagte  

 bilag nævnte interesser repræsenteres i Det Rådgivende Biudvalg? Svar:
Ifølge L 149 bliver det obligatorisk for ministeren at nedsætte  

 et udvalg, der skal rådgive ministeren i spørgsmål omfattet af lov om biavl.  

 Udvalget vil også kunne rådgive om andre spørgsmål af betydning for biavlen  

 og  

 udviklingen heraf, selvom det ikke er direkte omfattet af biloven.
Det kan  

 for  

 eksempel være spørgsmål om bestøvningsaspekter, rekruttering til erhvervet,  

 uddannelsesspørgsmål, udmøntningen af honningprogrammet, biavlens lønsomhed  

 generelt osv.
Det er således hensigten, at udvalget skal have et bredere  

 virkefelt end det nuværende Statens Bisygdomsnævn.
Ifølge lovforslaget bliver repræsentanter for landsdækkende  

 biavlsorganisationer,  

 fra landbrugsorganisationer, frøavlerforeninger repræsenteret i udvalget.  

 Herudover  

 vil forsknings- og naturforvaltningsinteresser blive repræsenteret.
Konkret  

 vil  

 der her være tale om Danmarks JordbrugsForskning og Skov- og Naturstyrelsen,  

 ligesom bifaglige repræsentanter fra forskermiljøet vil kunne få plads i  

 udvalget.
Endvidere vil Fødevarestyrelsen blive medlem af udvalget.
I det nuværende Statens Bisygdomsnævn er Danmarks Biavlerforening,  

 Danske Biavleres Landsforening og Sammenslutningen af Danske Erhvervsbiavlere  

 repræsenteret.
Herudover vil også Danmarks Erhvervsbiavlerforening og  

 Dronningeavlerforeningen af 1921 naturligt skulle have plads i det nye  

 udvalg.
Danmarks Biavlerforening foreslår, at udvalgets formandskab  

 varetages af en landsdommer.
Det er min opfattelse, at udvalget skal ledes af  

 en uvildig person med faglig indsigt i de områder, der omfattes af lov om  

 biavl.
Jeg finder derfor, at formanden for udvalget skal være en person med  

 indsigt  

 i biavl.
Da udvalget ikke skal træffe afgørelser i klagesager over forbud og  

 påbud eller på anden måde beskæftige sig med sanktioner efter loven, er det  

 min  

 opfattelse, at det ikke er relevant med en landsdommer som formand for  

 udvalget.
Med hensyn til den anførte private rådgiverfunktion, som  

 Danmarks Biavlerforening foreslår, er det uklart, hvilken rådgivning, man  

 nærmere tiltænker denne funktion.
Jeg forstiller mig imidlertid, at udvalget  

 til enhver tid vil kunne lade sig rådgive efter behov af eksterne rådgivere,  

 ligesom der kan afholdes temamøder til drøftelse af særlige spørgsmål af  

 interesse og relevans for biavl.
Det er også tanken at udvalget kan nedsætte ad hoc grupper til  

 drøftelse af særlige spørgsmål, eksempelvis forbrugerspørgsmål.  

 Forbrugerrådet  

 er allerede nu repræsenteret i Det rådgivende Fødevareudvalg under  

 Ministeriet  

 for Familie- og Forbrugeranliggender.
Dette udvalg behandler  

 fødevarepolitiske  

 spørgsmål.
Jeg er dog indstillet på at tilbyde Forbrugerrådet et fast  

 medlemskab  

 af det ny rådgivende biudvalg.
 Bortset fra formandsposten er jeg således indstillet på at lade  

 repræsentationen i udvalget afspejle Danmarks Biavlerforenings ønsker,  

 suppleret med repræsentation fra øvrige biavlerforeninger.
 Spørgsmål 6:
Hvorfor vil ministeren ikke vil lade det fremgå direkte af loven,  

 hvilke hovedkompetencer, det kommende binævn/biudvalg skal have? Svar:
 Af L 149, § 2, stk. 1 fremgår, at det kommende udvalg skal rådgive  

 ministeren i spørgsmål vedrørende loven og bestemmelser fastsat i medfør af  

 loven og herudover i spørgsmål om biavl og dens udviklingsmuligheder.
 Ifølge bemærkningerne til bestemmelsen kan det for eksempel være  

 bestøvningsaspekter, rekruttering, uddannelse, udmøntning af  

 honningprogrammet,  

 biavlens lønsomhed generelt osv.
Jeg mener således, at udvalgets hovedkompetencer fremgår af  

 lovteksten.
For så vidt angår kompetencen til at rådgive om spørgsmålet om  

 biavl og dens udviklingsmuligheder, så er dette søgt eksemplificeret i  

 bemærkningerne.
 Spørgsmål 7:
Hvorfor skal udnævnelsen af biinspektører ikke kunne ske efter  

 indstilling fra binævnet/biudvalget? Svar:
Ifølge lovforslaget § 3 ansætter fødevareministeren et antal  

 biinspektører til at bistå sig med administration af loven og af regler  

 fastsat  

 i medfør af loven.
Besættelse af stillinger som biinspektør vil ske efter  

 opslag  

 og efter en ansættelsesprocedure på lige fod med andre stillinger inden for  

 det  

 offentlige.
Jobbet som biinspektør adskiller sig ikke væsentligt fra andre  

 kontrolstillinger, hvorfor der ikke er baggrund for at anvende andre  

 ansættelsesprocedurer.
Det kommende rådgivende udvalg vil blive inddraget i forbindelse  

 med fastlæggelse af de kvalifikationskrav, der vil blive stillet for at kunne  

 bestride hvervet som biinspektør.
Det er derimod ikke hensigten, at udvalget  

 skal deltage i den konkrete udvælgelse eller ansættelse af biinspektørerne.
 Spørgsmål 8:
Hvilke betænkeligheder har ministeren ved at  

 lade binævnet/biudvalget være klageinstans for udstedte forbud og påbud? Svar:
 Som det fremgår af bemærkningerne til lovforslaget ad § 2, stk.  

 2, er det bl.a. hensigten at repræsentanter fra landsdækkende  

 biavlsorganisationer, fra landbrugsorganisationer, frøavlerforeninger og  

 andre,  

 der har en produktionsmæssig interesse i, at der holdes bier, bliver  

 repræsenteret i udvalget.
Udvalget vil blive hørt i forbindelse med udarbejdelse af  

 bekendtgørelser m.v.
Udvalget vil dermed blive inddraget i forbindelse med  

 fastlæggelse af rammerne inden for hvilke, Plantedirektoratet vil kunne  

 udstede  

 forbud og påbud.
Som det fremgår af bemærkningerne til lovforslagets ad § 15,  

 stk. 1, vil hensynet bag nedlæggelse af forbud og udstedelse af påbud være at  

 forebygge en eventuel spredning af skadegørere.
 Plantedirektoratets afgørelser vil i lighed med afgørelser på  

 andre af Fødevareministeriets områder kunne påklages til Fødevareministeriets  

 departement.
 Efter min opfattelse adskiller de afgørelser, der skal træffes  

 efter lov om biavl sig ikke fra andre afgørelser, der træffes af  

 forvaltningen.  

 Jeg finder ikke, at der i forbindelse med forvaltning af den offentlige  

 bekæmpelse af skadegørere m.v. er sådanne særlige hensyn, at det kan begrunde  

 etablering af klagenævn eller lignende.
Det bemærkes, at antallet af klagesager efter den gældende  

 lovgivning har været yderst begrænset.
Der er ingen grund til at forvente, at  

 den omstændighed, at det fremover bliver muligt at udstede forbud og påbud,  

 vil  

 øge antallet af klagesager i væsentligt omfang.
Hvis udvalget skal kunne fungere som klageinstans, er det min  

 opfattelse, at det af hensyn til udvalgsmedlemmernes habilitet, kan være  

 nødvendigt at sikre, at  

 de er uafhængige  

 af organisatoriske interesser.
Dette forventes at ville medføre omkostninger  

 til aflønning af såvel formand som udvalgsmedlemmer.
 På den baggrund er det min vurdering, at det vil være  

 uhensigtsmæssigt og unødvendigt at tillægge det rådgivende udvalg kompetence  

 som klageinstans  

.
 Spørgsmål 9:
Hvilke konkrete meromkostninger og størrelsen heraf, vil der  

 være forbundet med at udstyre binævnet/biudvalget med de kompetencer, der  

 fremgå af høringssvar fra Danmarks Biavlerforening, ErhvervsBiavlerne og  

 Dronningeavlerforeningen af 1921? Svar:
 Plantedirektoratet har oplyst følgende,  

 hvortil jeg kan henholde mig:
 »Danmarks Biavlerforening, ErhvervsBiavlerne  

 og Dronningeavlerforeningen af 1921 har i deres høringssvar foreslået, at  

 udvalget sammensættes af i alt 13 personer, hvor af formanden skal være  

 udnævnt  

 dommer.
 Det skønnes, at den foreslåede sammensætning  

 af udvalget og de foreslåede kompetencer vil medføre behov for aflønning af  

  

 8  

 - 9 medlemmer.
På baggrund af de foreslåede arbejdsopgaver (at rådgive  

 ministeren, at foretage indstilling til ministeren, at udfærdige regler og  

 påbud til ministeren, at virke som klageinstans i forbindelse med forbud og  

 påbud, og at udfærdige vejledninger til biinspektører og kyndige biavlere)  

 vurderes  

 det, at der vil kunne blive behov for mindst et heldagsmøde om måneden.
I  

 visse  

 perioder, f.eks. i forbindelse med implementering af den nye lov, vil der  

 være  

 behov for yderligere aktivitet.
Med 12 årlige møder, forberedelsestid, transport og omkostninger  

 til forplejning, skønnes omkostningerne at skulle budgetteres med 50- 60.000  

 kr. årligt pr. udvalgsmedlem, Hertil kommer omkostningerne til formanden, der på baggrund af  

 tidsforbruget i forbindelse med forberedelse af møder m.v. skønnes at blive  

 25%- 50% højere, end for de menige medlemmer af udvalget.
 Endelig vil sekretariatsbistanden skulle forøges.
 Spørgsmål 10:
Hvorfor vil ministeren ikke lade principperne for repræsentation  

 og de kvalitative krav til sammensætningen af binævnet fremgå direkte af  

 loven? Svar:
 Som det fremgår af besvarelsen af spørgsmål 6 fremgår udvalgets  

 kompetenceområder af lovforslaget § 2, stk. 1 og de tilhørende bemærkninger.
 Jeg har ikke fundet det hensigtsmæssigt at begrænse udvalgets  

 sammensætning til et nærmere angivent antal organisationer, idet jeg, som det  

 fremgår af min besvarelse af L 149  spørgsmål 2, holder mulighederne  

 åbne for  

 en bred repræsentation i udvalget.
 Jeg vil dog ikke afvise, at det kan fremgå af selve lovteksten,  

 at udvalget som minimum skal bestå af repræsentanter fra landsdækkende  

 biavlsorganisationer, forskningsinstitutioner og primærproducenter indenfor  

 landbrugserhvervet.
 Spørgsmål 11:
I svar på L 149 - spm. 2 anfører ministeren, at  

 binævnet/biudvalget skal ledes af en uvildig person med indsigt i biavl.
Hvad  

 mener ministeren med »en uvildig person«, og vil ministeren anse en  

 medarbejder  

 i en forskningsinstitution for uvildig i denne sammenhæng? Svar:
 Med en uvildig person menes en person, der opfylder  

 forvaltningslovens habilitetskrav.
 En medarbejder i en forskningsinstitution vil kunne lede et  

 rådgivende udvalg, sålænge den pågældende opfylder dette krav.
 Spørgsmål 12:
Ministeren oplyser i svar på L 149 - spm. 2, at han finder det  

 uklart, hvem biavlerforeningerne tiltænker funktionen som privat rådgiver.  

 Vil  

 ministeren i forlængelse heraf oplyse, hvilke private foreninger, der har  

 konsulenter, som deltager i rådgivning og uddannelse, herunder den offentligt  

 tilrettelagte, af biavlere i Danmark? Svar:
 Danmarks JordbrugsForskning benytter sig af undervisere fra  

 Danmarks Biavlerforening på kurser for biavlere.
Fødevareministeriet er bekendt med, at private biavlerforeninger  

 tilbyder undervisning og rådgivning af biavlere.
Foreningerne har imidlertid  

 ikke pligt til at indberette disse aktiviteter til ministeriet, hvorfor  

 spørgsmålet ikke vil kunne besvares udtømmende.
Derudover kunne man forestille sig landbrugsrådgivere, der  

 rådgiver om bestøvningsaspekter i planteavlen og biavlere, der yder  

 konsulentbistand.
Endvidere kunne der være andre private foreninger og  

 konsulenter,  

 der rådgiver om biavl.
 Spørgsmål 13:
Det fremgår af ministerens høringsnotat, at biinspektørerene  

 skal ansættes af Plantedirektoratet og udføre deres arbejde efter instruks  

 fra  

 Plantedirektoratet og Danmarks JordbrugsForskning.
Det fremgår videre af  

 ministerens svar på L 149 − spm. 4, at det er biinspektørerne, der skal  

 have bemyndigelse til at trænge ind på en biavlers ejendom uden retskendelse.  

 Hvordan sikres det, at det ikke er samme administrative myndighed, der skal  

 fastsætte detailregler for og efterfølgende selv forestå tvangsindgreb efter  

 §  

 18? Svar:
 Som det fremgår af spørgsmålet, er det hensigten, at  

 Plantedirektoratet skal udstede detailregler på området, ligesom direktoratet  

 i  

 samarbejde med Danmarks JordbrugsForskning vil udarbejde de instrukser, som  

 biinspektørerne skal arbejde efter.
 Tilsvarende konstruktion kendes fra en lang række andre områder.
 Biinspektørerne vil i forbindelsen med udførelse af de  

 kontrolopgaver, de bliver pålagt af Danmarks JordbrugsForskning eller af  

 Plantedirektoratet,  

 som andre offentligt ansatte skulle leve op til alminidelig god  

 forvaltningskik, reglerne i forvaltningsloven samt reglerne i  

 retssikkerhedsloven m.v.
 Spørgsmål 14:
Hvem skal efter ministerens hensigt opstille de  

 kvalifikationskrav, en biinspektør skal opfylde af hensyn til biavleres  

 retssikkerhed? Svar:
 Som det fremgår af min besvarelse af spørgsmål 7 er det  

 hensigten, at det kommende udvalg vil blive hørt i forbindelse med  

 fastlæggelsen af de kvalifikationer, der skal til, for at kunne opnå  

 ansættelse  

 som biinspektør.Udvalget vil på tilsvarende vis også blive hørt i forbindelse  

 med fastlæggelse af efteruddannelse af biinspektører.
Som det fremgår af bemærkningerne til lovforslaget ad § 3, stk.  

 2, er det hensigten at biinspektøren udover den faglige uddannelse, de  

 tilbydes  

 i dag, også skal uddannes i rettigheder og pligter der der gælder for  

 offentligt ansatte i deres arbejde.
Efteruddannelsen vil således bl.a.  

 omfatte  

 reglerne i lov om offentlighed i forvaltning og i lov om retssikkerhed ved  

 forvaltningens  

 anvendelse af tvangsindgreb.
 Spørgsmål 15:
Er det hensigten, at biinspektørerne skal have bemyndigelse til  

 at udstede forbud og påbud over for biavlerne, og hvem skal efter ministerens  

 opfattelse formulere reglerne om forbud og påbud? Svar:
 Det er ikke hensigten, at biinspektørerne skal træffe afgørelser  

 i sager om overtrædelse af loven eller af regler udstedt i medfør heraf.  

 Selve  

 administrationen af lovgivningen vil som hidtil blive varetaget af  

 Plantedirektoratet.
 Det kommende udvalg blive hørt i forbindelse med udformningen af  

 bekendtgørelserne, men det vil som i dag være Plantedirektoratet, der  

 udsteder  

 disse.
Spørgsmål 16 Gennem de danske honningprogrammer for 2004 og for 2005-2007 er  

 projektmidler til Danmarks JordbrugsForsknings biavlsforskning blevet forøget  

 betydeligt på bekostning af projektmidler til aktiviteter i  

 biavlsorganisationerne.
For 2004 gennem tilskud fra EU-forordning 1221/97 og  

 for 2005-2007 via forordning 797/2004. Vil ministeren i forlængelse heraf  

 oplyse, hvilke publikationer vedrørende biavl, der er resultatet af de stærkt  

 forøgelse bevillinger fra honningprogrammet til Danmarks JordbrugsForsknings  

 aktiviteter? Svar:
Siden 2005 har Danmarks JordbrugsForskning været den eneste  

 aktør på det danske honningprogram.
De projekter, som er igangsat i  

 programperioden for 2004-2007, er notificeret af Kommissionen, dvs. vurderet  

 af  

 Kommissionen som værende i overensstemmelse med forordningen.  

 Den samlede ramme for honningprogrammet er  

 uændret, idet Danmarks JordbrugsForskning medfinansierer EU-midlerne med egne  

 bevillinger.
Det er ikke et særskilt krav i forordningen, at resultaterne af  

 de  

 godkendte projekter skal publiceres.
Men Danmarks JordbrugsForskning  

 publicerer  

 de resultater som vurderes bedst egnet hertil.
Det nuværende danske  

 honningprogram og en oversigt over publicerede resultater fremgår af bilag 1.
Danmarks Biavlerforening har i 2005/2006 opnået adgang til  

 promillefondsmidler via Landbrugsraadet.
Derfor er Direktoratet for  

 FødevareErhverv i dialog med foreningen om, hvorvidt disse midler kan  

 suppleres  

 af EU-midler fra honningprogrammet.  

 Der  

 er som følge af disse drøftelser nu rettet henvendelse fra Direktoratet for  

 FødevareErhverv til Kommissionen med henblik på at få notificeret ændringer i  

 de godkendte projekter.
Fremadrettet er det hensigten at ligestille adgangen til at søge  

 om tilskud under honningprogrammet.
Herved vil alle interesserede parter  

 kunne  

 søge om støtte såfremt man har relevante projektforslag.
Jeg mener, at dette  

 vil være er klar forbedring i forhold til både tidligere og den nuværende  

 model.
Her vil det kommende rådgivende udvalg for biavl også spille en vigtig  

 rolle.
Jeg ser gerne, at udvalget stiller forslag til strategiske og faglige  

 hovedlinjer i anvendelsen af honningprogrammet.
Jeg vil afslutningsvist  

 henvise  

 til mit svar på spørgsmål 5 fra udvalget vedr.
L 149 forslag til lov om  

 biavl.
 Spørgsmål 17:
I »Vidensyntesen om Honningbier« fra Danmarks JordbrugsForskning  

 omtales risikoen ved at producere gmo med indbygget insekticidresistens ved  

 indføjelse af proteasehæmmere i planten.
Danmarks JordbrugsForskning henviser  

 i  

 den forbindelse ikke til resultater af egen forskning, der er internationalt  

 publiceret i 2003. Hvilken forskningsindsats vedrørende gmoers ricisi i  

 forhold til honningbier har Danmarks JordbrugsForskning gennemført i tiden  

 efter de i 2003 offentliggjorde forskningsresultater? Svar:
 Danmarks JordbrugsForskning har medfinansieret projektet »Droner  

 af honningbier som indikatorer i en økologisk risikovurdering af  

 genmodificerede planter« bevilget af Forskningsrådet for Teknik og Produktion  

 for perioden 2003-2007.
 Projektet formål er at undersøge, om dronelarver af honningbier  

 kan tage skade af at spise pollen fra gensplejset raps. og der arbejdes på at  

 udvikle en metode til fremtidig risikovurdering på området.
 Projektet gennemføres i samarbejde med et svensk forskningsprojekt.
 Spørgsmål 18:
Hvilken forenkling for biavleren vil det være, at loven i stedet  

 for et »enstrenget«, obligatorisk voldgiftssystem, ifølge lovforslaget  

 afløses  

 af et »tostrenget« system med frivilligt valg mellem voldgift og  

 domstolsprøvelse? Svar:
 Formålet med at give biavlere mulighed for selv at være  

 medbestemmende om, hvorledes deres biforgiftningssager skal behandles  

 processuelt har i højere grad været et ønske om at øge biavlerens  

 retssikkerhed  

 fremfor forenkling.
 Biavleren får således mulighed for sammen med sin modpart at  

 beslutte, ved hvilken retsinstans, sager om biforgiftninger skal afgøres.
 Herudover kan der i den enkelte sag være et økonomisk incitament  

 til at føre sagen ved de ordinære domstole, hvor sagsomkostningerne beregnes  

 efter sagsgenstandens størrelse.
 Spørgsmål 19:
Hvilke merudgifter (om nogen) mener ministeren, der vil være  

 forbundet med obligatorisk voldgift, som af biavlerforeningerne foreslået i  

 forhold til frivillig voldgift? Svar:
 Sålænge det ikke er tale om at ændre den foreslåede  

 voldgiftsnævnsstruktur, mener jeg ikke, der er merudgifter forbundet ved  

 obligatorisk voldgift fremfor frivillig voldgift.
 Spørgsmål 20:
Hvordan kan en biavler opfylde sine forpligtelser til hegning  

 efter Danske Lov 5-13-1, 5-13-2 og 5-13-3, når han udlejer bier til  

 bestøvning? Svar:
Indledningsvis henviser jeg til min tillægsbesvarelse af L 149 -  

 spørgsmål 1 om Danske Lov.
Det fremgår af mit svar på dette spørgsmål, at  

 danske Lov 5-13-3 indeholder en regel om biavlerens ansvar for de dyr, som  

 stikkes ihjel af bierne på biavlerens gård.
Det må antages, at ansvaret er  

 objektivt.
Det fremgår endvidere, at den nærmere rækkevidde af reglerne  

 efter Justitsministeriets opfattelse kan give anledning til tvivl, og at der  

 i  

 teorien desuden synes at være uenighed om, hvorvidt disse regler fortsat er  

 gældende.
Det fremgår endvidere at mit svar, at Fødevareministeriet i  

 samarbejde med Justitsministeriet bl.a. vil se på, om enkelte eller alle  

 bestemmelser om bier i Danske Lov skal revideres.
Danmarks JordbrugsForskning har oplyst, at når en bi stikker,  

 frigøres et ferromon, der udløser stikkeinstinkt hos de andre bier.
Sker  

 dette  

 tæt på stadet, kan det udløse et massivt angreb.
Ved at indhegne  

 bigården  

 undgås unødvendig skade ved at dyr eller mennesker ved et uheld kommer for  

 tæt  

 på boet og fremprovokerer et angreb, når bierne forsøger at forsvare deres  

 bo.
Hertil kan jeg supplerende oplyse, at hvor bestemmelserne  

 omtaler indhegning, er det indhegning med det formål, at holde dyr og  

 mennesker  

 på afstand af bierne.
Biavleren må i givet fald kunne aftale med sin lejer  

 om,  

 hvordan man sikrer tilstrækkelig indhegning.
 Da vi ikke ved, om bestemmelserne fortsat er gældende vil vi se  

 på spørgsmålet i det arbejde, der bliver igangsat om bestemmelser i Danske  

 lov.
 Spørgsmål 21:
Finder ministeren det hensigtsmæssigt, at en biavler efter  

 Danske lov frit kan forfølge en bisværm over andres private ejendomme? Svar:
 Jeg synes, det er væsentligt, at en biavler har mulighed for at  

 varetage sine interesser, og værne om sine bier.
Reglerne om færdsel på fremmed grund er reguleret i Mark og  

 Vejfredslovens § 17. Denne bestemmelse indeholder et forbud mod færdsel på  

 fremmed grund uden ejerens tilladelse eller anden særlig hjemmel.
Den hjemmel  

 findes netop i DL 5-13-5, der giver hjemmel til at følge sine bier, hvis de  

 sværmer ind på fremmed grund.
 Hvis bierne slår sig ned i et træ eller på et hus, skal man  

 underrette ejeren, og hvis biavleren kan tage dem med sig uden at gøre skade  

 på  

 ejerens ejendom, dvs. hus eller træ, må biavleren gøre det.
 Spørgsmål 22:
Er det efter ministerens mening rimeligt, at hvis en bisværm  

 slår sig ned hos en privat haveejer, så må haveejeren efter Danske Lov vælge  

 mellem at fælde sit træ eller finde sig i biernes tilstedeværelse og det  

 faktum, at en fremmed biavler har ret til bierne og honningen i træt, indtil  

 træet fældes? Svar:
 Jeg har fået oplyst, at  

 det i dag er muligt at få professionel hjælp til at fjerne bier fra hule  

 træer,  

 for eksempel ved kontakt til et privat skadedyrsbekæmpelssfirma eller  

 Danmarks  

 Biavlerforening.
 Den private haveejer  

 behøver således ikke acceptere biernes tilstedeværelse, ligesom det ikke er  

 nødvendigt at fælde træet for at få bierne væk.
 Spørgsmål 23:
Er det efter ministerens mening rimeligt, at en biavler skal  

 tilbyde den anden biavlere fælleseje om alle sine bier, hvis den anden  

 biavleres bier er fulgt med den førstnævnte biavleres bier hjem? Svar:
 Jeg har fået oplyst, at hvis to bifamiler blander sig, vil det  

 være vanskeligt at adskille dem igen uden at slå de fleste af bierne ihjel.
Danske Lov 5-13-4 anviser, hvorledes den opståede konflikt skal  

 løses, nemlig ved at biavleren kan byde på hele sværmen.
Hvis ingen avler vil  

 byde på den samlede sværm og bierne dør, må den enkelte avler selv bære sit  

 tab.
