Nr BTL 117 Betænkning over Forslag til lov om ændring af lov om forsyningspligt og  

 visse forbrugerforhold inden for telesektoren, lov om tildeling og anvendelse  

 af nummerressourcer m.v., lov om visse forhold på telekommunikationsområdet,  

 lov om konkurrenceforhold og samtrafik i telesektoren og lov om ændring af  

 lov om konkurrenceforhold og samtrafik i telesektoren. (Beregning af  

 samtrafikpriser m.v.) (Styrket forbrugerbeskyttelse, adgang til indgåelse af  

 tjenesteudbyderaftaler, leje af fysiske infrastrukturstrækninger m.v.)   

 Nr L 117 1997-98. 2. samling Afgivet af Forskningsudvalget Afgivet: 19980619 Udvalget har behandlet lovforslaget i nogle møder og har herunder stillet  

 spørgsmål til forskningsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Dataforening, Dansk Industri, Forbrugerrådet, Global One Communications A/S og Teledanmark.
 Der er af forskningsministeren stillet ændringsforslag, hvorom henvises  

 til de ledsagende bemærkninger.
 Herefter indstiller udvalget lovforslaget til vedtagelse med  

 de af forskningsministeren stillede ændringsforslag.
Et mindretal (Venstres medlemmer af udvalget) støtter den stadige  

 liberalisering af telekommunikationsområdet i Danmark og dermed sigtet i  

 lovforslaget.
For Venstre er det et betydeligt fremskridt, at vi nu positivt  

 har indført konkurrence på fastnettrafikken og inddraget det »rå  

 kobber« i konkurrencen.
Samtidig hilser Venstre også den store grad af  

 forbrugerbeskyttelse, som lovforslaget indebærer, velkommen.
Venstre vil dog gerne understrege, at det er Venstres holdning, at den  

 nuværende regulering kun skal være gældende, indtil markedskræfterne fungerer  

 godt nok til selv at styre konkurrencen.
Dermed vil det inden for en årrække  

 være en opgave at deregulere markedet igen.
Endelig kunne Venstre have ønsket sig bedre argumentation for indførelsen  

 af det nye prissystem for tjenesteudbyderaftaler.
To væsentlige dele af  

 ministerens argumentation (præcedens og fravær af klager) har vist sig ikke  

 at holde til et nærmere eftersyn.
Samtidig viser henvendelsen fra  

 Forbrugerrådet bekymring, for så vidt angår prisfastsætningsprincippet.
 Venstre havde gerne set, at man havde fastholdt de omkostningsbaserede  

 priser som det generelle grundlag for offentlig regulering, men glæder sig nu  

 over, at prisprincippet om LRAIC er lagt på skinner og vil blive gennemført  

 senest 1. juli 2000.
Et andet mindretal (Enhedslistens medlem af udvalget) stemmer for  

 lovforslaget, fordi det indeholder elementer, der vil forbedre  

 forbrugerbeskyttelsen.
Men Enhedslisten vender sig mod hele princippet om  

 liberalisering, der skaber en uoverskuelig og uigennemsigtig markedssituation  

 for forbrugerne.
Æ n d r i n g s f o r s l a g Af forskningsministeren, tiltrådt af udvalget:
Til § 4 1) Efter nr. 5 indsættes som nyt nummer:
»01. I § 2, stk 5, der bliver stk. 6, ændres  

 »stk. 4« til: »stk. 5«.' 2) Efter nr. 5 indsættes som nyt nummer:
»02. I § 2, stk. 6, der bliver stk. 7, ændres  

 »stk. 2 og 3« til: »stk. 2-4«.' 3) I den under nr. 8 foreslåede affattelse af § 2, stk.  

 9, der bliver stk. 10, ændres »stk. 2 og 3« til: »stk.  

 2-4«.
 4) Efter nr. 14 indsættes som nyt nummer:
»03. I § 3, stk. 1-3 og 6, ændres »stk. 2  

 og 3« til: »stk. 2-4«.' 5) Efter nr. 15 indsættes som nyt nummer:
»04. I § 5, stk. 1, ændres »stk. 9« til:  

 »stk. 10«.' 6) Efter nr. 15 indsættes som nyt nummer:
»05. I § 6, stk. 1, ændres »stk. 2 og 3«  

 til: »stk. 2-4«.' 7) Efter nr. 17 indsættes som nyt nummer:
»06. I § 17, stk. 1, ændres »stk. 2 og 3«  

 til: »stk. 2-4«.' Til § 7 8) I stk. 1, 1. pkt., ændres »stk. 2-8 og 10-11«  

 til: »stk. 2-8«.
 9) I stk. 1, 2. pkt., indsættes efter »adgang til  

 samtrafik« ordene: »som nævnt i § 2, stk. 3, i lov om  

 konkurrenceforhold og samtrafik i telesektoren som affattet ved denne lovs §  

 4, nr. 4,».
 10) I stk. 1, 2. pkt., ændres »stk. 10« til:  

 »stk. 10 og 11 og forskrifter udstedt i medfør af stk. 9«.
B e m æ r k n i n g e r Til nr. 1-7 Der er tale om konsekvensændringer, som følger af indsættelsen af et nyt  

 stk. 3 i § 2.
Til nr. 8-10 Ændringsforslagene har til hensigt at sikre, at der sker en korrekt  

 indbyrdes henvisning mellem de forskellige stykker i den pågældende paragraf.
Helen Beim (S) Ove Fich (S) Lise Hækkerup (S) nfmd.
Inger  

 Bierbaum (S) Ole Hækkerup (S) Christine Antorini (SF) Jørn Jespersen (SF)  

 Elisabeth Arnold (RV) Søren Kolstrup (EL) Hanne Severinsen (V) fmd .  

 Tove Fergo (V) Preben Rudiengaard (V) Hans Christian Schmidt (V) Brian  

 Mikkelsen (KF) Henriette Kjær (KF) Klaus Kjær (DF) Tove Videbæk (KRF) Centrum-Demokraterne og Fremskridtspartiet havde ikke medlemmer i  

 udvalget.
Bilag Nogle af udvalget spørgsmål og forskningsministerens svar herpå:
Spørgsmål 2 Ministeren bedes kommentere henvendelsen af 5. juni 1998 fra Global One  

 Communications A/S vedrørende ovennævnte lovforslag, jf.
L 117 - bilag 5.
 Svar:
 Global One Communications A/S kritiserer, at priserne for leje af faste  

 kredsløb med det fremsatte lovforslag stiger 13%, idet fortjenesteprocenten  

 hæves fra 12% til 25%.
 Global One Communications A/S' bemærkninger relaterer sig til den  

 tidligere udgave af lovforslaget, L 78, og til et tidligere oplæg til  

 eventuel bekendtgørelsesudmøntning heraf.
Der er efterfølgende opnået enighed mellem partierne bag principaftalen om  

 totalliberalisering af telesektoren om, at der ikke sker nogen ændring af den  

 fortjenesteprocent, der kan medregnes ved beregning af prisen for leje af  

 faste kredsløb.
Den nuværende fortjenesteprocent på 12% fastholdes således  

 for dette samtrafikprodukt.
 Hermed er Global One Communications A/S' kritik imødekommet.
Spørgsmål 5 I hvilket omfang kan en abonnent bevare og bruge sit nummer, som  

 abonnenten har haft i et teleselskab i tilælde af, at abonnenten vælger en  

 anden tjenesteudbyder? Svar:
 Af lovforslagets bemærkninger fremgår, at det forudsættes, at der i de  

 brancheaftaler, som lovforslaget lægger op til at der indgås mellem  

 brancheaktørerne om den praktiske afvikling af samtrafikaftaler om  

 tjenesteudbyderadgang, skal »aftales nærmere rammer for, hvordan der i  

 praksis kan stilles telefonnumre til rådighed for de omhandlede abonnenter,  

 herunder for i hvilket omfang slutbrugeren kan videreføre sit eksisterende  

 nummer ved overgang til en tjenesteudbyderaftale«.
 Sigtet hermed er netop at sikre, at der aftales nærmere rammer for, i  

 hvilket omfang forbrugeren kan medtage sit oprindelige nummer ved  

 selskabs-skift som nævnt i spørgsmålet.
 Det fremgår herudover af bemærkningerne, at Forskningsministeriet efter  

 lovforslagets vedtagelse vil tage initiativ til bl.a. at drøfte med branchen,  

 hvilket indhold de nævnte brancheaftaler bør have, herunder hvilke områder de  

 bør dække.
 Forskningsministeriet vil i den forbindelse bl.a. påpege behovet for, at  

 der fastsættes regler om ovennævnte, og for, at det herunder afklares, i  

 hvilket omfang det vil være muligt for forbrugeren at medtage sit nummer,  

 idet dette klart vil være den mest fordelagtige løsning for forbrugeren.
 Herudover indgår der i den gældende nummerlovgivning med tilhørende  

 bekendtgørelser generelle tidsrammer for indførelse af nummerportabilitet.  

 Den således - i samarbejde med en enig telebranche - fastlagte køreplan  

 indebærer, at nummerportabilitet, dvs. det at en kunde kan medtage sit  

 telefonnummer ved skift af teleselskab (uanset om dette selskab er en  

 tjenesteudbyder), generelt skal være indført senest pr. 1.7.1999  

 (fastnet-området) henholdsvis pr. 1.1.2001 (skift mellem fastnet og  

 mobilnet).
Spørgsmål 6 I hvilket omfang kan abonnenter bruge selvvalg/viderestilling i tilfælde  

 af, at de bruger forskellige teleselskaber? Svar:
Det følger af Telestyrelsens bekendtgørelse nr. 179 af 23. marts 1998 og  

 den deri indeholdte afgrænsning af, hvad der forstås ved basale  

 teletjenester, som er omfattet af samtrafikforpligtelser, at bl.a. også  

 viderestilling af samtale/samtaleopkald er omfattet af de grundlæggende  

 bærertjenester, tjenester eller faciliteter, som udbydere af offentlige  

 teletjenester inden for telefoni, datatransmission eller mobilkommunikation  

 er forpligtet til som minimum at imødekomme samtrafikanmodninger om.
Den  

 ovennævnte forpligtelse er dog begrænset til de af de tjenester m.v., som den  

 forpligtede udbyder rent faktisk udbyder til egne slutbrugere eller på anden  

 måde stiller til rådighed for andre, herunder egne afdelinger,  

 datterselskaber m.v.
Bekendtgørelsen vil, efter vedtagelsen af L 117, også finde anvendelse på  

 tjenesteudbyderaftaler.
Dvs. at en tjenesteudbyder også vil kunne kræve at  

 indgå en aftale, der giver mulighed for til dennes kunder at sælge et  

 produkt, der bl.a. omfatter viderestilling.
 Forskningsministeriet vil i øvrigt - forudsat at L 117 vedtages - drøfte  

 dels med Telestyrelsen, dels med alle relevante brancheaktører, om der er  

 grund til yderligere præciseringer i den ovenfor nævnte bekendtgørelse og den  

 heri foretagne afgrænsning af basale tjenester, med henblik på at sikre, at  

 denne afgrænsning også er anvendelig i forhold til tjenesteudbyderaftaler.
Spørgsmål 7 Ministerens kommentar udbedes til vedlagte henvendelse fra Tele Danmark -  

 særligt ønskes ministerens kommentar til bilag 2, side 7 (2. Differentieret  

 prisfradrag for tjenesteudbyderaftaler).
 Svar:
 Tele Danmark peger i sin henvendelse til Forskningsudvalget på fire  

 punkter, hvor selskabet mener der er grund til at ændre det foreliggende  

 lovforslag:
 1. Tele Danmark ønsker den gældende prisberegningsmodel ændret, således at  

 selskabet får adgang til at dække samtlige omkostninger samt opnå en rimelig  

 fortjeneste, når priserne for leje af infrastrukturkapaciteten skal  

 fastlægges.
 2. Tele Danmark ønsker desuden, at der fastsættes differentierede  

 procentsatser for det fradrag der skal ske i slutbrugerpriserne i forbindelse  

 med beregning af priser for tjenesteudbyderaftaler, således at der på nogle  

 områder foretages et fradrag på mindre end 21%.
 3. Tele Danmark ønsker endvidere, at muligheden for efterfølgende at sætte  

 LRAIC-modellen i kraft også for samtrafikprodukter som lejede kredsløb, leje  

 af fysiske infrastrukturstrækninger og tjenesteudbyderaftaler udgår af  

 lovforslaget.
 4. Endelig ønsker Tele Danmark, at man alene forpligtes til at udleje  

 fysiske infrastrukturstrækninger i det mellemcentrale net, hvis alternativer  

 ikke kan tilvejebringes på økonomisk acceptable vilkår.
 Ad 1:
 M.h.t. punkt 1 skal Forskningsministeriet hertil bemærke, at det er  

 korrekt, som anført af Tele Danmark, at den gældende samtrafiklovs  

 prisberegningsmodel ikke giver mulighed for indregning af driftsomkostninger,  

 der ikke er »snævert forbundet med« produktionen af den pågældende  

 samtrafikydelse, eller for indregning af investeringsomkostninger der ikke  

 vedrører den del af nettet, der anvendes til afvikling af den pågældende  

 samtrafikydelse.
Den pågældende prisreguleringsmodel er aftalt mellem partierne bag  

 principaftalen om totalliberalisering af telesektoren allerede i forbindelse  

 med gennemførelsen af en række ændringer i samtrafiklovgivningen i juli 1997.  

 Der var på daværende tidspunkt enighed om, at det ikke ville være  

 hensigtsmæssigt at tillade indregning af f.eks. generelle fællesomkostninger  

 i samtrafikpriserne, idet dette ville indebære et prisniveau, som ikke ville  

 indeholde de fornødne konkurrence-incitamenter.
Tele Danmark blev således i  

 stedet henvist til at dække disse omkostninger via priserne for selskabets  

 slutbruger-produkter.
 Der er ikke i forbindelse med de politiske forhandlinger om L117 fra nogen  

 af forligspartierne udtrykt ønske om at ændre den eksisterende  

 prisberegningsmodel.
 Ad 2:
Tele Danmark angiver som begrundelse for, at man ønsker, at der anvendes  

 differentierede procentsatser, når der foretages fradrag i slutbrugerprisen  

 m.h.p. beregning af prisen for tjenesteudbyderaftaler, at selskabets  

 slutbrugerpriser er fastsat sådan, at nogle produkter kun giver en meget lav  

 bruttofortjeneste for Tele Danmark, på grund af høje underliggende  

 omkostninger, bl.a. til betaling for samtrafik med andre selskaber.
Tele  

 Danmark ønsker på disse områder, at der anvendes en lavere procentsats.
 Hertil bemærkes følgende:
 - Ved valget af prisreguleringsmodel kan der enten vælges en model, der  

 tager udgangspunkt i de faktiske, med produktionen af det pågældende  

 samtrafikprodukt snævert forbundne omkostninger tillagt en vis  

 fortjenesteprocent, eller der kan vælges en model, der i stedet tager  

 udgangspunkt i slutbrugerprisen fratrukket de sparede omkostninger ved ikke  

 selv at skulle varetage selve kundeforholdet.
 - Den valgte model - som bl.a. er foreslået af Tele Danmark og Telia - er  

 baseret på det sidstnævnte princip.
- Heraf følger også, at det principielt er irrelevant, hvorvidt Tele  

 Danmark på nogle produkter har fastlagt sin slutbrugerpris således, at man -  

 henset til omkostningerne ved produktion af det pågældende slutbrugerprodukt,  

 herunder eventuelle samtrafikomkostninger - alene har en begrænset  

 bruttofortjeneste.
Det afgørende er således omfanget af de sparede  

 omkostninger ved, at det ikke længere er Tele Danmark, der håndterer selve  

 kundeforholdet, kreditrisici forbundet hermed, markedsføringsomkostninger  

 m.v.
- Den foreslåede fradragsprocent på 21% er fastsat med udgangspunkt i en  

 analyse foretaget af FCC og de amerikanske delstater af det amerikanske  

 telemarked, af de omkostningsbesparelser der eksisterer på dette marked.  

 Dette er sket uanset at prisforholdene på det amerikanske telemarked ikke  

 fuldt ud kan overføres til det danske.
Der er således i sidste ende tale om  

 en skønsmæssigt fastsat gennemsnitlig procentsats for forventede sparede  

 omkostninger.
Det kan ikke afvises, at der er enkeltområder, hvor besparelsen  

 er mindre end 21%, ligesom det forekommer sandsynligt, at der er områder,  

 hvor denne er større end 21%. Det gælder f.eks. på mobilmarkedet, hvor der  

 generelt synes at blive anvendt flere ressourcer på direkte kundeservice og  

 -betjening, end på fastnetområdet.
 Der har på den baggrund været enighed mellem partierne bag principaftalen  

 om totalliberalisering af telesektoren om, at det ovenfor nævnte procentvise  

 fradrag generelt skulle sættes til 21%.
 Ad 3:
 Jeg kan på dette punkt henvise til den nyligt indgåede 5. tillægsaftale på  

 teleområdet, hvoraf fremgår følgende:
 »Det aftales, at forskningsministeren senest pr. 1.7.1999 afgiver en  

 redegørelse til de telepolitiske ordførere om implementering af  

 LRAIC-modellen, indeholdende dels en køreplan herfor, dels en vurdering af i  

 hvilket omfang det er relevant at anvende denne prisberegnings-metode på de  

 enkelte samtrafikprodukter.
Sigtet er, at der senest pr. 1.7.2000 er gennemført en implementering af  

 LRAIC-modellen i forhold til de samtrafikprodukter, hvor der er politisk  

 enighed om at anvende denne.« Ad 4:
 Det er en af de grundlæggende forudsætninger i den telepolitiske  

 principaftale, at udbydere med en stærk markedsposition bør forpligtes til at  

 stille deres infrastruktur til rådighed for andre markedsaktører på måder,  

 der er relevante for disse.
 Det ville derfor, efter min opfattelse, være i modstrid med de  

 grundlæggende principper i principaftalen, såfremt denne adgang, for så vidt  

 angår leje af infrastrukturstrækninger i det mellemcentrale net, blev  

 begrænset til situationer, hvor der ikke uden uforholdsmæssigt store  

 omkostninger kan tilvejebringes andre løsninger på det pågældende behov for  

 leje af infrastrukturkapacitet.
Ændringsforslag Af forskningsministeren:
Til § 6 1) I stk. 1 ændres »den 30. juni 1998« til:  

 »den 15. juli 1998«.
B e m æ r k n i n g e r Til nr. 1 På grund af vedtagelsestidspunktet er det nødvendigt at ændre  

 lovforslagets ikrafttræden fra den 30. juni 1998 til den 15. juli 1998.
