Arbejdsformidlingskontorerne De statsanerkendte arbejdsløshedskasser I henhold til arbejdsløshedslovens § 41, stk. 6, der indsattes i loven ved  

 lov af 4/4 1973, kan arbejdsdirektøren, når forholdene taler derfor, tillade,  

 at personer, der har bopæl på Færøerne og i Grønland, optages som nydende  

 medlemmer.
 Under henvisning hertil skal direktoratet på grundlag af en række  

 henhørende henvendelser meddele, at kasserne indtil videre - uden  

 forelæggelse for direktoratet - kan optage personer, som har bopæl i  

 Grønland, som nydende medlemmer i sådanne tilfælde, hvor de pågældende forud  

 for opholdet i Grønland har haft bopæl i Danmark, og hvor de har til hensigt  

 efter opholdet i Grønland at vende tilbage til Danmark.
 Opmærksomheden henledes på, at de pågældende ikke vil være berettiget til  

 dagpenge, så længe de opholder sig i Grønland.
 Spørgsmålet om optagelse af personer, der har bopæl i Grønland, men som  

 ikke opfylder de nævnte betingelser, skal forelægges for direktoratet.
 P.D.V.
ELSE BASSE kontorchef /V. Å.
Jensen fm.
