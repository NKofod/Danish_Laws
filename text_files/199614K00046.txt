Nr BTL 46 Betænkning over Forslag til lov om ændring af lov om erhvervsuddannelser,  

 af lov om videregående teknikeruddannelser m.v., af lov om  

 landbrugsuddannelser og af lov om grundlæggende social- og  

 sundhedsuddannelser m.v. (Sammensætning af uddannelsesråd)   

 Nr L 46 1996-97, 1. samling Afgivet af Uddannelsesudvalget Afgivet: 19961213 Udvalget har behandlet lovforslaget i nogle møder og har herunder stillet  

 spørgsmål til undervisningsministeren, som denne har besvaret skriftligt.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Venstres, Det Konservative Folkepartis og Dansk  

 Folkepartis medlemmer af udvalget) indstiller lovforslaget til  

forkastelse ved 3. behandling.
For det første, fordi lovforslaget i realiteten sætter hensynet til  

 ligestilling mellem kønnene højere end hensynet til en kvalitativ  

 uddannelsesrådgivning.
Mindretallet finder, at det ene og alene skal være en  

 persons kvalifikationer, som er afgørende for at blive udpeget til et  

 uddannelsesråd - ikke personens køn.
 For det andet, fordi mindretallet finder det urimeligt, at Finanssektorens  

 Arbejdsgiverforening skal overtage en af Dansk Arbejdsgiverforenings pladser  

 i Erhvervsuddannelsesrådet, når finanssektoren dækker uendeligt få  

 uddannelsespladser i forhold til de uddannelsespladser, Dansk  

 Arbejdsgiverforening repræsenterer.
 Endelig finder mindretallet det tankevækkende, at de berørte  

 uddannelsesråd ikke har kunnet anbefale forslaget.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Dorte Dinesen (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Henning Urup (V) Ulla Tørnæs  

 (V) Frank Dahlgaard (KF) Lene Espersen (KF) John Vinther (KF) Poul Nødgaard  

 (DF) Fremskridtspartiet havde ikke medlemmer i udvalget.
