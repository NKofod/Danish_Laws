Fremsat den 21. februar 2001 af  

 Jan Petersen (S), Anders Fogh Rasmussen (V),  

 Bendt Bendtsen (KF), Jes Lunde (SF),  

 Kristian Thulesen Dahl (DF), Peter Duetoft (CD),  

 Elisabeth Arnold (RV), Jette Gottlieb (EL) og  

 Jann Sjursen (KRF) Forslag til Lov om ændring af lov om  

 økonomisk støtte til politiske partier m.v.
(Frister for ansøgning om og udbetaling af tilskud,  

 præcisering af anvendelseskravet, straf for urigtige erklæringer  

 m.v.) § 1 I lov om økonomisk støtte til politiske partier m.v., jf.  

 lovbekendtgørelse nr. 704 af 21. august 1995, foretages  

 følgende ændringer:
 1. Overskriften inden § 1 affattes således:
 »Generelle bestemmelser«.
 2. § 1 affattes således:
 »§ 1. Lovens formål er at støtte  

 det politiske arbejde her i landet såvel på landsplan som  

 på amtskommunalt og kommunalt plan.
Stk. 2. Ved politisk arbejde forstås i denne lov  

 enhver aktivitet, der tager sigte på at fremme valg her i landet af en  

 eller flere kandidater eller fremme et bestemt resultat af en folkeafstemning  

 her i landet ved 1)	at udbrede kendskabet til bestemte politiske synspunkter, 2)	at etablere og drive organisationer, 3)	at samarbejde med andre organisationer eller 4)	på anden måde.
 Stk. 3. Tilskud, der udbetales i henhold til denne lov,  

 skal anvendes til politisk arbejde her i landet, der retter sig mod  

 tilskudsmodtagerens organisation eller medlemmer eller mod andre  

 organisationer inden for eller uden for det pågældende  

 område eller mod vælgerne inden for det pågældende  

 område.
Stk. 4. I det omfang der påregnes udbetalt eller er  

 udbetalt støtte til politisk arbejde i henhold til anden lovgivning,  

 kan udgifterne hertil ikke medregnes ved opgørelse efter denne lov af,  

 hvilke udgifter der påregnes afholdt henholdsvis er afholdt til  

 politisk arbejde.
Tilsvarende gælder i det omfang, andre tilskud, der  

 udbetales i henhold til denne lov, påregnes anvendt eller er anvendt  

 til politisk arbejde.« 3. § 5, stk. 2, ophæves, og i stedet  

 indsættes:
»Stk. 2. Ansøgning om tilskud indgives for hvert  

 kalenderår, hvor der ønskes udbetalt tilskud, og inden udgangen  

 af dette kalenderår.
Ansøgningen underskrives af formanden for  

 partiets landsorganisation henholdsvis af kandidaten uden for partierne.
Stk. 3. Tilskud udbetales til partiets landsorganisation  

 henholdsvis kandidaten uden for partierne på en konto i et  

 pengeinstitut, hvorom der gives oplysning i forbindelse med  

 ansøgningen.« 4. §§ 6-7 a ophæves, og i stedet indsættes:
»§ 6. Tilskud efter § 2 udbetales for et  

 kalenderår.
Tilskud udbetales første gang for kalenderåret  

 efter det kalenderår, hvor folketingsvalget blev afholdt, jf. dog stk.  

 2, og sidste gang for det kalenderår, hvor næste folketingsvalg  

 afholdes.
Stk. 2. Har tilskudsmodtageren ikke deltaget i det  

 foregående folketingsvalg eller ikke fået mindst 1000 stemmer ved  

 dette valg, udbetales tilskud efter § 2 første gang for den resterende  

 del af det kalenderår, hvor folketingsvalget blev afholdt.
Tilskuddet  

 udbetales med en forholdsmæssig del af det årlige  

 tilskudsbeløb, regnet fra udgangen af den måned, hvor  

 folketingsvalget blev afholdt.
Stk. 3. Tilskud udbetales på én gang, jf.  

 dog § 7, stk. 3, når indenrigsministeren har konstateret, at  

 betingelserne for at udbetale tilskud er opfyldt.
Tilskud kan dog ikke  

 udbetales forud for det kalenderår, det vedrører.
 § 7. Udbetaling af tilskud efter § 2 kan kun ske i det omfang,  

 tilskudsmodtageren påregner at afholde udgifter til politisk arbejde  

 her i landet i det kalenderår, tilskuddet vedrører.
 Stk. 2. Udbetaling af tilskud efter § 2 er betinget af,  

 at tilskudsmodtageren har indsendt en erklæring til indenrigsministeren  

 om, hvilke udgifter der mindst påregnes afholdt til politisk arbejde  

 her i landet i det kalenderår, tilskuddet vedrører.  

 Erklæringen indsendes inden udgangen af det kalenderår,  

 erklæringen vedrører. § 5, stk. 2, 2. pkt., finder tilsvarende  

 anvendelse ved indsendelse af denne erklæring.
Stk. 3. Er der i medfør af stk. 1 udbetalt et  

 tilskud, der er mindre end tilskuddet efter § 2, kan der indgives supplerende  

 ansøgning i det kalenderår, tilskuddet vedrører.  

 Udbetaling af tilskud efter supplerende ansøgning kan kun ske i det i  

 stk. 1 nævnte omfang og er betinget af, at tilskudsmodtageren har  

 indsendt en supplerende erklæring som nævnt i stk. 2 til  

 indenrigsministeren.
Supplerende ansøgning og supplerende  

 erklæring indsendes inden udgangen af det kalenderår,  

 ansøgningen og erklæringen vedrører. § 5, stk. 2, 2.  

 pkt., finder tilsvarende anvendelse ved indsendelse af supplerende  

 ansøgning og supplerende erklæring.
§ 7 a.
Har tilskudsmodtageren modtaget tilskud efter § 2 for  

 et eller flere foregående kalenderår, er det en betingelse for at  

 få udbetalt det fulde tilskud, jf. § 7, stk. 1, for det aktuelle  

 kalenderår, at de udgifter, der er afholdt til politisk arbejde her i  

 landet i det seneste kalenderår, hvor tilskud er modtaget, mindst  

 svarer til det fulde tilskud for dette kalenderår.
Dette gælder  

 dog ikke, hvis det seneste kalenderår, hvor tilskud er modtaget, ligger  

 forud for det kalenderår, hvor det foregående folketingsvalg blev  

 afholdt.
 Stk. 2. Svarer de udgifter, der er afholdt til politisk  

 arbejde her i landet i det i stk. 1 nævnte seneste kalenderår,  

 kun delvis til det fulde tilskud for dette kalenderår, fradrages et  

 beløb svarende til det ikke anvendte tilskudsbeløb ved  

 udbetaling af tilskud efter § 2 for det aktuelle kalenderår.
Stk. 3. Har tilskudsmodtageren modtaget tilskud efter § 2  

 for et eller flere foregående kalenderår, er udbetaling af  

 tilskud for det aktuelle kalenderår, bortset fra helt særlige  

 tilfælde, alene betinget af, at tilskudsmodtageren har indsendt en  

 erklæring til indenrigsministeren om, hvilke udgifter der mindst er  

 afholdt til politisk arbejde her i landet i det i stk. 1 nævnte seneste  

 kalenderår.
Erklæringen indsendes inden udgangen af det aktuelle  

 kalenderår. § 5, stk. 2, 2. pkt., finder tilsvarende anvendelse ved  

 indsendelse af denne erklæring.
§ 7 b.
For politiske partier, der er omfattet af § 3 i lov om  

 private bidrag til politiske partier og offentliggørelse af politiske  

 partiers regnskaber, er udbetaling af tilskud efter § 2 i denne lov betinget  

 af, at det seneste regnskab, partiet efter lov om private bidrag til  

 politiske partier og offentliggørelse af politiske partiers regnskaber  

 er forpligtet til at aflægge, er indsendt til indenrigsministeren, og  

 at regnskabet indeholder de oplysninger, der kræves efter § 3 i den  

 nævnte lov.
Regnskabet indsendes inden udgangen af det  

 kalenderår, hvor der ønskes udbetalt tilskud.
Stk. 2. For de i stk. 1 nævnte partier er udbetaling  

 af tilskud efter § 2 ligeledes betinget af, at en statsautoriseret eller  

 registreret revisor ved attestation af den i § 7 a, stk. 3, nævnte  

 erklæring bekræfter, at de udgifter, der mindst er afholdt til  

 politisk arbejde her i landet i det i § 7 a, stk. 1, nævnte seneste  

 kalenderår, svarer til det i erklæringen angivne.« 5. § 8, stk. 2 og 3, affattes således:
»Stk. 2. Ansøgning om tilskud indgives for hvert  

 kalenderår, hvor der ønskes udbetalt tilskud, og inden udgangen  

 af dette kalenderår.
Er der efter § 44, stk. 1, i lov om kommunale valg  

 sket anmeldelse af, hvilken forening eller hvilke vælgere i  

 amtskommunen der er berettiget til på kandidatlistens vegne at  

 ansøge om og modtage tilskud, underskrives ansøgningen af en  

 repræsentant for den angivne forening eller af en af de angivne  

 vælgere.
Er der ikke sket en sådan anmeldelse, underskrives  

 ansøgning for kandidatlister for et parti, der pr. 1. august i det  

 seneste kommunale valgår var opstillingsberettiget til folketingsvalg,  

 af en repræsentant for vedkommende partiorganisation.
Ansøgning  

 for andre kandidatlister, der ikke har foretaget en sådan anmeldelse,  

 underskrives af den person, der er nævnt i den kommunale valglovs § 25,  

 stk. 3, eller af en anden person, der er berettiget til at optræde som  

 repræsentant for kandidatlisten.
Stk. 3. Er der efter § 44, stk. 1, i lov om kommunale  

 valg sket anmeldelse af, hvilken forening eller hvilke vælgere i  

 amtskommunen der er berettiget til på kandidatlistens vegne at  

 ansøge om og modtage tilskud, udbetales tilskud til den angivne  

 forening henholdsvis den person, der i overensstemmelse med stk. 2, 2. pkt.,  

 har underskrevet ansøgningen, på en konto i et pengeinstitut,  

 hvorom der gives oplysning i forbindelse med ansøgningen.
Er der ikke  

 sket en sådan anmeldelse, udbetales tilskud til en kandidatliste for et  

 parti, der pr. 1. august i det seneste kommunale valgår var  

 opstillingsberettiget til folketingsvalg, til vedkommende partiorganisation  

 på en konto i et pengeinstitut, hvorom der gives oplysning i  

 forbindelse med ansøgningen.
Tilskud til andre kandidatlister, der  

 ikke har foretaget en sådan anmeldelse, udbetales til den person, der i  

 overensstemmelse med stk. 2, 4. pkt., har underskrevet ansøgningen,  

 på en konto i et pengeinstitut, hvorom der gives oplysning i  

 forbindelse med ansøgningen.« 6. §§ 9-10 ophæves, og i stedet indsættes:
»§ 9. Tilskud efter § 3 udbetales for et  

 kalenderår.
Tilskud udbetales første gang for kalenderåret  

 efter det kalenderår, hvor amtsrådsvalget blev afholdt, og sidste  

 gang for det kalenderår, hvor næste amtsrådsvalg afholdes.
Stk. 2. Tilskud for et kalenderår udbetales  

 på én gang, jf. dog § 10, stk. 3, når amtsrådet har  

 konstateret, at betingelserne for at udbetale tilskud er opfyldt.
Tilskud kan  

 dog ikke udbetales forud for det kalenderår, det vedrører.
 § 10. Udbetaling af tilskud efter § 3 kan kun ske i det  

 omfang, tilskudsmodtageren påregner at afholde udgifter til politisk  

 arbejde i amtskommunen i det kalenderår, tilskuddet vedrører.
 Stk. 2. Udbetaling af tilskud efter § 3 er betinget af,  

 at tilskudsmodtageren har indsendt en erklæring til amtsrådet om,  

 hvilke udgifter der mindst påregnes anvendt til politisk arbejde i  

 amtskommunen i det kalenderår, tilskuddet vedrører.  

 Erklæringen indsendes inden udgangen af det kalenderår,  

 erklæringen vedrører. § 8, stk. 2, 2.-4. pkt., finder  

 tilsvarende anvendelse ved indsendelse af denne erklæring.
Stk. 3. Er der i medfør af stk. 1 udbetalt et  

 tilskud, der er mindre end tilskuddet efter § 3, kan der indgives supplerende  

 ansøgning i det kalenderår, tilskuddet vedrører.  

 Udbetaling af tilskud efter supplerende ansøgning kan kun ske i det i  

 stk. 1 nævnte omfang og er betinget af, at tilskudsmodtageren har  

 indsendt en supplerende erklæring som nævnt i stk. 2 til  

 amtsrådet.
Supplerende ansøgning og supplerende erklæring  

 indsendes inden udgangen af det kalenderår, ansøgningen og  

 erklæringen vedrører. § 8, stk. 2, 2.-4. pkt., finder  

 tilsvarende anvendelse ved indsendelse af supplerende ansøgning og  

 supplerende erklæring.
§ 10 a.
Har tilskudsmodtageren modtaget tilskud efter § 3 for  

 et eller flere foregående kalenderår, er det en betingelse for at  

 få udbetalt det fulde tilskud, jf. § 10, stk. 1, for det aktuelle  

 kalenderår, at de udgifter, der er afholdt til politisk arbejde i  

 amtskommunen i det seneste kalenderår, hvor tilskud er modtaget, mindst  

 svarer til det fulde tilskud for dette kalenderår.
Dette gælder  

 dog ikke, hvis det seneste kalenderår, hvor tilskud er modtaget, ligger  

 forud for det kalenderår, hvor det foregående amtsrådsvalg  

 blev afholdt.
 Stk. 2. Svarer de udgifter, der er afholdt til politisk  

 arbejde i amtskommunen i det i stk. 1 nævnte seneste kalenderår,  

 kun delvis til det fulde tilskud for dette kalenderår, fradrages et  

 beløb svarende til det ikke anvendte tilskudsbeløb ved  

 udbetaling af tilskud efter § 3 for det aktuelle kalenderår.
Stk. 3. Har tilskudsmodtageren modtaget tilskud efter § 3  

 for et eller flere foregående kalenderår, er udbetaling af  

 tilskud for det aktuelle kalenderår, bortset fra helt særlige  

 tilfælde, alene betinget af, at tilskudsmodtageren har indsendt en  

 erklæring til amtsrådet om, hvilke udgifter der mindst er afholdt  

 til politisk arbejde i amtskommunen i det i stk. 1 nævnte seneste  

 kalenderår.
Erklæringen indsendes inden udgangen af det aktuelle  

 kalenderår. § 8, stk. 2, 2.-4. pkt., finder tilsvarende anvendelse ved  

 indsendelse af denne erklæring.
§ 10 b.
Udbetaling af tilskud efter § 3 er betinget af, at  

 tilskudsmodtageren har indsendt en erklæring til amtsrådet med  

 oplysning om, hvorvidt tilskudsmodtageren, jf. også stk. 2, i det  

 foregående kalenderår fra samme private tilskudsyder har modtaget  

 et eller flere tilskud, der tilsammen overstiger 20.000 kr.
Såfremt  

 dette er tilfældet, skal tilskudsyderens navn og adresse oplyses.  

 Erklæringen skal endvidere indeholde oplysning om den samlede  

 størrelse af eventuelle anonyme tilskud og om størrelsen af  

 hvert enkelt anonymt tilskud på mere end 20.000 kr.
Erklæringen  

 indsendes inden udgangen af det kalenderår, hvor der ønskes  

 udbetalt tilskud. § 8, stk. 2, 2.-4. pkt., finder tilsvarende anvendelse ved  

 indsendelse af denne erklæring.
Stk. 2. Er tilskudsmodtageren amtsorganisationen for et  

 parti, der er omfattet af § 8, stk. 2, 3. pkt., skal de oplysninger, der er  

 nævnt i stk. 1, tillige omfatte partiets eventuelle kredsorganisationer  

 i vedkommende amtskommune.« 7. § 11, stk. 2 og 3, affattes således:
»Stk. 2. Ansøgning om tilskud indgives for hvert  

 kalenderår, hvor der ønskes udbetalt tilskud, og inden udgangen  

 af dette kalenderår.
Er der efter § 44, stk. 1, i lov om kommunale valg  

 sket anmeldelse af, hvilken forening eller hvilke vælgere i kommunen  

 der er berettiget til på kandidatlistens vegne at ansøge om og  

 modtage tilskud, underskrives ansøgningen af en repræsentant for  

 den angivne forening eller af en af de angivne vælgere.
Er der ikke  

 sket en sådan anmeldelse, underskrives ansøgning for  

 kandidatlister for et parti, der pr. 1. august i det seneste kommunale  

 valgår var opstillingsberettiget til folketingsvalg, af en  

 repræsentant for vedkommende partiorganisation.
Ansøgning for  

 andre kandidatlister, der ikke har foretaget en sådan anmeldelse,  

 underskrives af den person, der er nævnt i den kommunale valglovs § 25,  

 stk. 3, eller af en anden person, der er berettiget til at optræde som  

 repræsentant for kandidatlisten.
Stk. 3. Er der efter § 44, stk. 1, i lov om kommunale  

 valg sket anmeldelse af, hvilken forening eller hvilke vælgere i  

 kommunen der er berettiget til på kandidatlistens vegne at  

 ansøge om og modtage tilskud, udbetales tilskud til den angivne  

 forening henholdsvis den person, der i overensstemmelse med stk. 2, 2. pkt.,  

 har underskrevet ansøgningen, på en konto i et pengeinstitut,  

 hvorom der gives oplysning i forbindelse med ansøgningen.
Er der ikke  

 sket en sådan anmeldelse, udbetales tilskud til en kandidatliste for et  

 parti, der pr. 1. august i det seneste kommunale valgår var  

 opstillingsberettiget til folketingsvalg, til vedkommende partiorganisation  

 på en konto i et pengeinstitut, hvorom der gives oplysning i  

 forbindelse med ansøgningen.
Tilskud til andre kandidatlister, der  

 ikke har foretaget en sådan anmeldelse, udbetales til den person, der i  

 overensstemmelse med stk. 2, 4. pkt., har underskrevet ansøgningen,  

 på en konto i et pengeinstitut, hvorom der gives oplysning i  

 forbindelse med ansøgningen.« 8. Efter § 11 indsættes:
»§ 11 a.
Tilskud efter § 4 udbetales for et  

 kalenderår.
Tilskud udbetales første gang for kalenderåret  

 efter det kalenderår, hvor kommunalbestyrelsesvalget blev afholdt, og  

 sidste gang for det kalenderår, hvor næste  

 kommunalbestyrelsesvalg afholdes.
Stk. 2. Tilskud for et kalenderår udbetales  

 på én gang, jf. dog § 11 b, stk. 3, når  

 kommunalbestyrelsen har konstateret, at betingelserne for at udbetale tilskud  

 er opfyldt.
Tilskud kan dog ikke udbetales forud for det kalenderår,  

 det vedrører.
§ 11 b.
Udbetaling af tilskud efter § 4 kan kun ske i det  

 omfang, tilskudsmodtageren påregner at afholde udgifter til politisk  

 arbejde i kommunen i det kalenderår, tilskuddet vedrører.
 Stk. 2. Udbetaling af tilskud efter § 4 er betinget af,  

 at tilskudsmodtageren har indsendt en erklæring til kommunalbestyrelsen  

 om, hvilke udgifter der mindst påregnes afholdt til politisk arbejde i  

 kommunen i det kalenderår, tilskuddet vedrører.  

 Erklæringen indsendes inden udgangen af det kalenderår,  

 erklæringen vedrører. § 11, stk. 2, 2.-4. pkt., finder  

 tilsvarende anvendelse ved indsendelse af denne erklæring.
Stk. 3. Er der i medfør af stk. 1 udbetalt et  

 tilskud, der er mindre end tilskuddet efter § 4, kan der indgives supplerende  

 ansøgning i det pågældende kalenderår.
Udbetaling af  

 tilskud efter supplerende ansøgning kan kun ske i det i stk. 1  

 nævnte omfang og er betinget af, at tilskudsmodtageren har indsendt en  

 supplerende erklæring som nævnt i stk. 2 til kommunalbestyrelsen.  

 Supplerende ansøgning og supplerende erklæring indsendes inden  

 udgangen af det kalenderår, ansøgningen og erklæringen  

 vedrører. § 11, stk. 2, 2.-4. pkt., finder tilsvarende anvendelse ved  

 indsendelse af supplerende ansøgning og supplerende  

 erklæring.
§ 11 c.
Har tilskudsmodtageren modtaget tilskud efter § 4 for  

 et eller flere foregående kalenderår, er det en betingelse for at  

 få udbetalt det fulde tilskud, jf. § 11 b, stk. 1, for det aktuelle  

 kalenderår, at de udgifter, der er afholdt til politisk arbejde i  

 kommunen i det seneste kalenderår, hvor tilskud er modtaget, mindst  

 svarer til det fulde tilskud for dette kalenderår.
Dette gælder  

 dog ikke, hvis det seneste kalenderår, hvor tilskud er modtaget, ligger  

 forud for det kalenderår, hvor det foregående  

 kommunalbestyrelsesvalg blev afholdt.
 Stk. 2. Svarer de udgifter, der er afholdt til politisk  

 arbejde i kommunen i det i stk. 1 nævnte seneste kalenderår, kun  

 delvis til det fulde tilskud for dette kalenderår, fradrages et  

 beløb svarende til det ikke anvendte tilskudsbeløb ved  

 udbetaling af tilskud efter § 4 for det aktuelle kalenderår.
Stk. 3. Har tilskudsmodtageren modtaget tilskud efter § 4  

 for et eller flere foregående kalenderår, er udbetaling af  

 tilskud for det aktuelle kalenderår, bortset fra helt særlige  

 tilfælde, alene betinget af, at tilskudsmodtageren har indsendt en  

 erklæring til kommunalbestyrelsen om, hvilke udgifter der mindst er  

 afholdt til politisk arbejde i kommunen i det i stk. 1 nævnte seneste  

 kalenderår.
Erklæringen indsendes inden udgangen af det aktuelle  

 kalenderår. § 11, stk. 2, 2.-4. pkt., finder tilsvarende anvendelse ved  

 indsendelse af denne erklæring.
§ 11 d.
Udbetaling af tilskud efter § 4 er betinget af, at  

 tilskudsmodtageren har indsendt en erklæring til kommunalbestyrelsen  

 med oplysning om, hvorvidt tilskudsmodtageren, jf. også stk. 2, i det  

 foregående kalenderår fra samme private tilskudsyder har modtaget  

 et eller flere tilskud, der tilsammen overstiger 20.000 kr.
Såfremt  

 dette er tilfældet, skal tilskudsyderens navn og adresse oplyses.  

 Erklæringen skal endvidere indeholde oplysning om den samlede  

 størrelse af eventuelle anonyme tilskud og om størrelsen af  

 hvert enkelt anonymt tilskud på mere end 20.000 kr.
Erklæringen  

 indsendes inden udgangen af det kalenderår, hvor der ønskes  

 udbetalt tilskud. § 11, stk. 2, 2.-4. pkt., finder tilsvarende anvendelse ved  

 indsendelse af denne erklæring.
Stk. 2. Er tilskudsmodtageren kommuneorganisationen for  

 et parti, der er omfattet af § 11, stk. 2, 3. pkt., skal de oplysninger, der  

 svarer til de oplysninger, der er nævnt i stk. 1, tillige omfatte  

 eventuelle lokale partiorganisationer i vedkommende kommune.« 9. § 12, stk. 2, 1. pkt., affattes således:
»Afgørelser efter §§ 8-11 d kan indbringes for  

 nævnet.« 10. Efter § 14 indsættes:
»Straffebestemmelser § 14 a.
Medmindre højere straf er forskyldt efter den  

 øvrige lovgivning, straffes den, der afgiver urigtig erklæring  

 efter § 7, stk. 2 og 3, § 7 a, stk. 3, § 10, stk. 2 og 3, § 10 a, stk. 3, §  

 11 b, stk. 2 og 3, og § 11 c, stk. 3, med bøde eller fængsel  

 indtil 4 måneder.
 Stk. 2. Den, der afgiver urigtige eller mangelfulde  

 oplysninger efter § 10 b eller § 11 d, straffes med bøde eller  

 fængsel indtil 4 måneder.
Stk. 3. Der kan pålægges partiorganisationer  

 (juridiske personer) strafansvar efter reglerne i straffelovens 5.  

 kapitel.« § 2 Loven træder i kraft den 1. juli 2001 og har første gang  

 virkning for tilskudsbeløb, der udbetales for kalenderåret  

 2002.
§ 3 Stk. 1. § 1, nr. 5-9, gælder ikke for  

 Færøerne og Grønland.
 Stk. 2. § 1, nr. 10, gælder ikke for  

 Færøerne og Grønland, men kan ved kongelig anordning helt  

 eller delvis sættes i kraft for Færøerne eller  

 Grønland med de afvigelser, som de særlige færøske  

 eller grønlandske forhold tilsiger.
Bemærkninger til lovforslaget Almindelige bemærkninger 1. Lovforslagets hovedindhold Efter anmodning fra Folketingets Udvalg for  

 Forretningsorden er dette lovforslag udarbejdet af Indenrigsministeriet, og  

 forslaget fremsættes efter aftale med regeringen af formændene  

 for folketingsgrupperne.
Lovforslaget fremsættes til fri debat, idet  

 Udvalget for Forretningsordenen har fundet det rimeligst at udskyde en  

 detaljeret realitetsbehandling til efter fremsættelsen.
Der er  

 således ikke i forbindelse med fremsættelsen taget politisk  

 stilling til lovforslaget eller de enkelte dele.
 På samme måde er der heller ikke taget  

 politisk stilling til de mulige ændringsforslag, som kort blev  

 drøftet i Udvalget for Forretningsordenen inden fremsættelsen af  

 lovforslaget, herunder muligheden for, at et støtteberettiget partis  

 underskud eller ubrugte tilskud på op til 5 pct. kan overføres  

 til det følgende kalenderår.
Det foreslås i lovforslaget, at udbetaling af  

 tilskud efter lovens § 2 på grundlag af deltagelse i folketingsvalg kun  

 kan ske i det omfang, tilskudsmodtageren påregner at afholde udgifter  

 til politisk arbejde her i landet i det kalenderår, tilskuddet  

 vedrører.
Dette forslag indebærer, at det årligt  

 udbetalte tilskud skal anvendes inden for det kalenderår, det  

 vedrører, og at de politiske aktiviteter, som tilskuddet skal  

 anvendes til, skal finde sted i dette kalenderår.
I tilslutning hertil  

 foreslås indsat en bestemmelse i loven om, at ikke anvendte  

 tilskudsbeløb for det kalenderår, hvor tilskudsmodtageren senest  

 har modtaget tilskud, skal fradrages ved udbetalingen af tilskud for det  

 aktuelle kalenderår.
Der henvises til de almindelige  

 bemærkninger, afsnit 2.1. og 2.2.
 Anvendelsesperioden skal således følge  

 kalenderåret.
De gældende frister for at indgive ansøgning  

   senest 2 måneder efter, at der har været afholdt  

 folketingsvalg, og derefter hvert år inden den 1. marts  

 foreslås endvidere ophævet og erstattet af en regel om, at  

 ansøgning om tilskud skal indgives inden udgangen af det  

 kalenderår, hvor tilskud ønskes udbetalt.
Den gældende  

 frist for udbetaling af det årlige tilskud   inden den 1. april i det  

 kalenderår, tilskuddet vedrører   foreslås ophævet  

 og erstattet af en regel om, at tilskud udbetales, når tilskudsyderen  

 har konstateret, at betingelserne for at udbetale tilskud er opfyldt.
Tilskud  

 kan dog ikke udbetales forud for det kalenderår, det vedrører.  

 Der henvises til de almindelige bemærkninger, afsnit 2.3.
 Formålet med forslagene er at sikre, at en  

 tilskudsmodtager som en konsekvens af, at anvendelsesperioden skal  

 følge kalenderåret, kan få udbetalt tilskud straks ved  

 dette kalenderårs begyndelse.
Den gældende regel om, at tilskudsmodtageren hvert  

 år inden den 1. marts skal indsende en erklæring til  

 tilskudsyderen om, at tilskudsbeløbet for det foregående  

 kalenderår er anvendt til politisk arbejde her i landet, samt at dette  

 agtes videreført, foreslås ophævet.
I stedet  

 foreslås indsat bestemmelser om, at tilskudsmodtageren, inden  

 udbetalingen af tilskud for et bestemt kalenderår kan finde sted, skal  

 indsende to erklæringer til tilskudsyderen, dels en erklæring om,  

 hvilke udgifter til politisk arbejde her i landet der mindst påregnes  

 afholdt i det pågældende kalenderår, dels en  

 erklæring om, hvilke udgifter til politisk arbejde her i landet, der  

 mindst er afholdt i det kalenderår, hvor tilskudsmodtageren senest har  

 modtaget tilskud.
Disse erklæringer skal indsendes inden udgangen af  

 det kalenderår, hvor tilskud ønskes udbetalt, og er en  

 betingelse for, at tilskud kan udbetales.
Der henvises til de almindelige  

 bemærkninger, afsnit 2.4.
 De nævnte ændringer, der foreslås  

 gennemført for den statslige partistøtteordning, foreslås  

 tilsvarende gennemført for den amtskommunale og kommunale  

 partistøtteordning efter lovens §§ 3 og 4.
Ved lovforslaget foreslås endvidere indsat  

 straffebestemmelser i loven for afgivelse af urigtige erklæringer om  

 påregnede eller afholdte udgifter til politisk arbejde.
For så  

 vidt angår modtagere af tilskud på grundlag af deltagelse i  

 amtsrådsvalg og kommunalbestyrelsesvalg, herunder de amtslige og  

 kommunale partiorganisationer, foreslås ligeledes indsat  

 straffebestemmelser for afgivelse af urigtige eller mangelfulde oplysninger  

 vedrørende modtagne større tilskud fra private tilskudsydere  

 m.v., idet bemærkes, at straffebestemmelser herfor, for så vidt  

 angår partiernes landsorganisationer, er indeholdt i det samtidigt  

 fremsatte lovforslag til ændring af partiregnskabsloven.
Der henvises  

 til de almindelige bemærkninger, afsnit 2.5.
 Regler om partistøtte blev indført ved lov  

 nr. 940 af 23. december 1986. Lovens forarbejder findes i Folketingstidende  

 1986-87, sp. 2527 ff., 4353 ff., 4820 ff., tillæg A, sp. 1509 ff. og  

 tillæg B, sp. 321. Siden da er loven blevet ændret ved lov nr.  

 383 af 14. juni 1995. Forarbejderne til ændringsloven findes i  

 Folketingstidende 1994-95, s. 5169 ff., 5412 ff., 6278 ff., tillæg A,  

 s. 3593 ff. og tillæg B, s. 920 ff. og 1086 ff.
2. Lovforslagets indhold 2.1. De materielle betingelser for modtagelse af tilskud 2.1.1. De materielle betingelser for modtagelse af  

 tilskud, der er fastsat i lovens §§ 2-4, foreslås suppleret af en  

 betingelse om, at udbetaling af tilskud kun kan ske i det omfang,  

 tilskudsmodtageren påregner at afholde udgifter til politisk arbejde  

 her i landet henholdsvis i amtskommunen eller i kommunen i det  

 kalenderår, tilskuddet vedrører.
Der henvises herved til  

 lovforslagets § 1, nr. 4, for så vidt angår § 7, stk. 1, § 1, nr.  

 6, for så vidt angår § 10, stk. 1, og § 1, nr. 8, for så  

 vidt angår § 11 b, stk. 1.
 En sådan betingelse er ny i forhold til de  

 gældende regler i partistøtteloven, hvorefter en  

 tilskudsmodtager hvert år inden den 1. marts alene skal indsende en  

 erklæring til tilskudsyderen om bl.a., at det politiske arbejde her i  

 landet henholdsvis i amtskommunen eller kommunen agtes videreført, jf.  

 lovens § 7, stk. 2, henholdsvis § 10, stk. 2, og § 11, stk. 2, jf. § 10, stk.  

 2.
2.1.2. I tilslutning til denne materielle  

 betingelse foreslås yderligere fastsat, at udbetaling af det fulde  

 tilskud, som   inden for den beløbsramme, der følger af lovens  

 §§ 2-4   svarer til de påregnede udgifter til politisk arbejde i det  

 aktuelle kalenderår, er betinget af, at tilskudsmodtageren i det  

 kalenderår, hvor tilskud senest er modtaget, har afholdt udgifter til  

 politisk arbejde her i landet henholdsvis i amtskommunen eller kommunen, der  

 mindst svarer til det fulde tilskud for dette kalenderår.
Svarer de  

 udgifter, der er afholdt til politisk arbejde her i landet henholdsvis i  

 amtskommunen eller kommunen i dette kalenderår, kun delvis til det  

 fulde tilskud for dette kalenderår, fradrages et beløb svarende  

 til det ikke anvendte tilskudsbeløb ved udbetaling af tilskud for det  

 aktuelle kalenderår.
Dette gælder dog ikke, hvis det seneste  

 kalenderår, hvor tilskud er modtaget, ligger forud for det  

 kalenderår, hvor det foregående folketingsvalg henholdsvis  

 amtsrådsvalg eller kommunalbestyrelsesvalg blev afholdt.
Der henvises  

 herved til lovforslagets § 1, nr. 4, for så vidt angår § 7 a,  

 stk. 1 og 2, § 1, nr. 6, for så vidt angår § 10 a, stk. 1 og 2,  

 og § 1, nr. 8, for så vidt angår § 11 c, stk. 1 og 2.
 En sådan betingelse er ikke udtrykkeligt fastsat  

 efter de gældende regler i partistøtteloven, hvorefter en  

 tilskudsmodtager hvert år inden den 1. marts alene skal indsende en  

 erklæring til tilskudsyderen om bl.a., at tilskudsbeløbet for  

 det foregående kalenderår er anvendt til politisk arbejde her i  

 landet henholdsvis i amtskommunen og kommunen, jf. lovens § 7, stk. 2,  

 henholdsvis § 10, stk. 2, og § 11, stk. 2, jf. § 10, stk. 2.
Den foreslåede betingelse svarer til den praksis,  

 der følges ved administrationen af partistøtteordningen.
Efter  

 ordlyden af de nævnte bestemmelser sammenholdt med forarbejderne til  

 partistøtteloven af 1986 er det således i praksis lagt til  

 grund, at disse bestemmelser indebærer, at det årligt udbetalte  

 tilskudsbeløb skal anvendes på årsbasis og dermed ikke kan  

 opspares til anvendelse efter udløbet af den årlige  

 anvendelsesperiode.
I praksis er endvidere lagt til grund, at konsekvensen  

 af, at det årlige tilskudsbeløb ikke er anvendt fuldt ud, skal  

 være, at et beløb svarende til det ikke anvendte  

 tilskudsbeløb fradrages ved førstkommende tilskudsudbetaling,  

 efter at det er fastslået, at anvendelseskravet ikke har været  

 opfyldt fuldt ud.
2.1.3. For at skabe så klare rammer som  

 muligt for tilskudsmodtagerne om, hvilke udgifter der kan betragtes som  

 udgifter til politisk arbejde her i landet henholdsvis i amtskommunen eller i  

 kommunen, foreslås endelig i loven indsat en definition af de  

 aktiviteter, der kan betragtes som politisk arbejde, og dermed de  

 aktiviteter, det årlige tilskud kan anvendes til, og en angivelse af  

 betydningen af det forhold, at tilskud skal anvendes til politisk arbejde  

 inden for et givet område, nemlig her i landet henholdsvis i  

 amtskommunen eller kommunen.
Der henvises herved til lovforslagets § 1, nr. 1  

 og 2.
2. 2. De tidsmæssige rammer for anvendelse af tilskud 2.2.1. Efter de gældende regler i  

 partistøtteloven skal en tilskudsmodtager hvert år inden den 1.  

 marts indsende en erklæring til tilskudsyderen om, at  

 tilskudsbeløbet for det foregående kalenderår er anvendt  

 til politisk arbejde her i landet henholdsvis i amtskommunen og kommunen,  

 samt at dette arbejde agtes videreført, jf. lovens § 7, stk. 2,  

 henholdsvis § 10, stk. 2, og § 11, stk. 2, jf. § 10, stk. 2.
 Efter ordlyden af disse bestemmelser sammenholdt med  

 forarbejderne til partistøtteloven af 1986 er det i praksis lagt til  

 grund, at disse bestemmelser indebærer, at det årligt udbetalte  

 tilskudsbeløb skal anvendes på årsbasis og dermed ikke kan  

 opspares til anvendelse efter udløbet af den årlige  

 anvendelsesperiode.
 Det er i praksis lagt til grund, at en tilskudsmodtager  

 kan vælge, om anvendelsesperioden skal følge det  

 kalenderår, tilskuddet vedrører, eller skal være en anden  

 periode på indtil 12 måneder, der kan være forsinket i  

 forhold til kalenderåret med indtil et kvartal.
 Der er ikke etableret nogen entydig praksis for, hvorvidt  

 udgifter til betaling af ydelser, der er leveret inden anvendelsesperiodens  

 begyndelse, og udgifter til forudbetaling af ydelser, der først  

 leveres efter anvendelsesperiodens udløb, kan medregnes ved  

 opgørelsen af, om anvendelseskravet skal anses for opfyldt.
2.2.2. De bestemmelser om supplerende materielle  

 betingelser for at få udbetalt tilskud   inden for de  

 beløbsrammer, der følger af reglerne i §§ 2-4   der  

 foreslås indsat i loven, jf. ovenfor i  afsnit 1, afsnit 2.1.1.  

og 2.1.2., indebærer, at det årligt udbetalte tilskud  

 skal anvendes inden for det kalenderår, det vedrører, og at de  

 politiske aktiviteter, som tilskuddet skal anvendes til, skal finde sted i  

 dette kalenderår.
Anvendelsesperioden skal således i  

 modsætning til i dag altid følge kalenderåret, ligesom det  

 præciseres, at udgifter til betaling af ydelser, der er leveret inden  

 anvendelsesperiodens begyndelse, og udgifter til forudbetaling af ydelser,  

 der først leveres efter anvendelsesperiodens udløb, ikke kan  

 medregnes ved opgørelsen af, om anvendelseskravet skal anses for  

 opfyldt.
2.3. Fristerne for ansøgning om tilskud henholdsvis for  

 udbetaling af tilskud 2.3.1. Efter de gældende regler i  

 partistøttelovens § 6, stk. 1, skal ansøgning om tilskud  

 på grundlag af deltagelse i folketingsvalg indgives senest 2  

 måneder efter, at der har været afholdt folketingsvalg, og  

 herefter hvert år inden den 1. marts.
Tilsvarende bestemmelser  

 indeholdes i lovens § 9, stk. 1, for så vidt angår tilskud  

 på grundlag af deltagelse i amtsrådsvalg, og i § 11, stk. 2, jf.  

 § 9, stk. 1, for så vidt angår tilskud på grundlag af  

 deltagelse i kommunalbestyrelsesvalg.
 Efter ordlyden af disse bestemmelser sammenholdt med  

 forarbejderne hertil er det i praksis lagt til grund, at en overskridelse af  

 fristen for at indsende ansøgning vil kunne indebære, at retten  

 til at modtage tilskud på grundlag af deltagelse i det  

 pågældende valg bortfalder for resten af valgperioden.
 Efter de gældende regler i partistøtteloven  

 udbetales tilskud én gang årligt inden den 1. april i det  

 år, tilskuddet vedrører, jf. lovens § 6, stk. 2, § 9, stk. 2, og  

 § 11, stk. 2, jf. § 9, stk. 2. Fristen for udbetaling skal ses i  

 sammenhæng med ovennævnte frist for at indgive den årlige  

 ansøgning.
 2.3.2. Det foreslås, at de gældende  

 frister for ansøgning om tilskud ophæves og erstattes af en  

 regel om, at ansøgning blot indgives inden udgangen af det  

 kalenderår, tilskuddet vedrører, jf. lovforslagets § 1, nr. 3,  

 for så vidt angår § 5, stk. 2, § 1, nr. 5, for så vidt  

 angår § 8, stk. 2, og § 1, nr. 7, for så vidt angår § 11,  

 stk. 2.
Det foreslås endvidere, at den gældende frist  

 for udbetaling af tilskud ophæves og erstattes af en regel om, at  

 tilskud udbetales, når tilskudsyderen har konstateret, at betingelserne  

 for at udbetale tilskud er opfyldt.
Tilskud kan dog ikke udbetales forud for  

 det kalenderår, tilskuddet vedrører.
Der henvises herved til  

 lovforslagets § 1, nr. 4, for så vidt angår § 6, stk. 3, § 1, nr.  

 6, for så vidt angår § 9, stk. 2, og § 1, nr. 8, for så  

 vidt angår § 11 a, stk. 2.
 De nævnte forslag indebærer, at tilskud, hvis  

 betingelserne er konstateret opfyldt, efter ansøgning allerede vil  

 kunne udbetales i begyndelsen af det kalenderår, tilskuddet  

 vedrører.
De nævnte forslag giver endvidere mulighed for, at  

 en tilskudsmodtager først på et senere tidspunkt i et  

 kalenderår indgiver ansøgning om og får udbetalt det  

 årlige tilskud.
Der er ikke i den forbindelse noget krav om, at  

 tilskudsmodtageren i den resterende del af året skal afholde udgifter,  

 der mindst svarer til tilskuddet, for at opfylde anvendelseskravet.
Det er  

 tilstrækkeligt, at tilskudsmodtageren i hele dette kalenderår har  

 afholdt udgifter til politisk arbejde, der mindst svarer til tilskuddet.
 Det foreslås endvidere, at ansøgning ikke  

 længere skal indgives for hvert år i valgperioden, men blot  

 indgives for hvert kalenderår, hvor der ønskes udbetalt  

 støtte, jf. lovforslagets § 1, nr. 3, for så vidt angår §  

 5, stk. 2, § 1, nr. 5, for så vidt angår § 8, stk. 2, og § 1, nr.  

 7, for så vidt angår § 11, stk. 2. Forslaget indebærer i  

 modsætning til gældende praksis, at en tilskudsmodtager ikke  

 behøver at ansøge om tilskud for hvert år i valgperioden  

 som betingelse for at modtage tilskud for et senere år i  

 valgperioden.
2.4. Andre formelle betingelser for at få udbetalt tilskud 2.4.1. Efter de gældende regler skal der, ud  

 over en ansøgning, som betingelse for at få udbetalt tilskud,  

 inden den 1. marts indsendes en erklæring til tilskudsyderen om, at  

 tilskudsbeløbet for det foregående kalenderår er anvendt  

 til politisk arbejde her i landet henholdsvis i amtskommunen eller kommunen,  

 samt at dette agtes videreført.
Hvis en fyldestgørende  

 erklæring ikke indsendes, kan tilskudsyderen bestemme, at kommende  

 udbetalinger af tilskud skal udsættes eller bortfalde.
Der henvises  

 herved til lovens § 7, stk. 2, henholdsvis § 10, stk. 2, og § 11, stk. 2, jf.  

 § 10, stk. 2.
Tilskudsmodtagere, der er omfattet af partiregnskabslovens  

 § 3, skal endvidere inden den 1. marts til tilskudsyderen indsende det  

 seneste regnskab, som partiet efter partiregnskabsloven er forpligtet til at  

 aflægge, og regnskabet skal indeholde de oplysninger, der kræves  

 efter § 3 i den nævnte lov.
Hvis regnskab ikke indsendes inden fristen  

 herfor eller ikke indeholder de krævede oplysninger, udsættes  

 udbetalingen af tilskud.
Der henvises herved til lovens § 7 a.
Modtagere af tilskud på grundlag af deltagelse i  

 amtsrådsvalg eller kommunalbestyrelsesvalg er ikke forpligtet til at  

 aflægge regnskab, men skal i stedet inden den 1. marts indsende en  

 erklæring til tilskudsyderen vedrørende modtagne større  

 tilskud fra private tilskudsydere m.v. i det foregående  

 kalenderår.
Der henvises herved til lovens § 10, stk. 2, 2.-4. pkt., og  

 stk. 3 og 4, og § 11, stk. 2, jf. § 10, stk. 2, 2.-4. pkt., og stk. 4, og §  

 11, stk. 3.
 2.4.2. Den hidtidige bestemmelse om, at  

 tilskudsmodtageren hvert år inden den 1. marts skal indsende en  

 erklæring om, at tilskudsbeløbet for det foregående  

 kalenderår er anvendt til politisk arbejde her i landet henholdsvis i  

 amtskommunen eller kommunen, samt at dette agtes videreført,  

 foreslås ophævet.
 I stedet foreslås det, at en tilskudsmodtager som  

 betingelse for at få udbetalt tilskud   ud over en ansøgning  

 bortset fra helt særlige tilfælde alene skal indsende en  

 erklæring til tilskudsyderen om, hvilke udgifter der mindst  

 påregnes afholdt til politisk arbejde her i landet henholdsvis i  

 amtskommunen eller kommunen i det kalenderår, tilskuddet  

 vedrører . Tilskudsmodtageren skal endvidere indsende en  

 erklæring til tilskudsyderen om, hvilke udgifter der mindst er afholdt  

 til politisk arbejde her i landet henholdsvis i amtskommunen eller kommunen i  

 det seneste kalenderår, hvor tilskudsmodtageren har modtaget  

 tilskud.
 De to erklæringer skal   ligesom ansøgningen  

   være underskrevet af vedkommende partiformand m.v. og skal   ligesom  

 ansøgningen   indsendes inden udgangen af det kalenderår, hvor  

 der ønskes udbetalt tilskud.
 Der henvises herved til lovforslagets § 1, nr. 4, for  

 så vidt angår § 7, stk. 2, og § 7 a, stk. 3, § 1, nr. 6, for  

 så vidt angår § 10, stk. 2, og § 10 a, stk. 3, og § 1, nr. 8, for  

 så vidt angår § 11 b, stk. 2, og § 11 c, stk. 3.
 Den foreslåede erklæring om påregnede  

 udgifter er   ligesom den nye materielle betingelse   ny i forhold til de  

 gældende regler.
Den foreslåede erklæring om afholdte udgifter  

 svarer derimod i princippet til den årlige erklæring om  

 anvendelse af tilskudsbeløbet for det foregående  

 kalenderår, som tilskudsmodtageren efter gældende regler skal  

 indsende.
Indholdet af erklæringen er dog ændret, ligesom det  

 klart fremgår som en nydannelse, at en tilskudsmodtager, der  

 søger om tilskud efter undladelse af ansøgning om  

 tilskudsmodtagelse for et eller flere kalenderår i valgperioden eller  

 efter i en valgperiode ikke at have været berettiget til tilskud, kun  

 kan få udbetalt tilskud, hvis kravet om indsendelse af erklæring  

 vedrørende afholdte udgifter i det kalenderår, hvor der senest  

 er modtaget tilskud, opfyldes.
2.4.3. Det foreslås endvidere, at  

 tilskudsmodtagere, der er omfattet af § 3 i partiregnskabsloven, som  

 betingelse for udbetaling af tilskud herudover til tilskudsyderen skal  

 indsende det seneste regnskab, som partiet efter partiregnskabsloven er  

 forpligtet til at aflægge, og at regnskabet skal indeholde de  

 oplysninger, der kræves efter § 3 i den nævnte lov.
Modtagere af  

 tilskud på grundlag af deltagelse i amtsrådsvalg eller  

 kommunalbestyrelsesvalg skal som betingelse for udbetaling af tilskud i  

 stedet indsende en erklæring til tilskudsyderen vedrørende  

 modtagne større tilskud fra private tilskudsydere m.v. i det  

 foregående kalenderår.
Regnskabet henholdsvis erklæringen  

 skal indsendes inden udgangen af det kalenderår, hvor der ønskes  

 udbetalt tilskud, dvs. inden for den samme frist, som gælder for  

 indsendelse af ansøgning og de to ovennævnte erklæringer.
 Der henvises herved til lovforslagets § 1, nr. 4, for  

 så vidt angår § 7 b, § 1, nr. 6, for så vidt angår §  

 10 b og § 1, nr. 8, for så vidt angår § 11 d.
De nævnte bestemmelser svarer til de gældende  

 bestemmelser i partistøtteloven.
Fristerne for indsendelse af  

 regnskabet henholdsvis erklæringen er dog ændret i  

 overensstemmelse med ændringerne af fristerne for ansøgning om  

 tilskud, jf. de almindelige bemærkninger, afsnit 2.3. Efter de  

 gældende bestemmelser i partistøtteloven kan manglende  

 indsendelse af regnskab henholdsvis erklæring inden den herfor  

 fastsatte frist eller indsendelse af regnskab, der ikke indeholder de  

 oplysninger, der kræves efter partiregnskabslovens § 3, endvidere alene  

 medføre, at tilskudsudbetalingen udsættes.
Efter de  

 foreslåede bestemmelser er konsekvensen af manglende indsendelse af  

 regnskab m.v. inden udløbet af fristen herfor, at der ikke kan  

 udbetales tilskud for det pågældende kalenderår.
Indholdet  

 af de oplysninger, der skal afgives, er derimod det samme.
 2.4.4. For de tilskudsmodtagere, der er omfattet af  

 partiregnskabslovens § 3, foreslås det endvidere, at den foreskrevne  

 erklæring om, hvilke udgifter der mindst er afholdt til politisk  

 arbejde her i landet i det seneste kalenderår, hvor tilskud er  

 modtaget, jf. ovenfor i afsnit 2.4.2., som en yderligere betingelse  

 for at få udbetalt tilskud for det aktuelle kalenderår skal  

 være attesteret af en statsautoriseret eller en registreret revisor.  

 Ved attestation af erklæringen skal den statsautoriserede eller  

 registrerede revisor hermed bekræfte, at de udgifter, der mindst er  

 afholdt til politisk arbejde her i landet i det seneste kalenderår,  

 hvor tilskud er modtaget, svarer til det i erklæringen angivne  

 beløb.
Indenrigsministeriet har oplyst, at uanset at der efter  

 partiregnskabsloven ikke er pligt til, at de pågældende partier  

 lader deres regnskaber revidere af en statsautoriseret revisor eller  

 registreret revisor, har ministeriet fundet det hensigtsmæssigt at  

 foreslå den nævnte attestation af den pågældende  

 erklæring.
Herved undgås enhver tvivl i offentligheden om,  

 hvorvidt tilskudsmodtageren har overholdt reglerne om anvendelse af  

 partistøtte, ligesom principperne for at modtage tilskud efter  

 partistøtteloven i højere grad end hidtil kommer på linje  

 med de principper for at modtage i hvert fald større tilskud, som  

 gælder for andre statslige tilskudsordninger.
Der henvises til lovforslagets § 1, nr. 4, for så  

 vidt angår § 7 b, stk. 2.] 2.4.5. Modtagelse af tilskud for det aktuelle  

 kalenderår er i medfør af den foreslåede § 7 a, stk. 3,  

 bortset fra helt særlige tilfælde, alene betinget af, at  

 tilskudsmodtageren har indsendt en erklæring til tilskudsyderen om,  

 hvilke udgifter der mindst er afholdt til politisk arbejde her i landet i det  

 kalenderår, hvor tilskudsmodtageren senest har modtaget tilskud.  

 Tilskudsmodtagers erklæring skal som udgangspunkt lægges til  

 grund ved udbetalingen af tilskud.
Tilskudsyder er som udgangspunkt hverken  

 beføjet eller forpligtet til at indhente yderligere oplysninger  

 vedrørende erklæringen, herunder forlange dokumentation for  

 afholdte udgifter, kræve indsigt i partiernes regnskaber m.v. eller  

 forlange nærmere oplysninger om hidtidige aktiviteter.
Der henvises i  

 øvrigt til bemærkningerne til § 1, nr. 4, for så vidt  

 angår den foreslåede § 7 a, stk. 3.
Den statslige partistøtteordning er omfattet af  

 rigsrevisorlovens §§ 4 og 6. Rigsrevisionens regnskabsgennemgang vil   som  

 følge af den ovenfor nævnte manglende adgang til for  

 Indenrigsministeriet at indkræve nærmere regnskabsmateriale for  

 de ydede tilskud   imidlertid alene kunne ske som en overordnet gennemgang af  

 de i medfør af den foreslåede § 7 b, stk. 1, indsendte  

 partiregnskaber, de i medfør af den foreslåede § 7, stk. 2, og §  

 7 a, stk. 3, indsendte erklæringer om henholdsvis påregnede og  

 afholdte udgifter til politisk arbejde her i landet og den i medfør af  

 den foreslåede § 7 b, stk. 2, udstedte revisorattestation.
Rigsrevisor  

 har i sit høringssvar som sin principielle opfattelse angivet, at  

 Rigsrevisionen bør kunne foretage gennemgang af regnskaber for  

 statsstøtte i henhold til partistøtteloven på samme  

 måde og med samme adgang til regnskabsmateriale som ved regnskaber for  

 andre statstilskud.
Dette vil betyde, at der i loven skal gives  

 Rigsrevisionen direkte adgang til at indkræve regnskabsmateriale m.v.,  

 som efter rigsrevisors skøn er af betydning for gennemgangen.
Dette  

 spørgsmål, herunder spørgsmålet om eventuelt at  

 udvide adgangen til revision af partiernes regnskaber, vil blive taget op  

 under behandlingen af lovforslaget i Udvalget for Forretningsordenen.
2.5. Straffebestemmelser for urigtige eller mangelfulde oplysninger om  

 modtagne private tilskud m.v. eller urigtige erklæringer om opfyldelse  

 af anvendelseskravet 2.5.1. Efter straffelovens § 162 straffes den, som for  

 eller til offentlig myndighed afgiver urigtig erklæring om forhold,  

 angående hvilke den pågældende har pligt til at afgive  

 forklaring, med bøde, hæfte eller fængsel indtil 4  

 måneder.
Efter straffelovens § 163 straffes den, som i øvrigt  

 til brug i retsforhold, der vedkommer det offentlige, skriftligt eller ved  

 andet læsbart medie afgiver urigtig erklæring eller bevidner  

 noget, som den pågældende ikke har viden om, med bøde,  

 hæfte eller fængsel indtil 4 måneder.
 Efter Justitsministeriets opfattelse må det antages,  

 at urigtig angivelse af private bidrag til politiske partier m.v. efter  

 partiregnskabsloven ikke kan straffes efter straffelovens § 162 eller §  

 163.
 Indsendelse af et regnskab, der ikke opfylder  

 partiregnskabslovens § 3, stk. 2, til Indenrigsministeriet med henblik  

 på udbetaling af partistøtte, jf. partistøttelovens § 7  

 a, er efter Justitsministeriets opfattelse endvidere ikke omfattet af  

 straffelovens § 162, ligesom Justitsministeriet sammenfattende finder, at  

 straffelovens § 163 næppe med den sikkerhed, der kræves for at  

 pålægge strafansvar, kan anses for at omfatte tilfælde,  

 hvor der med henblik på udbetaling af partistøtte er indsendt et  

 regnskab til Indenrigsministeriet, som ikke opfylder § 3, stk. 2, i  

 partiregnskabsloven.
 Navnlig af principielle grunde finder Justitsministeriet  

 det derfor rigtigst gennem en ændring af partiregnskabsloven at give  

 mulighed for at straffe urigtige eller mangelfulde oplysninger om private  

 bidrag til politiske partier efter partiregnskabslovens § 3, stk. 2, samt  

 andre urigtige eller mangelfulde oplysninger i partiregnskaber.
 Der henvises til det samtidigt fremsatte forslag til lov  

 om ændring af partiregnskabsloven, de almindelige bemærkninger,  

 afsnit 2.3., 3.1. og 3.3.
Det er alene partiernes landsorganisationer, der er  

 omfattet af reglerne i partiregnskabsloven om aflæggelse af et  

 årligt regnskab, der bl.a. skal indeholde oplysning om modtagne  

 større tilskud fra private tilskudsydere og om størrelsen af  

 eventuelle anonyme tilskud m.v.
Modtagere af tilskud på grundlag af  

 deltagelse i amtsrådsvalg eller kommunalbestyrelsesvalg, herunder  

 partiernes amts- og kommuneorganisationer, skal i stedet give disse  

 oplysninger i den årlige erklæring om anvendelse af  

 tilskudsbeløbet for det foregående kalenderår, jf.  

 gældende partistøttelovs § 10, stk. 2, 2.-4. pkt., og § 10, stk.  

 3, samt § 11, stk. 2, jf. § 10, stk. 2, 2.-4. pkt., og § 11, stk. 3.
 Som en konsekvens af, at der i partiregnskabsloven  

 indsættes straffebestemmelser for partiernes landsorganisationers  

 afgivelse af mangelfulde eller urigtige oplysninger om modtagne tilskud fra  

 private tilskudsydere m.v., foreslås der derfor indsat tilsvarende  

 straffebestemmelser i partistøtteloven, for så vidt angår  

 modtagere af amtskommunal eller kommunal partistøtte.
 Der henvises herved til lovforslagets § 1, nr. 10, for  

 så vidt angår § 14 a, stk. 2.
 2.5.2. Indenrigsministeriet har oplyst, at  

 ministeriet i forbindelse hermed har overvejet spørgsmålet om  

 indsættelse af straffebestemmelser i partistøtteloven for  

 indsendelse af urigtig erklæring om anvendelse af partistøtte.  

 Denne erklæring foreslås efter lovforslaget erstattet af to  

 erklæringer, dels en erklæring om påregnede udgifter til  

 politisk arbejde, dels en erklæring om afholdte udgifter til politisk  

 arbejde.
 Indsendelse af urigtig erklæring om anvendelse af  

 partistøtte er ikke omfattet af straffelovens § 162. Det skyldes, at §  

 162 ikke finder anvendelse i tilfælde, hvor det efter loven  

 påhviler en person at afgive en erklæring i forbindelse med en  

 ikke pligtmæssig indgivelse af en ansøgning.
 Erklæring i forbindelse med offentlig støtte  

 må anses for afgivet til brug for retsforhold, der vedkommer det  

 offentlige, jf. straffelovens § 163.
 Hertil kommer, at det i forarbejderne til  

 partistøtteloven er lagt til grund, at den årlige  

 erklæring om anvendelse af partistøtte for det foregående  

 kalenderår afgives under ansvar efter straffelovens § 163, jf.  

 indenrigsministerens besvarelse den 1. december 1986 af  

 spørgsmål nr. 3 stillet den 21. november 1986 af Udvalget for  

 Forretningsordenen under behandlingen af forslaget til  

 partistøtteloven (L 80 - bilag 3 henholdsvis bilag 1,  

 folketingsåret 1986-87).
 Indenrigsministeriet har imidlertid oplyst, at ministeriet  

 af principielle grunde og for at undgå eventuel  

 modsætningsslutning fra de foreslåede straffebestemmelser i  

 henholdsvis partiregnskabsloven og partistøtteloven for urigtige eller  

 mangelfulde oplysninger om modtagne tilskud fra private tilskudsydere m.v.  

 finder det rigtigst også at indsætte en straffebestemmelse i  

 partistøtteloven for indsendelse af urigtige erklæringer om  

 påregnede henholdsvis afholdte udgifter.
 Det findes således rigtigst også på  

 dette område at straffe uagtsomt forhold og ikke kun forsætligt  

 forhold, som det er tilfældet efter straffelovens § 163.
 2.5.3. Indenrigsministeriet har oplyst, at  

 ministeriet i denne forbindelse ligeledes har overvejet, om partiet  

 (landsorganisationen, en lokal partiorganisation) som juridisk person skal  

 kunne straffes for overtrædelse af den foreslåede nye  

 straffebestemmelse for indsendelse af urigtige erklæringer om  

 påregnede henholdsvis afholdte udgifter.
Baggrunden for strafansvar for juridiske personer er, at  

 ansvaret er egnet til at styrke den præventive virkning af  

 særlovgivningens regler, at det kan medføre en  

 hensigtsmæssig placering af ansvaret, og at det giver mulighed for en  

 bødeudmåling, der står i passende forhold til de juridiske  

 personers størrelse og økonomi og til den eventuelt indvundne  

 eller tilsigtede fortjeneste, jf.
Folketingstidende 1995-96, tillæg A,  

 s. 4051.
Disse hensyn taler efter Justitsministeriets opfattelse  

 for at indføre strafansvar for juridiske personer  

 (partiorganisationer) vedrørende den foreslåede kriminalisering  

 af urigtige eller mangelfulde oplysninger i partiregnskaber.
Der henvises til  

 det samtidigt fremsatte lovforslag om ændring af partiregnskabsloven,  

 de almindelige bemærkninger, afsnit 3.6.
 Indenrigsministeriet har oplyst, at ministeriet på  

 den baggrund finder det rigtigst at indføre strafansvar for partiet  

 (landsorganisationen og lokale partiorganisationer) som juridisk person,  

 også for så vidt angår indsendelse af urigtige  

 erklæringer om påregnede henholdsvis afholdte udgifter til  

 politisk arbejde.
 Det tilføjes, at der som en konsekvens af det  

 samtidigt fremsatte forslag til ændring af partiregnskabsloven  

 foreslås indført strafansvar for de lokale partiorganisationer  

 som juridiske personer for afgivelse af urigtige og mangelfulde oplysninger  

 om tilskud fra private tilskudsydere m.v. i den årlige  

 erklæring.
 Der henvises til bemærkningerne til de  

 foreslåede bestemmelser i partistøttelovens § 14 a, jf.  

 lovforslagets § 1, nr. 10.
2.6. Ændringer vedrørende den konto,  

 tilskudsbeløbet skal indsættes på Efter bestemmelserne i gældende lovs § 7, stk. 1, §  

 10, stk. 1, og § 11, stk. 2, jf. § 10, stk. 1, skal tilskudsbeløbet  

 indsættes på en særskilt bank- , sparekasse- eller  

 girokonto, der ikke må benyttes til andre formål.
Det foreslås, at der ikke længere stilles krav  

 om, at den konto, tilskudsbeløbet skal indsættes på, skal  

 være en særskilt konto, som ikke må benyttes til andre  

 formål.
Det foreslås derfor, at tilskud udbetales til  

 tilskudsmodtageren på en konto i et pengeinstitut, hvorom der gives  

 oplysning i forbindelse med ansøgning.
Der henvises herved til  

 lovforslagets § 1, nr. 3, for så vidt angår § 5, stk. 3, § 1, nr.  

 5, for så vidt angår § 8, stk. 3, og § 1, nr. 7, for så  

 vidt angår § 11, stk. 3.
Der kan ikke anføres tungtvejende grunde for kravet  

 om, at tilskudsbeløbet skal indsættes på en konto, der er  

 særskilt, og som ikke må benyttes til andre formål.
Dette  

 hænger sammen med, at kravet om, at tilskudsbeløbet skal  

 anvendes til politisk arbejde her i landet henholdsvis i amtskommunen eller  

 kommunen, ikke knytter sig til anvendelsen af den sum penge, der er udbetalt  

 af tilskudsyderen, men alene er et krav om, at der skal være afholdt  

 udgifter til politisk arbejde for et beløb, der mindst svarer til  

 tilskudsbeløbet, jf. bemærkningerne nedenfor til § 1, nr. 4, for  

 så vidt angår § 7. For fremtiden vil tilskudsbeløbet  

 således   såfremt tilskudsmodtageren måtte ønske  

 dette   kunne indsættes på tilskudsmodtagerens sædvanlige  

 konto.
 3. Lovforslagets økonomiske og administrative konsekvenser  

 m.v.
 Lovforslaget har ikke økonomiske eller  

 administrative konsekvenser for hverken staten eller amtskommunerne eller  

 kommunerne.
 Lovforslaget har ingen negative administrative  

 konsekvenser for borgerne (de politiske partier m.v.).
 Lovforslaget har ingen erhvervsøkonomiske,  

 erhvervsadministrative eller miljømæssige konsekvenser.
 Lovforslaget indeholder ikke EU-retlige aspekter.
 4. Hørte myndigheder m.v.
 Lovforslaget har forinden fremsættelsen været  

 sendt til høring hos følgende myndigheder og organisationer:
 Amtsrådsforeningen, Domstolsstyrelsen,  

 Finansministeriet, Frederiksberg Kommune, Justitsministeriet, Kommunernes  

 Landsforening, Københavns Kommune, Partistøttenævnet,  

 Politidirektøren i København, Rigsadvokaten, Rigspolitichefen  

 og Rigsrevisionen.
5. Vurdering af konsekvenser af lovforslaget Positive konsekvenser Negative konsekvenser Økonomiske konsekvenser for stat, amter og  

 kommuner Ingen Ingen Administrative konsekvenser for stat, amter og kommuner Ingen Ingen.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 og 2 Ved forslaget til ny affattelse af lovens § 1 og den  

 tilhørende overskrift erstattes det hidtidige første afsnit i  

 partistøtteloven om lovens formål med et afsnit om generelle  

 bestemmelser, der dels indeholder en ændret formulering af lovens  

 formål, dels indeholder en definition af begrebet politisk arbejde  

 inden for partistøttelovens område og dermed af det politiske  

 arbejde, tilskud efter loven kan anvendes til, dels andre generelle regler  

 for anvendelse af tilskud efter partistøtteloven.
Om baggrunden for  

 forslagene henvises til de almindelige bemærkninger, afsnit  

 2.1.3.
 Den ændrede formulering i § 1, stk. 1, af  

 lovens formål   at støtte det politiske arbejde i stedet  

 for som hidtil i form af økonomisk støtte at styrke det  

 grundlæggende politiske arbejde   indebærer ikke nogen  

 realitetsændring i forhold til gældende lov i henseende til,  

 hvilke aktiviteter tilskud efter loven kan anvendes til.
§ 1, stk. 2, indeholder en definition af  

 begrebet politisk arbejde og dermed en afgrænsning af, hvilke  

 aktiviteter tilskud efter loven kan anvendes til.
Som politisk arbejde anses  

 enhver aktivitet, der tager sigte på at fremme valg her i landet af en  

 eller flere kandidater eller fremme et bestemt resultat af en folkeafstemning  

 her i landet ved at udbrede kendskabet til bestemte politiske synspunkter, dvs. ikke kun  

 partiets egne, etablere og drive organisationer, dvs. en eller flere organisationer  

 inden for eller uden for partiet, samarbejde med andre organisationer, dvs. f.eks. også andre  

 politiske partier her i landet og i udlandet, og internationale  

 organisationer, eller på anden måde, dvs. på enhver anden  

 måde end ved de ovenfor opregnede aktiviteter.
 Der er således tale om en bred definition.
Aktiviteter, der tager sigte på at fremme valg i  

 udlandet af en eller flere kandidater og ikke kun er udtryk for samarbejde  

 med andre organisationer med henblik på at fremme valg her i landet af  

 en eller flere kandidater, er ikke omfattet.
Tilsvarende gælder, at  

 aktiviteter, der tager sigte på at fremme et bestemt resultat af en  

 folkeafstemning i udlandet, ikke er omfattet.
I forarbejderne til partistøtteloven af 1986 er  

 tilkendegivet, at der ved politisk arbejde her i landet først og  

 fremmest tænkes på den politiske virksomhed, der direkte eller  

 indirekte går ud på at inddrage borgerne (partimedlemmer m.fl.) i  

 aktivt politisk arbejde i bred betydning, jf. indenrigsministerens besvarelse  

 den 1. december 1986 af spørgsmål nr. 1 fra Udvalget for  

 Forretningsordenen ved behandlingen af det lovforslag, hvormed  

 partistøtteordningen blev indført (L 80   bilag 3). Den  

 foreslåede definition, hvorefter politisk arbejde omfatter aktiviteter,  

 der retter sig såvel mod tilskudsmodtagerens organisation eller  

 medlemmer som mod andre organisationer eller mod vælgerne, jf.  

 bemærkningerne til § 1, stk. 3, nedenfor, indebærer dog ikke  

 nogen realitetsændring i forhold til gældende praksis ved  

 administrationen af partistøtteordningen, herunder hvilke aktiviteter  

 partistøtte kan anvendes til.
I forhold til forarbejderne til den  

 oprindelige partistøttelov fra 1986 er der dog tale om, at  

 tilskudsmodtagerne får videre adgang til at benytte tilskud til  

 internationalt samarbejde m.v., jf. nærmere nedenfor i  

 bemærkningerne til § 1, stk. 3.
Det er ikke nogen betingelse, at en aktivitet omfattet af  

 § 1, stk. 2, udføres af tilskudsmodtageren selv.
Bestemmelsen er ikke  

 til hinder for, at tilskudsmodtageren overfører penge til andre  

 organisationer eller til andre dele af tilskudsmodtagerens organisation med  

 henblik på, at disse udfører de i stk. 2 nævnte  

 aktiviteter.
Selve pengeoverførslen kan dog ikke anses for en  

 aktivitet, der er omfattet af definitionen på begrebet politisk  

 arbejde.
Det er således en betingelse for at betragte et givet tilskud  

 for anvendt til politisk arbejde, at den organisation, der har modtaget de  

 overførte penge, har anvendt beløbet til de i stk. 2  

 nævnte aktiviteter.
Er pengene overført til en anden del af  

 partiets egen organisation, f.eks. fra en landsorganisation til en amts-  

 eller kommuneorganisation, er det endvidere en betingelse, at andre tilskud  

 udbetalt i henhold til denne lov, f.eks. på grundlag af deltagelse i  

 amtsråds- eller kommunalbestyrelsesvalg, ikke anvendes til den  

 pågældende aktivitet, således at aktiviteten medregnes  

 flere gange ved opgørelsen af de påregnede og afholdte udgifter,  

 jf. den foreslåede bestemmelse i § 1, stk. 4, 2. pkt., der udelukker  

 dette, og bemærkningerne til denne bestemmelse nedenfor.  

 Overføres penge til en anden sideordnet gren af partiets organisation,  

 f.eks. fra en amtsorganisation til en anden, må de overførte  

 penge alene anvendes til de i stk. 3 nævnte aktiviteter, jf.  

 nærmere nedenfor, og kun i det omfang anvendelsen ikke vil stride mod  

 bestemmelsen i stk. 4, 2. pkt.
Definitionen i § 1, stk. 3, af, hvilket politisk  

 arbejde tilskud, der udbetales i henhold til loven, skal anvendes til,  

 regulerer betydningen af det forhold, at tilskud, alt efter som det ydes  

 efter § 2, § 3 eller § 4, skal anvendes til politisk arbejde inden for et  

 givet område, nemlig her i landet henholdsvis i amtskommunen eller  

 kommunen.
Definitionen indebærer, at tilskud, der udbetales efter denne  

 lov, skal anvendes til politisk arbejde, der retter sig mod  

 tilskudsmodtagerens egen organisation og medlemmer eller andre organisationer  

 inden for eller uden for det pågældende område eller mod  

 vælgerne inden for det pågældende område.
 Betydningen af, at tilskuddet skal anvendes til politisk  

 arbejde inden for et givet område, ligger således efter forslaget  

 deri, at det vælgerrelaterede politiske arbejde skal rette sig mod  

 vælgerne i det pågældende område.
Tilskud, der udbetales efter § 2 på grundlag af  

 deltagelse i folketingsvalg, skal anvendes til politisk arbejde her i  

 landet, dvs. i Danmark, på Færøerne eller i  

 Grønland.
Dette krav indebærer, at tilskuddet ikke må  

 anvendes til politisk arbejde, der retter sig mod vælgere i udlandet.  

 Det kan f.eks. være bidrag til udenlandske søsterpartiers  

 arbejde som led i valgkamp m.v., herunder valgkampen til en folkeafstemning i  

 udlandet.
Der er imidlertid hverken efter denne lov eller dansk ret i  

 øvrigt noget til hinder for, at en tilskudsmodtager yder bidrag til  

 udenlandske søsterpartier til at føre valgkamp m.v., når  

 blot det økonomiske grundlag herfor er et andet end tilskud, der  

 modtages efter denne lov.
Tilskuddet kan derimod som noget nyt anvendes til politisk  

 arbejde, der   uden at rette sig mod vælgere i udlandet   retter sig  

 mod andre organisationer i udlandet.
Virksomhed, der tager sigte på at  

 styrke de politiske partiers internationale forbindelser såsom  

 medlemskontingent til internationale sammenslutninger, udlandsrejser i  

 partipolitisk øjemed og deltagelse i internationale møder m.v.,  

 vil således kunne medregnes.
Udgifter, der tager sigte på at  

 bistå et udenlandsk søsterparti med at opbygge eller styrke sin  

 organisation eller i øvrigt at udbrede kendskabet til, hvorledes  

 demokratiet fungerer her i landet, eller de holdninger blandt vælgerne  

 her i landet, der antages at have betydning for udfaldet af en  

 folkeafstemning her i landet om et bestemt spørgsmål, vil  

 ligeledes kunne medregnes ved opgørelsen af de påregnede  

 henholdsvis afholdte udgifter.
I forhold til forarbejderne til den oprindelige  

 partistøttelov fra 1986 er der tale om, at tilskudsmodtagerne  

 får en videre adgang til at benytte tilskud til internationalt  

 samarbejde m.v.
Af indenrigsministerens besvarelse den 1. december 1986 af  

 spørgsmål nr. 1 fra Udvalget for Forretningsordenen ved  

 behandlingen af det lovforslag, hvormed partistøtteordningen blev  

 indført (L 80 - bilag 3, folketingsåret 1986-87) fremgik  

 således bl.a., at virksomhed, der direkte tager sigte på at  

 styrke de politiske partiers internationale forbindelser såsom  

 medlemskontingent til internationale sammenslutninger, udlandsrejser i  

 partipolitisk øjemed og deltagelse i internationale møder m.v.,  

 ikke vil kunne betragtes som led i grundlæggende politisk arbejde her i  

 landet.
Tilskud, der udbetales efter § 2, må endvidere  

 anvendes til politisk arbejde, der retter sig mod vælgerne her i  

 landet, uanset om det organ, der skal vælges kandidater til, er et  

 andet end Folketinget.
Tilskuddet må således anvendes i  

 forbindelse med valg til Europa-Parlamentet og må også anvendes i  

 forbindelse med valg til amtsråd og kommunalbestyrelser.
Tilskuddet  

 må også overføres til partiets amts- og  

 kommuneorganisationer med henblik herpå, jf. ovenfor.
Tilskud, der  

 udbetales efter § 2, må ligeledes anvendes i forbindelse med  

 folkeafstemninger, jf. den foreslåede definition i § 1, stk. 2.
Tilskud, der udbetales efter § 3 på grundlag af  

 deltagelse i amtsrådsvalg, skal anvendes til politisk arbejde i  

 amtskommunen.
Dette krav indebærer, at tilskuddet ikke må  

 anvendes til politisk arbejde, der retter sig mod vælgere i andre  

 amtskommuner eller i udlandet.
Tilskuddet må derimod anvendes til  

 politisk arbejde, der retter sig mod vælgerne i amtskommunen, uanset om  

 det organ, der skal vælges kandidater til, er et andet end  

 amtsrådet.
Tilsvarende gælder, for så vidt angår  

 politisk arbejde i forbindelse med folkeafstemninger.
Tilskuddet kan endvidere anvendes til politisk arbejde,  

 der   uden at rette sig mod vælgere uden for amtskommunen   retter sig  

 mod andre organisationer uden for amtskommunen.
Udgifter til deltagelse i  

 møder m.v. uden for amtskommunen vil kunne medregnes, f. eks.  

 møder med partiets eller andre partiers organisationer i andre  

 amtskommuner eller med partiets landsorganisationen eller eventuelt med  

 udenlandske søsterorganisationer.
Tilskud, der udbetales efter § 4 på grundlag af  

 deltagelse i kommunalbestyrelsesvalg, skal anvendes til politisk arbejde i  

 kommunen.
Dette krav indebærer, at tilskuddet ikke må  

 anvendes til politisk arbejde, der retter sig mod vælgere i andre  

 kommuner eller i udlandet.
Tilskuddet må derimod anvendes til politisk  

 arbejde, der retter sig mod vælgerne i kommunen, uanset om det organ,  

 der skal vælges kandidater til, er et andet end kommunalbestyrelsen.  

 Tilsvarende gælder, for så vidt angår politisk arbejde i  

 forbindelse med folkeafstemninger.
Tilskuddet kan endvidere anvendes til politisk arbejde,  

 der   uden at rette sig mod vælgere uden for kommunen   retter sig mod  

 andre organisationer uden for kommunen.
Udgifter til deltagelse i  

 møder m.v. uden for kommunen vil kunne medregnes, f. eks. møder  

 med partiets eller andre partiers organisationer i andre kommuner eller med  

 en amtsorganisation for partiet eller med partiets landsorganisationen eller  

 eventuelt med udenlandske søsterorganisationer.
 De foreslåede bestemmelser i § 1, stk. 4,  

 skal ses i sammenhæng med de foreslåede bestemmelser i § 7, stk.  

 1, § 10, stk. 1, og § 11 b, stk. 1, samt § 7 a, stk. 1, § 10 a, stk. 1, og §  

 11 c, stk. 1, hvorefter der kun kan ske udbetaling af tilskud til politisk  

 arbejde i det omfang, tilskudsmodtageren påregner at afholde udgifter  

 til politisk arbejde i det kalenderår, tilskuddet vedrører,  

 henholdsvis kun kan ske udbetaling af det fulde tilskud for det aktuelle  

 kalenderår i det omfang, tilskudsmodtageren i det seneste  

 kalenderår, hvor tilskud er modtaget, har afholdt udgifter til politisk  

 arbejde, der mindst svarer til det fulde tilskud for dette kalenderår.
Efter § 1, stk. 4, 1. pkt., kan udgifter til  

 politisk arbejde ikke medregnes ved de nævnte opgørelser af de  

 påregnede henholdsvis de afholdte udgifter hertil i det omfang, der  

 påregnes udbetalt eller er udbetalt støtte hertil i henhold til  

 anden lovgivning.
Udtrykket »anden lovgivning« omfatter både andre love  

 og anden skreven og uskreven ret, herunder finansloven og dermed  

 støtte, der udbetales i medfør af bevilling på  

 finansloven, f.eks. til dækning af udgifter til EU-oplysning i  

 medfør af den på finansloven optagne bevilling til oplysning om  

 Den Europæiske Union.
Efter § 1, stk. 4, 2. pkt., kan udgifter til  

 politisk arbejde heller ikke medregnes ved de nævnte opgørelser  

 af de påregnede henholdsvis de afholdte udgifter hertil i det omfang,  

 andre tilskud, der udbetales i henhold til denne lov, påregnes anvendt  

 eller er anvendt hertil.
Ved »andre tilskud« sigtes til tilskud, der er  

 udbetalt på grundlag af et valg af en anden slags, jf. §§ 2-4, et valg  

 af samme slags, men inden for et andet område (amtskommuner, kommuner)  

 eller til et valg af samme slags inden for samme område.
Har f.eks. et  

 partis landsorganisation til partiets organisation i en amtskommune eller en  

 kommune overført penge, som anvendes til politisk arbejde   hvilket §  

 1, stk. 2, ikke er til hinder for, jf. ovenfor   vil udgifterne til dette  

 politiske arbejde ikke kunne medregnes både ved landsorganisationens og  

 den lokale organisations opgørelse af, hvilke udgifter der mindst  

 påregnes afholdt henholdsvis mindst er afholdt til politisk arbejde,  

 jf. §§ 7 og 7 a henholdsvis §§ 10 og 10 a og §§ 11 b og 11 c.
Til nr. 3 Ved den foreslåede bestemmelse i § 5, stk. 2, 1.  

 pkt., fastsættes, at ansøgning om tilskud indgives for hvert  

 kalenderår, hvor der ønskes udbetalt tilskud, og inden udgangen  

 af dette kalenderår.
Ved bestemmelsen ophæves det gældende  

 krav om, at der skal indgives en særlig ansøgning om tilskud  

 inden 2 måneder efter, at der har været afholdt folketingsvalg,  

 og herefter hvert år inden den 1. marts.
 Efter den foreslåede bestemmelse skal  

 ansøgning om tilskud senest indgives inden udgangen af det  

 kalenderår, hvor der ønskes udbetalt tilskud.
Den foreslåede bestemmelse indeholder ingen frist  

 for, på hvilket tidspunkt ansøgning om tilskud tidligst kan  

 indgives.
Ansøgning vil kunne indgives inden begyndelsen af det  

 kalenderår, hvor der ønskes udbetalt tilskud.
Tilskud kan dog  

 ikke udbetales forud for det kalenderår, det vedrører, jf. den  

 foreslåede bestemmelse i § 6, stk. 3, 2. pkt.
For at få udbetalt  

 tilskud skal der endvidere indsendes de i §§ 7 og 7 a omhandlede  

 erklæringer om påregnede og afholdte udgifter til politisk  

 arbejde samt det i § 7 b nævnte regnskab.
Efter den foreslåede bestemmelse skal  

 ansøgning ikke længere indgives for hvert år i  

 valgperioden, men blot indgives for hvert kalenderår, hvor der  

 ønskes udbetalt tilskud.
Forslaget indebærer i modsætning  

 til gældende praksis, at en tilskudsmodtager ikke behøver at  

 ansøge om tilskud for hvert år i valgperioden, heller ikke det  

 første år, som betingelse for at modtage tilskud for et senere  

 år i valgperioden.
Kravet om, at ansøgning skal indgives for  

 hvert kalenderår, hvor der ønskes tilskud, er ikke til hinder  

 for, at der samtidig ansøges om tilskud for flere år.
For at  

 få udbetalt tilskud skal de i §§ 7 og 7 a omhandlede erklæringer  

 samt det i § 7 b nævnte regnskab imidlertid også indsendes.
 Om baggrunden for forslaget henvises i øvrigt til  

 de almindelige bemærkninger, afsnit 2.3.
 Forslaget i § 5, stk. 2, 2. pkt., om, at  

 ansøgningen skal underskrives af partiets formand henholdsvis af  

 kandidaten uden for partierne (partierne m.v.), svarer til gældende  

 lovs § 5, stk. 2, der blev indsat ved lovændringen i 1995. I  

 tilfælde, hvor et parti ikke har en landsformand, vil som hidtil  

 gælde, at ansøgningen i stedet underskrives af det organ inden  

 for partiet, der udadtil kan forpligte partiet.
Ved den foreslåede bestemmelse i § 5, stk. 3,  

 ophæves endvidere det hidtidige krav om, at den konto, som  

 tilskudsbeløb indsættes på, skal være en  

 særskilt konto, der ikke må benyttes til andre formål.
Det  

 er tilstrækkeligt, at tilskuddet udbetales på den konto i et  

 pengeinstitut, som tilskudsmodtageren anviser i sin ansøgning.
Det er  

 et krav, at ansøgningen indeholder oplysning herom.
Om baggrunden for  

 forslaget henvises i øvrigt til de almindelige bemærkninger,  

afsnit 2.6.
 Formuleringen »konto i et pengeinstitut« i stedet for den  

 hidtidige formulering »bank-, sparekasse- eller girokonto« er en konsekvens  

 af de siden partistøttelovens vedtagelse i 1986 gennemførte  

 ændringer af reglerne om pengeinstitutter m.v.
Til nr. 4, for så vidt angår § 6 Forslaget i § 6, stk. 1, 1. pkt., indebærer,  

 at tilskuddet skal henføres til et bestemt kalenderår.
 Forslagene i § 6, stk. 1, 2. pkt., og § 6, stk.  

 2, om, hvornår der første gang og sidste gang udbetales  

 tilskud på grundlag af deltagelse i det senest afholdte folketingsvalg,  

 svarer til reglerne i gældende lovs § 6, stk. 1, 2. pkt,. og stk. 3.
For tilskudsmodtagere, der ikke har deltaget i det  

 foregående folketingsvalg eller ikke opnåede mindst 1000 stemmer  

 ved dette valg, er der dog tale om, at den forholdsmæssige andel af det  

 årlige tilskudsbeløb, der kan udbetales i det år, hvor  

 folketingsvalget blev afholdt, fastsættes uafhængigt af,  

 hvornår der indgives ansøgning.
Efter forslaget i § 6, stk. 2,  

 regnes den forholdsmæssige andel fra udgangen af den måned, hvor  

 folketingsvalget blev afholdt, mens andelen efter gældende lov regnes  

 fra udgangen af den måned, hvor der blev indgivet ansøgning om  

 tilskud.
Om tidspunktet for udbetaling af tilskud til en  

 tilskudsmodtager omfattet af § 6, stk. 2, gælder de i stk. 3  

 nævnte almindelige regler herom, jf. nedenfor.
Efter gældende lov  

 skal tilskuddet til de tilskudsmodtagere, der er omfattet af § 6, stk. 2,  

 udbetales senest 2 måneder efter, at ansøgning er indgivet.  

 Denne særlige frist for udbetaling til tilskudsmodtagere omfattet af §  

 6, stk. 2, ophæves.
Ved den foreslåede bestemmelse i § 6, stk. 3, 1.  

 pkt., ophæves det hidtidige krav om, at tilskuddet skal udbetales  

 inden den 1. april.
I stedet fastsættes, at tilskud udbetales,  

 når indenrigsministeren har konstateret, at betingelserne for at  

 udbetale tilskud er opfyldt.
Om baggrunden herfor henvises til de almindelige  

 bemærkninger, afsnit 2.3.
Der fastsættes således ingen bestemt frist  

 for, hvornår tilskud senest skal udbetales, efter at ansøgning  

 m.v. er indgivet.
Det forudsættes imidlertid, at indenrigsministeren  

 inden rimelig tid efter, at ansøgning m.v. er indgivet, har foretaget  

 den sagsbehandling, der måtte være nødvendig, for at det  

 kan konstateres, at betingelserne for at udbetale tilskud er opfyldt,  

 herunder f.eks. at det er påset, at det indsendte regnskab indeholder  

 de oplysninger, der kræves efter partiregnskabslovens § 3.
Tilskud kan dog ikke udbetales forud for det  

 kalenderår, det vedrører, jf. den foreslåede § 6, stk.  

 3, 2. pkt.
Det gælder, uanset om der inden da måtte  

 være indgivet ansøgning m.v. og indenrigsministeren inden da  

 måtte have konstateret, at betingelserne for udbetaling af tilskud for  

 det pågældende kalenderår er opfyldt.
 Tilskud vil kunne udbetales efter udløbet af  

 kalenderåret i overensstemmelse med almindelige bevillingsretlige  

 principper om periodisering, dvs. inden for supplementsperioden.
 Såfremt det ved det aktuelle kalenderårs  

 begyndelse kan konstateres, at betingelserne for at udbetale tilskud er  

 opfyldt   hvilket vil forudsætte, at der i passende tid inden det  

 aktuelle kalenderårs begyndelse er indgivet ansøgning  

 underskrevet af partiets formand m.v. og indsendt de i §§ 7 og 7 a  

 krævede erklæringer om påregnede og afholdte udgifter til  

 politisk arbejde samt regnskabet, jf. ovenfor i de almindelige  

 bemærkninger, afsnit 2.3., og nedenfor i bemærkningerne  

 til nr. 4, for så vidt angår § 7, stk. 2, og § 7 a, stk. 3   vil  

 tilskud derfor også kunne udbetales ved det aktuelle kalenderårs  

 begyndelse.
Ved forslaget til § 6, stk. 3, fastsættes som  

 hidtil, at tilskud udbetales på én gang.
Der vil dog kunne  

 udbetales et supplerende tilskud efter supplerende ansøgning og  

 supplerende erklæring efter reglerne i § 7, stk. 3.
Til nr. 4, for så vidt angår § 7 Ved forslaget til § 7, stk. 1, fastsættes, at  

 udbetaling af tilskud efter § 2 kun kan ske i det omfang, tilskudsmodtageren  

 påregner at afholde udgifter til politisk arbejde her i landet i det  

 kalenderår, tilskuddet vedrører.
Hvis tilskudsmodtageren efter §  

 2 har ret til f. eks. 1 mio. kr. i tilskud, men kun påregner at afholde  

 udgifter på 500.000 kr., vil der således kun blive udbetalt et  

 tilskud på 500.000 kr.
Det er efter bestemmelsen alene et krav, at  

 tilskudsmodtageren påregner at afholde udgifter til politisk  

 arbejde.
Der er ikke noget krav om, at indtægter, der knytter sig til  

 bestemte udgifter (f. eks. deltagergebyr for deltagelse i landsmøder  

 eller annonceindtægter ved udgivelse af medlemsblade m.v.), skal  

 fratrækkes ved opgørelsen af udgifterne i relation til de  

 nævnte bestemmelser.
Bruttoudgifter kan således lægges til  

 grund for opgørelsen af de påregnede udgifter til politisk  

 arbejde.
Der er efter bestemmelsen ikke noget krav om, at det er  

 det udbetalte tilskudsbeløb, der påregnes anvendt til politisk  

 arbejde.
Det er   i overensstemmelse med gældende praksis  

 tilstrækkeligt, at tilskudsmodtageren i anvendelsesperioden, dvs. efter  

 forslaget kalenderåret, påregner at afholde udgifter til politisk  

 arbejde, der mindst svarer til det modtagne tilskud.
Det er således  

 ikke til hinder for at opfylde bestemmelsen, at udgifterne til politisk  

 arbejde er afholdt, inden tilskuddet udbetales.
Kravet om, at udgifterne skal vedrøre politisk  

 arbejde i det kalenderår, tilskuddet vedrører,  

 indebærer, at de politiske aktiviteter, som tilskuddet skal anvendes  

 til, skal finde sted i dette kalenderår.
Udgifter til betaling af  

 ydelser, der er leveret inden anvendelsesperiodens begyndelse, og udgifter  

 til forudbetaling af ydelser, der først leveres efter  

 anvendelsesperiodens udløb, kan ikke medregnes ved opgørelsen  

 af, om anvendelseskravet skal anses for opfyldt.
Udgifter til hensættelser til valgfond eller  

 lignende, til ydelser m.v., der er leveret forud for det  

 pågældende kalenderår, eller som først vil blive  

 leveret efter udløbet af kalenderåret, kan således ikke  

 medregnes ved opgørelsen af de påregnede udgifter.
Udgifter til  

 tilskud til tilskudsmodtagerens underafdelinger, som ikke af vedkommende  

 underafdeling påregnes anvendt inden for pågældende  

 kalenderår, vil heller ikke kunne medregnes.
Kravet om, at udgifterne skal vedrøre politisk  

 arbejde i det kalenderår, tilskuddet vedrører, og ikke kan  

 vedrøre politisk arbejde, der har fundet sted i et tidligere  

 kalenderår, herunder udgifter til afvikling af gæld ved politisk  

 arbejde forud for kalenderåret, gælder undtagelsesfrit.
Kravet  

 gælder således også i tilfælde, hvor der er tale om  

 en tilskudsmodtager, der ikke modtog partistøtte forud for valget.
Nye  

 partier m.v. har derfor ikke mulighed for at medregne deres udgifter til at  

 blive opstillingsberettiget og føre deres første valgkamp  

 på forventet efterbevilling af partistøtte.
Nye kandidatlister  

 til amtsrådsvalg og kommunalbestyrelsesvalg vil ligeledes ikke have  

 mulighed for at medregne udgifter til politisk arbejde, der har fundet sted  

 forud for valget.
Udbetales der efter reglen i § 6, stk. 2, tilskud for den  

 resterende del af det kalenderår, hvor folketingsvalget blev afholdt,  

 skal udgifterne stadig vedrøre politisk arbejde, der har fundet sted i  

 hele kalenderåret.
Det gælder, uanset at udgifterne  

 vedrører politisk arbejde, der har fundet sted inden valgdagen eller  

 inden tilskuddets udbetaling.
Udgifter til at blive opstillingsberettiget og  

 føre valgkamp m. v., der er afholdt i det kalenderår, hvor det  

 seneste folketingsvalg blev afholdt, vil i disse tilfælde kunne  

 medtages.
Indgiver tilskudsmodtager først på et senere  

 tidspunkt i et kalenderår ansøgning om og får udbetalt det  

 årlige tilskud, er der ikke noget krav om, at tilskudsmodtageren i den  

 resterende del af året skal afholde udgifter, der mindst svarer til  

 tilskuddet, for at opfylde anvendelseskravet.
Det er tilstrækkeligt, at  

 tilskudsmodtageren i hele dette kalenderår har afholdt udgifter til  

 politisk arbejde, der mindst svarer til tilskuddet.
 Vedrørende kravet om, at udgifterne skal  

 vedrøre politisk arbejde, henvises til definitionen i forslaget  

 til § 1, stk. 2, jf. bemærkningerne ovenfor til § 1, nr. 1 og 2.  

 Udgifter til aktiviteter, som der udbetales støtte til i medfør  

 af anden lovgivning, eller som andre tilskud, der udbetales i henhold til  

 denne lov, anvendes til, kan ikke medregnes, jf. de foreslåede  

 bestemmelser i forslaget til § 1, stk. 4.  Vedrørende kravet  

 om, at udgifterne skal anvendes til politisk arbejde her i landet,  

 henvises til forslaget til § 1, stk. 3, jf. bemærkningerne ovenfor til  

 § 1, nr. 1 og 2.
Ved forslaget til § 7, stk. 2, fastsættes som  

 konsekvens af stk. 1, at udbetaling af tilskud er betinget af, at  

 tilskudsmodtageren har indsendt en erklæring til indenrigsministeren  

 om, hvilke udgifter der mindst påregnes afholdt til politisk arbejde  

 her i landet i det kalenderår, tilskuddet vedrører.
Der stilles  

 således ikke krav om, at erklæringen nødvendigvis skal  

 vedrøre de samlede udgifter, som tilskudsmodtageren påregner at  

 afholde.
Hvis tilskudsmodtageren efter § 2 har ret til f.eks. 1 mio. kr. i  

 tilskud, men påregner at afholde udgifter på 3 mio. kr., er det  

 tilstrækkeligt, at der indsendes en erklæring om, at  

 tilskudsmodtageren påregner at afholde udgifter på mindst 1 mio.  

 kr.
 For erklæringen gælder samme regler som for  

 ansøgning i henseende til fristen, der er inden udgangen af det  

 kalenderår, tilskuddet vedrører, og i henseende til krav om  

 underskrift af partiets formand m.v., jf. § 7, stk. 2, 2. og 3. pkt.  

 Erklæringen er en ufravigelig betingelse for udbetaling af tilskud.
Afgivelse af en erklæring som nævnt i § 7,  

 stk. 2, vil efter omstændighederne forudsætte, at  

 tilskudsmodtageren har udarbejdet budget eller ligende for det  

 pågældende kalenderår.
Tilskudsyderen kan dog ikke  

 kræve, at tilskudsmodtagerne indsender budget for det  

 pågældende kalenderår, og vil normalt uden videre skulle  

 lægge den indsendte erklæring til grund for afgørelsen af,  

 hvilket tilskud der inden for den beløbsramme, der følger af §  

 2, skal udbetales til tilskudsmodtageren.
Ved forslaget til § 7, stk. 3, fastsættes  

 regler om indgivelse af supplerende ansøgning om tilskud og om  

 supplerende erklæring om påregnede udgifter for det  

 tilfælde, hvor der til en tilskudsmodtager som en konsekvens af reglen  

 i stk. 1 i første omgang ikke er udbetalt hele det tilskud, som  

 tilskudsmodtageren har ret til efter § 2. Viser det sig efter  

 ansøgningens indgivelse og tilskuddets udbetaling, at der  

 påregnes afholdt flere udgifter til politisk arbejde her i landet i  

 kalenderåret end først oplyst, kan der efter indgivelse af  

 supplerende ansøgning og supplerende erklæring udbetales et  

 supplerende tilskud til politisk arbejde inden for beløbsrammen i § 2  

 svarende til stigningen i de påregnede udgifter hertil.
Indgives  

 supplerende ansøgning og supplerende erklæring inden udbetaling  

 af tilskud på grundlag af den første ansøgning og den  

 første erklæring, kan udbetaling af tilskud ske på  

 grundlag af den supplerende ansøgning med tilhørende  

 supplerende erklæring.
For indgivelse af supplerende ansøgning og  

 supplerende erklæring gælder de almindelige regler for  

 ansøgning og erklæring, både i henseende til fristen, der  

 er inden udgangen af det kalenderår, ansøgningen og  

 erklæringen vedrører, og i henseende til krav om underskrift af  

 partiets formand m.v., jf. § 7, stk. 3, 3. og 4. pkt.
Supplerende  

 ansøgning og supplerende erklæring er en ufravigelig betingelse  

 for, at supplerende tilskud kan udbetales.
Supplerende ansøgning med  

 tilhørende supplerende erklæring kan indgives og supplerende  

 udbetaling ske mere end én gang.
 Om baggrunden for forslagene i § 7 henvises i  

 øvrigt til de almindelige bemærkninger afsnit 2.1.
Til nr. 4, for så vidt angår § 7 a I forslaget til § 7 a, stk. 1, fastsættes, at  

 det er en betingelse for at få udbetalt det fulde tilskud for det  

 aktuelle kalenderår, at de udgifter, der er afholdt til politisk  

 arbejde her i landet i det seneste kalenderår, hvor tilskud er  

 modtaget, mindst svarer til det fulde tilskud for dette år.
Ved det fulde tilskud forstås det tilskud, som  

 tilskudsmodtageren kan få udbetalt i henhold til § 7, stk. 1, dvs. det  

 tilskud, der modsvarer de påregnede udgifter til politisk arbejde her i  

 landet i det aktuelle kalenderår.
Dette tilskud kan være mindre  

 end det tilskud, som tilskudsmodtageren er berettiget til efter § 2.
 Vedrørende kravet om, at der skal være tale  

 om udgifter til politisk arbejde her i landet i kalenderåret  

 henvises til bemærkningerne til § 7, stk. 1.
Har de afholdte udgifter i det seneste kalenderår,  

 hvor tilskud er modtaget, kun delvis svaret til det fulde tilskud, fradrages  

 det ikke anvendte tilskudsbeløb ved udbetaling af tilskud for det  

 aktuelle kalenderår, jf. § 7 a, stk. 2. Er der i flere  

 foregående kalenderår ikke anvendt tilskudsbeløb, kan  

 fradrag stadig kun ske af ikke anvendte tilskudsbeløb i det seneste  

 kalenderår, hvor tilskud er modtaget, eftersom det  

 forudsættes, at fradrag for kalenderår forud for dette er sket i  

 tidligere udbetalte tilskudsbeløb.
Er der i et eller flere  

 forudgående kalenderår ikke udbetalt tilskud, skal der ved  

 udbetaling af tilskud for det aktuelle kalenderår stadig ske fradrag af  

 ikke anvendte tilskudsbeløb i det seneste kalenderår, hvor  

 tilskud er modtaget.
Dette gælder dog ikke, hvis det seneste  

 kalenderår, hvor tilskud er modtaget, ligger forud for det  

 kalenderår, hvor det foregående folketingsvalg blev afholdt, jf.  

 § 7 a, stk. 1, 2. pkt.
Det beløb, der efter § 7 a, stk. 2, skal fradrages  

 i tilskud for det aktuelle kalenderår, er det beløb, hvormed det  

 fulde tilskud, tilskudsmodtageren i det seneste kalenderår, hvor  

 tilskud er modtaget, har fået udbetalt i henhold til § 7, overstiger  

 udgifterne, der er afholdt til politisk arbejde her i landet i det  

 nævnte seneste kalenderår.
Er der i det fulde tilskud for det  

 seneste kalenderår sket fradrag i henhold til § 7 a, stk. 2, skal  

 udgifterne til politisk arbejde fortsat sammenholdes med det fulde tilskud i  

 henhold til § 7 uden fradrag i henhold til § 7 a, stk. 2.
I den foreslåede bestemmelse i § 7 a, stk. 3,  

 fastsættes som konsekvens af den foreslåede materielle betingelse  

 i § 7 a, stk. 1, at det alene, bortset fra helt særlige tilfælde,  

 er en betingelse for at få udbetalt tilskud for det aktuelle  

 kalenderår, at tilskudsmodtageren har indsendt en erklæring til  

 tilskudsyderen om, hvilke udgifter der mindst er afholdt til politisk arbejde  

 her i landet i det kalenderår, hvor tilskudsmodtageren senest har  

 modtaget tilskud.
Erklæringen skal være indsendt inden udgangen  

 af det aktuelle kalenderår, hvor tilskud ønskes udbetalt, og  

 skal underskrives af partiets formand m.v., jf. § 7 a, stk. 3, 2. og 3. pkt.  

 Erklæringen er en ufravigelig betingelse for, at tilskud kan udbetales.
Tilskudsmodtagers erklæring skal således som  

 udgangspunkt lægges til grund ved udbetaling af tilskud.
Tilskudsyder  

 er som udgangspunkt hverken beføjet eller forpligtet til at indhente  

 yderligere oplysninger vedrørende erklæringen, herunder forlange  

 dokumentation for afholdte udgifter, kræve indsigt i partiernes  

 regnskaber m.v. eller forlange nærmere oplysninger om hidtidige  

 aktiviteter.
Kun i helt særlige tilfælde, hvor der for  

 tilskudsyderen foreligger oplysninger, som giver grund til at antage, at  

 erklæringen er urigtig, f.eks. hvis det pågældende parti,  

 en ansat eller et medlem af partiet sigtes for afgivelse af urigtige  

 oplysninger i partiregnskabet, kan tilskudsyder indhente fornøden  

 dokumentation for erklæringen.
Tilskudsyder kan i den forbindelse alene  

 indhente den dokumentation, der er nødvendig for at kontrollere det  

 punkt, hvor der er grund til at antage urigtighed.
Det bemærkes, at erklæring om, hvilke udgifter  

 en tilskudsmodtager mindst har afholdt i et kalenderår, tidligst kan  

 afgives, når tilskudsmodtageren rent faktisk har afholdt de  

 nævnte udgifter i det pågældende kalenderår.
Det er  

 således ikke muligt for en tilskudsmodtager, der erfaringsmæssigt  

 afholder (langt) større udgifter end det tilskud, tilskudsmodtageren  

 efter § 2 har ret til, på forhånd at indsende erklæring som  

 nævnt i § 7 a, stk. 3.
 Om baggrunden for bestemmelserne i § 7 a henvises i  

 øvrigt til de almindelige bemærkninger, afsnit 2.1. og  

 2.4.
 Følgende eksempel kan belyse anvendelsen af  

 reglerne i § 7 a sammenholdt med reglerne i § 7:
 En tilskudsmodtager, der for år 1 efter § 2 har ret  

 til 100.000 kr., får i medfør af § 7, stk. 1, kun udbetalt  

 80.000 kr. for år 1, idet tilskudsmodtagernes erklæring efter §  

 7, stk. 2, om de påregnede udgifter i år 1 går ud på,  

 at der mindst påregnes afholdt udgifter til politisk arbejde her i  

 landet på 80.000 kr.
I år 2, hvor tilskudsmodtageren efter § 2 har ret  

 til 100.000 kr. (+ årlig regulering, jf. partistøttelovens § 4  

 a), påregnes ifølge tilskudsmodtagerens erklæring herom  

 efter § 7, stk. 2, afholdt udgifter på mindst 90.000 kr.
Ifølge  

 erklæringen efter § 7 a, stk. 3, har tilskudsmodtagerne i år 1  

 afholdt udgifter på mindst 50.000 kr. eller 30.000 kr. mindre end det  

 fulde tilskud for år 1.
 I år 2 udbetales derfor kun 60.000 kr., dvs. det  

 fulde tilskud for år 2, 90.000 kr., med fradrag af det ikke anvendte  

 tilskud på 30.000 kr. for år 1.
I år 3, hvor tilskudsmodtageren efter § 2 har ret  

 til 100.000 kr. (+ to gange årlig regulering), påregnes  

 ifølge tilskudsmodtagerens erklæring herom efter § 7, stk. 2,  

 afholdt udgifter på mindst 100.000 kr.
Ifølge erklæringen  

 efter § 7 a, stk. 3, har tilskudsmodtagerne i år 2 afholdt udgifter  

 på mindst 60.000 kr. eller 30.000 kr. mindre end det fulde tilskud for  

 år 2, men svarende til det udbetalte tilskudsbeløb for år  

 2.
 I år 3 udbetales derfor kun 70.000 kr., dvs. det  

 fulde tilskud for år 3, 100.000 kr., med fradrag af det ikke anvendte  

 tilskud i år 2 på 30.000 kr. i forhold til det fulde tilskud for  

 år 2.
 Den foreslåede regel i § 7 a, stk. 1, 2. pkt., der  

 indebærer, at fradrag i tilskud for det aktuelle kalenderår af  

 ikke anvendte tilskudsbeløb for det seneste kalenderår, hvor  

 tilskud er modtaget, ikke skal ske, hvis dette seneste år ligger forud  

 for det kalenderår, hvor det foregående folketingsvalg blev  

 afholdt, kan belyses ved følgende eksempel:
Der afholdes folketingsvalg i 1998, 2002 og 2006. Parti X  

 deltager i folketingsvalget i 1998 og opnår mere end 1000 stemmer og  

 har dermed ret til tilskud på grundlag af deltagelse i dette  

 folketingsvalg, jf. lovens § 2, stk. 3, modsætningsvis.
På  

 grundlag af deltagelsen i folketingsvalget i 1998 modtager Parti X tilskud  

 efter § 2 for 1999, 2000, 2001 og 2002.
 Parti X deltager ikke i folketingsvalget i 2002 og  

 får derfor ikke udbetalt tilskud efter § 2 for 2003, 2004, 2005 og  

 2006.
Parti X deltager igen i folketingsvalget i 2006 og  

 opnår mere end 1000 stemmer.
Parti X har herefter ret til tilskud efter  

 § 2 for den efter valgdagen resterende del af 2006, jf. forslaget til § 6,  

 stk. 2, og for 2007, 2008 osv.
 Da det seneste år, hvor Parti X modtog tilskud, er  

 året, hvor det foregående folketingsvalg, dvs. valget i 2002,  

 blev afholdt, er Parti X omfattet af reglerne i § 7 a, der bl.a.  

 indebærer, at partiet skal indsende en erklæring til  

 indenrigsministeren om, hvilke udgifter der mindst er afholdt til politisk  

 arbejde her i landet i 2002, og, hvis disse udgifter har været mindre  

 end det fulde tilskud for 2002, da vil få et fradrag i det fulde  

 tilskud for 2006 efter § 7, stk. 1, i medfør af reglen i § 7 a, stk.  

 2.
 Hvis derimod Parti X senest havde modtaget tilskud for  

 2001, ville der efter § 7 a derimod ikke skulle ske fradrag af eventuelle  

 ikke anvendte tilskudsbeløb i 2001 ved tilskudsudbetaling for 2006 til  

 partiet, hvorfor der heller ikke ville være noget krav om indsendelse  

 af en erklæring om, hvilke udgifter der mindst er afholdt til politisk  

 arbejde i det kalenderår, hvor tilskudsmodtageren senest har modtaget  

 tilskud, dvs. 2001.
Til nr. 4, for så vidt angår § 7 b I forslaget til § 7 b, stk. 1, fastsættes, at  

 det for partier, der er omfattet af § 3 i partiregnskabsloven, er en  

 betingelse for udbetaling af tilskud efter § 2 i partistøtteloven, at  

 det seneste regnskab, som partiet efter partiregnskabsloven er forpligtet til  

 at aflægge, er indsendt til tilskudsyderen, og at regnskabet indeholder  

 de oplysninger, der kræves efter § 3 i den nævnte lov.
De partier, der er omfattet af partiregnskabslovens § 3,  

 er partier, der har været opstillet til, dvs. deltaget i, det senest  

 afholdte valg til Folketinget eller Europa-Parlamentet.
Blandt disse partier  

 er det alene de partier, der har deltaget i det senest afholdte valg til  

 Folketinget, der har ret til tilskud efter partistøttelovens § 2.  

 Partier, der alene har deltaget i det senest afholdte valg til  

 Europa-Parlamentet, har ikke ret til tilskud efter partistøttelovens §  

 2.
Partiregnskabsloven gælder ikke for  

 Færøerne og Grønland.
De færøske og  

 grønlandske partier, der modtager tilskud på grundlag af  

 deltagelse i folketingsvalg på Færøerne henholdsvis i  

 Grønland, er derfor ikke omfattet af pligten i partiregnskabslovens §  

 3 til at aflægge regnskab og dermed heller ikke af § 7 b,  

 stk. 1, om indsendelse af regnskab som betingelse for at få udbetalt  

 tilskud efter partistøttelovens § 2.
 Kandidater uden for partierne er heller ikke omfattet af  

 partiregnskabsloven og dermed heller ikke af § 7 b, stk. 1.
Den foreslåede bestemmelse i § 7 b, stk. 1, svarer  

 til de gældende regler i lovens § 7 a.
Det er dog præciseret, at  

 indsendelse af et sådant regnskab er en ufravigelig betingelse for  

 udbetaling af tilskud.
Efter de gældende regler udsættes blot  

 udbetalingen af tilskud fra staten.
Regnskabet skal indsendes til tilskudsyderen inden  

 udgangen af det kalenderår, hvor tilskud ønskes udbetalt, jf. §  

 7 b, stk. 1, 2. pkt.
Fristen for indsendelse af regnskab er således den  

 samme som fristen for indsendelse af ansøgning og erklæringer.  

 Der gælder ikke noget krav om, at det brev, hvormed regnskabet  

 indsendes, skal være underskrevet af partiets formand m.v.
 Det er alene det seneste regnskab, som partiet efter  

 partiregnskabsloven er forpligtet til at aflægge, der skal indsendes.  

 Efter partiregnskabslovens § 5 skal regnskab indsendes senest 12  

 måneder efter regnskabsårets afslutning.
Bestemmelsen i § 7 b, stk. 2, indebærer, at  

 det for de tilskudsmodtagere, der er omfattet af partiregnskabslovens § 3, er  

 en yderligere ufravigelig betingelse for at få udbetalt tilskud for det  

 aktuelle kalenderår, at den erklæring, der er nævnt i den  

 foreslåede bestemmelse i § 7 a, stk. 3, i partistøtteloven, dvs.  

 erklæringen om, hvilke udgifter der mindst er afholdt til politisk  

 arbejde her i landet i det seneste kalenderår, hvor der er modtaget  

 tilskud, er attesteret af en statsautoriseret revisor eller en registreret  

 revisor.
Ved attestation af erklæringen bekræfter den  

 statsautoriserede eller registrerede revisor hermed, at de udgifter, der  

 mindst er afholdt til politisk arbejde her i landet i det seneste år,  

 hvor der er modtaget tilskud, svarer til det i erklæringen angivne  

 beløb.
 En revisorattestation af indholdet af den omhandlede  

 erklæring må herefter baseres på samme regnskabsmateriale  

 som en eventuel revision af regnskabet, dog at det alene vil være  

 nødvendigt at inddrage regnskabsmateriale vedrørende  

 tilskudsmodtagerens udgifter og kun i det omfang, det er nødvendigt  

 for at fastslå, at der mindst er afholdt udgifter, der svarer til det i  

 erklæringen angivne beløb, og som vedrører politisk  

 arbejde her i landet.
Til nr. 5 Den foreslåede bestemmelse i § 8, stk. 2, 1.  

 pkt., er ny og svarer til forslaget i § 1, nr. 3, til ny § 5, stk. 2, 1.  

 pkt., hvorfor der henvises til bemærkningerne ovenfor til dette  

 forslag.
Den foreslåede bestemmelse i § 8, stk. 2, 2.  

 pkt., er ny og er en konsekvens af bestemmelsen i den kommunale valglovs  

 § 44, stk. 1, der giver mulighed for samtidig med indlevering af en  

 kandidatliste til valgbestyrelsens formand at anmelde, hvilken forening eller  

 hvilke vælgere i amtskommunen der er berettiget til på  

 kandidatlistens vegne at ansøge om og modtage tilskud efter  

 partistøtteloven.
En sådan anmeldelse træder i stedet for,  

 hvad der ellers ville gælde efter partistøtteloven, jf. den  

 kommunale valglovs § 44, stk. 2. Det præciseres i den forbindelse, at  

 ansøgningen om tilskud skal underskrives af en repræsentant for  

 den angivne forening eller af en af de angivne vælgere.
 De foreslåede bestemmelser i § 8, stk. 2, 3.  

og 4. pkt., om, hvem der på kandidatlistens vegne i  

 øvrigt er berettiget til at underskrive ansøgningen om tilskud,  

 svarer i det væsentlige til de gældende bestemmelser herom i  

 partistøttelovens § 8, stk. 2 og 3.
For så vidt angår kandidatlister, der er  

 opstillet af et parti, der pr. 1. august i valgåret var  

 opstillingsberettiget til folketingsvalg, præciseres det, at  

 ansøgningen skal underskrives af en repræsentant for vedkommende  

 partiorganisation.
Med udtrykket »vedkommende partiorganisation« sigtes  

 normalt til den organisation inden for vedkommende parti, der har opstillet  

 kandidatlisten.
Såfremt denne organisation er ophørt med at  

 eksistere, vil vedkommende partiorganisation være partiets  

 landsorganisation, der dog vil kunne delegere retten til at ansøge om  

 og modtage tilskud til en anden organisation inden for partiet.
Tilskud  

 på grundlag af deltagelse i amtsrådsvalg skal anvendes til  

 politisk arbejde i den pågældende amtskommune, uanset hvilken  

 organisation der modtager tilskuddet, jf. forslaget i § 1, nr. 2, til ny § 1,  

 stk. 3.
For så vidt angår kandidatlister, der ikke er  

 opstillet af et pr. 1. august i valgåret opstillingsberettiget parti  

 til folketingsvalg, præciseres det, at en anden repræsentant for  

 kandidatlisten end den person, valgbestyrelsen kan rette henvendelse til  

 vedrørende kandidatlisten, jf. den kommunale valglovs § 25, stk. 3,  

 kan underskrive ansøgningen.
Det gælder, uanset om vedkommende  

 er vælger i amtskommunen.
 Den foreslåede bestemmelse i § 8, stk. 3, er,  

 for så vidt angår bestemmelsen om, at tilskud til en  

 kandidatliste udbetales på en konto i et pengeinstitut, hvorom der  

 gives oplysning i forbindelse med ansøgningen, ny, og svarer til  

 forslaget i § 1, nr. 3, til ny § 5, stk. 3. Bestemmelserne om, til hvem  

 tilskud udbetales, er en konsekvens af de foreslåede bestemmelser i §  

 8, stk. 2, om, hvem der kan underskrive ansøgningen.
Til nr. 6 De foreslåede regler i §§ 9-10 a om tilskud  

 efter lovens § 3 på grundlag af deltagelse i amtsrådsvalg er  

 indholdsmæssigt identiske med de foreslåede regler i § 6, stk. 1  

 og 3, og §§ 7 og 7 a om tilskud efter lovens § 2 på grundlag af  

 deltagelse i folketingsvalg.
Reglen i § 6, stk. 2, om tilskud for visse  

 tilskudsmodtagere for den resterende del af det kalenderår, hvor  

 folketingsvalget fandt sted, finder dog ikke anvendelse ved tilskud på  

 grundlag af deltagelse i amtsrådsvalg som følge af, at  

 valgperioden for amtsrådet begynder ved starten af et kalenderår  

 og slutter ved udgangen af et kalenderår.
De bemærkninger, der er  

 anført ovenfor til § 1, nr. 4, for så vidt angår § 6, stk.  

 1 og 3, og §§ 7 og 7 a, gælder derfor tilsvarende for §§ 9-10  

 a.
 Det er endvidere en betingelse, at de udgifter,  

 tilskudsmodtageren påregner at afholde eller har afholdt til politisk  

 arbejde i et kalenderår, vedrører politisk arbejde i  

 amtskommunen og ikke blot politisk arbejde her i landet, jf. §§ 10 og 10 a.  

 Betydningen heraf er reguleret i den foreslåede bestemmelse i forslaget  

 til § 1, stk. 3, i partistøtteloven.
 Forslaget i § 10 b om indsendelse af en  

 erklæring om modtagne større tilskud fra private tilskudsydere i  

 det foregående kalenderår, svarer til de gældende regler i  

 lovens § 10, stk. 2, 2.-4. pkt., og stk. 3.
Det er dog præciseret, at indsendelse af en  

 sådan erklæring er en ufravigelig betingelse for udbetaling af  

 tilskud.
Efter de gældende regler kan amtsrådet, dersom  

 fyldestgørende erklæring ikke indsendes, bestemme, at kommende  

 udbetalinger af tilskud skal udsættes eller bortfalde.
Til nr. 7 og 8 Forslaget til ny § 11, stk. 2 og 3, om  

 ansøgning om og udbetaling af tilskud efter lovens § 4 på  

 grundlag af deltagelse i kommunalbestyrelsesvalg svarer til forslaget i nr. 5  

 om tilskud efter lovens § 3 på grundlag af deltagelse i  

 amtsrådsvalg, hvorfor der henvises til bemærkningerne ovenfor til  

 nr. 5.
 Forslagene til nye §§ 11 a-11 d om betingelserne  

 for at udbetale tilskud på grundlag af deltagelse i  

 kommunalbestyrelsesvalg svarer til de i nr. 6 indeholdte forslag til ny  

 affattelse af §§ 9 og 10 henholdsvis nye §§ 10 a og 10 b, hvorfor der  

 henvises til bemærkningerne ovenfor til nr. 6.
Det er endvidere en betingelse, at de udgifter,  

 tilskudsmodtageren påregner at afholde eller har afholdt til politisk  

 arbejde i et kalenderår, vedrører politisk arbejde i kommunen og  

 ikke blot politisk arbejde her i landet, jf. §§ 11 b og 11 c.
Betydningen  

 heraf er reguleret i den foreslåede bestemmelse i forslaget til § 1,  

 stk. 3, i partistøtteloven.
Til nr. 9 Forslaget, der vedrører de afgørelser, der  

 kan indbringes for Partistøttenævnet, er en konsekvens af  

 ændringerne i §§ 8-11.
Til nr. 10 Det foreslås som noget nyt, at der indsættes  

 straffebestemmelser i partistøtteloven.
Om baggrunden for forslaget  

 henvises til de almindelige bemærkninger, afsnit 2.5.
Der foreslås som en ny § 14 a, stk. 1, indsat  

 en bestemmelse, hvorefter den, der afgiver urigtig erklæring efter § 7,  

 stk. 2 og 3, § 7 a, stk. 3, § 10, stk. 2 og 3, § 10 a, stk. 3, § 11 b, stk. 2  

 og 3, og § 11 c, stk. 3, straffes med bøde eller fængsel indtil  

 4 måneder, medmindre højere straf er forskyldt efter anden  

 lovgivning.
Efter bestemmelsen er afgivelse af urigtig erklæring og  

 eventuelt supplerende erklæring om påregnede udgifter til  

 politisk arbejde henholdsvis om afholdte udgifter til politisk arbejde  

 strafbar.
 Bestemmelsen finder anvendelse ved erklæringer  

 vedrørende såvel statslig som amtskommunal og kommunal  

 partistøtte, jf. de pågældende §-henvisninger i  

 bestemmelsen.
Den foreslåede bestemmelse er en  

 særlovsbestemmelse.
Bestemmelsen omfatter derfor i modsætning til  

 straffelovens § 163 ikke alene forsætlige forhold, men også  

 uagtsomme forhold, jf. straffelovens § 19. Der findes ikke grundlag for at  

 fravige dette almindelige princip i særlovgivningen.
Bestemmelsen finder efter sin ordlyd ikke anvendelse, hvis  

 højere straf er forskyldt efter anden lovgivning.
Straffelovens § 279  

 om bedrageri kunne f.eks. blive relevant.
Det forudsættes i øvrigt, at den  

 foreslåede bestemmelse i § 14 a, stk. 1, er subsidiær i forhold  

 til straffelovens § 163, i det omfang denne finder anvendelse.
Dette  

 medfører, at såfremt det strafbare forhold er forsætligt  

 og i øvrigt er omfattet af straffelovens § 163, bør denne  

 bestemmelse foretrækkes.
Endvidere foreslås i § 14 a, stk. 2, indsat  

 en bestemmelse, hvorefter den, der afgiver urigtige eller mangelfulde  

 oplysninger efter § 10 b eller § 11 d, straffes med bøde eller  

 fængsel indtil 4 måneder.
Bestemmelsen indebærer, at der  

 skabes hjemmel til at straffe urigtige eller mangelfulde erklæringer  

 vedrørende større private eller anonyme tilskud til de  

 politiske partiers amts- eller kommuneorganisationer.
 Bestemmelsen omfatter i lighed med den foreslåede  

 bestemmelse i § 14 a, stk. 1, både forsætlige og uagtsomme  

 forhold, jf. straffelovens § 19.
Herudover foreslås i § 14 a, stk. 3, en  

 bestemmelse, hvorefter der kan pålægges partiorganisationer  

 (juridiske personer) strafansvar efter reglerne i straffelovens 5. kapitel.  

 Bestemmelsen medfører bl.a., at også partiet som juridisk person  

 kan straffes for overtrædelse af § 14 a, stk. 1. Om der skal ske  

 strafforfølgning alene i forhold til partiet eller også i  

 forhold til en eller flere fysiske personer, beror på en konkret  

 vurdering efter de almindelige regler om valg af ansvarssubjekt.
Der henvises  

 til det samtidigt fremsatte forslag til ændring af  

 partiregnskabsloven.
Til § 2 Der er tale om ikrafttrædelses- og  

 overgangsbestemmelser.
 Det bemærkes i øvrigt, at den  

 foreslåede bestemmelse i § 14 a, jf. lovforslagets § 1, nr. 10, i  

 overensstemmelse med almindelige strafferetlige principper, jf. herved  

 straffelovens § 3, alene finder anvendelse på lovovertrædelser,  

 der begås efter lovens ikrafttræden.
Til § 3 Bestemmelsen indeholder regler om lovens territoriale  

 anvendelsesområde.
 Lovens § 1, nr. 5-9, der vedrører den amtskommunale  

 og kommunale partistøtteordning, gælder ikke for  

 Færøerne og Grønland, jf. den gældende  

 partistøttelovs § 16.
 Lovens § 1, nr. 10, kan ved kongelig anordning  

 sættes i kraft for Færøerne og Grønland med de  

 afvigelser, som de særlige færøske og grønlandske  

 forhold tilsiger.
 Ved eventuel ikraftsættelse af den foreslåede  

 bestemmelse i § 14 a, jf. lovforslagets § 1, nr. 10, forudsættes det,  

 at ikraftsættelsen sker med de afvigelser, som følger af, at  

 straffeloven, hvortil der henvises i den foreslåede bestemmelse i § 14  

 a, stk. 3, ikke gælder for Grønland og alene gælder for  

 Færøerne med de afvigelser, de særlige  

 færøske forhold tilsiger.
 Hertil kommer, at den del af bestemmelsen i § 14 a, der  

 vedrører straf for urigtig erklæring om anvendelse af  

 amtskommunal og kommunal partistøtte, ikke vil blive sat i kraft for  

 Færøerne og Grønland.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om økonomisk støtte til politiske partier m.v., jf.  

 lovbekendtgørelse nr. 704 af 21. august 1995, foretages  

 følgende ændringer:
 1. Overskriften inden § 1 affattes således:
»Generelle bestemmelser« 2. § 1 affattes således:
 § 1. Lovens formål er i form af  

 økonomisk støtte at styrke det grundlæggende politiske  

 arbejde, såvel det centrale landsdækkende arbejde som det  

 regionale og lokale arbejde.
 »§ 1. Lovens formål er at støtte  

 det politiske arbejde her i landet såvel på landsplan som  

 på amtskommunalt og kommunalt plan.
Stk. 2. Ved politisk arbejde forstås i denne lov  

 enhver aktivitet, der tager sigte på at fremme valg her i landet af en  

 eller flere kandidater eller fremme et bestemt resultat af en folkeafstemning  

 her i landet ved 1)	at udbrede kendskabet til bestemte politiskesynspunkter, 2)	at etablere og drive organisationer, 3)	at samarbejde med andre organisationer eller 4)	på anden måde.
 Stk. 3. Tilskud, der udbetales i henhold til denne lov,  

 skal anvendes til politisk arbejde her i landet, der retter sig mod  

 tilskudsmodtagerens organisation eller medlemmer eller mod andre  

 organisationer inden for eller uden for det pågældende  

 område eller mod vælgerne inden for det pågældende  

 område.
Stk. 4. I det omfang der påregnes udbetalt eller er  

 udbetalt støtte til politisk arbejde i henhold til anden lovgivning,  

 kan udgifterne hertil ikke medregnes ved opgørelse efter denne lov af,  

 hvilke udgifter der påregnes afholdt henholdsvis er afholdt til  

 politisk arbejde.
Tilsvarende gælder i det omfang, andre tilskud, der  

 udbetales i henhold til denne lov, påregnes anvendt eller er anvendt  

 til politisk arbejde.« § 5.
 3. § 5, stk. 2, ophæves, og i stedet  

 indsættes:
Stk. 2. Ansøgning om tilskud skal indgives og  

 underskrives af formanden for partiets landsorganisation henholdsvis  

 kandidaten uden for partierne.
Tilskud udbetales til partiets  

 landsorganisation henholdsvis kandidaten uden for partierne.
»Stk. 2. Ansøgning om tilskud indgives for hvert  

 kalenderår, hvor der ønskes udbetalt tilskud, og inden udgangen  

 af dette kalenderår.
Ansøgningen underskrives af formanden for  

 partiets landsorganisation henholdsvis af kandidaten uden for partierne.
Stk. 3. Tilskud udbetales til partiets landsorganisation  

 henholdsvis kandidaten uden for partierne på en konto i et  

 pengeinstitut, hvorom der gives oplysning i forbindelse med  

 ansøgningen.« 4. §§ 6-7 a ophæves, og i stedet indsættes:
§ 6. Ansøgning om tilskud skal indgives  

 senest 2 måneder efter, at der har været afholdt folketingsvalg,  

 og herefter hvert år inden den 1. marts.
Indgives ansøgning som  

 nævnt i 1. pkt., ydes tilskud herefter med virkning fra udgangen af det  

 år, hvor folketingsvalget blev afholdt, til udgangen af det år,  

 hvor næste folketingsvalg afholdes, jf. dog stk. 3, § 7, stk. 2, og § 7  

 a, stk. 3.
»§ 6. Tilskud efter § 2 udbetales for et  

 kalenderår.
Tilskud udbetales første gang for kalenderåret  

 efter det kalenderår, hvor folketingsvalget blev afholdt, jf. dog stk.  

 2, og sidste gang for det kalenderår, hvor næste folketingsvalg  

 afholdes.
 Stk. 2. Tilskud udbetales én gang årligt  

 inden den 1. april i det år, tilskuddet vedrører, jf. dog stk.  

 3, § 7, stk. 2, og § 7 a, stk. 3.
Stk. 2. Har tilskudsmodtageren ikke deltaget i det  

 foregående folketingsvalg eller ikke fået mindst 1000 stemmer ved  

 dette valg, udbetales tilskud efter § 2 første gang for den resterende  

 del af det kalenderår, hvor folketingsvalget blev afholdt.
Tilskuddet  

 udbetales med en forholdsmæssig del af det årlige  

 tilskudsbeløb, regnet fra udgangen af den måned, hvor  

 folketingsvalget blev afholdt.
Stk. 3. Tilskud til partier og kandidater uden for  

 partierne, der ikke har deltaget i det foregående folketingsvalg eller  

 ikke fik mindst 1.000 stemmer ved dette valg, ydes med virkning fra udgangen  

 af den måned, hvor ansøgning er indgivet.
Tilskud udbetales  

 første gang senest 2 måneder efter indgivelse af  

 ansøgning og med en forholdsmæssig del af det årlige  

 tilskudsbeløb, regnet fra udgangen af den måned, hvor  

 ansøgningen blev indgivet.
Stk. 3. Tilskud udbetales på én gang, jf.  

 dog § 7, stk. 3, når indenrigsministeren har konstateret, at  

 betingelserne for at udbetale tilskud er opfyldt.
Tilskud kan dog ikke  

 udbetales forud for det kalenderår, det vedrører.
 § 7. Tilskudsbeløbet skal  

 indsættes på en særskilt bank-, sparekasse- eller  

 girokonto, der ikke må benyttes til andre formål.
 § 7. Udbetaling af tilskud efter § 2 kan kun  

 ske i det omfang, tilskudsmodtageren påregner at afholde udgifter til  

 politisk arbejde her i landet i det kalenderår, tilskuddet  

 vedrører.
 Stk. 2. Tilskudsmodtageren skal hvert år inden 1.  

 marts indsende en erklæring til indenrigsministeren om, at  

 tilskudsbeløbet for det foregående kalenderår er anvendt  

 til politisk arbejde her i landet, samt at dette agtes videreført.  

 Dersom en fyldestgørende erklæring ikke indsendes, kan  

 indenrigsministeren bestemme, at kommende udbetalinger af tilskud skal  

 udsættes eller bortfalde.
 Stk. 2. Udbetaling af tilskud efter § 2 er betinget af,  

 at tilskudsmodtageren har indsendt en erklæring til indenrigsministeren  

 om, hvilke udgifter der mindst påregnes afholdt til politisk arbejde  

 her i landet i det kalenderår, tilskuddet vedrører.  

 Erklæringen indsendes inden udgangen af det kalenderår,  

 erklæringen vedrører. § 5, stk. 2, 2. pkt., finder tilsvarende  

 anvendelse ved indsendelse af denne erklæring.
Stk. 3. Er der i medfør af stk. 1 udbetalt et  

 tilskud, der er mindre end tilskuddet efter § 2, kan der indgives supplerende  

 ansøgning i det kalenderår, tilskuddet vedrører.  

 Udbetaling af tilskud efter supplerende ansøgning kan kun ske i det i  

 stk. 1 nævnte omfang og er betinget af, at tilskudsmodtageren har  

 indsendt en supplerende erklæring som nævnt i stk. 2 til  

 indenrigsministeren.
Supplerende ansøgning og supplerende  

 erklæring indsendes inden udgangen af det kalenderår,  

 ansøgningen og erklæringen vedrører. § 5, stk. 2, 2.  

 pkt., finder tilsvarende anvendelse ved indsendelse af supplerende  

 ansøgning og supplerende erklæring.
§ 7 a.
Politiske partier, der er omfattet af §  

 3 i lov nr. 404 af 13. juni 1990 om private bidrag til politiske partier og  

 offentliggørelse af politiske partiers regnskaber, skal hvert år  

 inden den 1. marts til indenrigsministeren indsende en kopi af det seneste  

 regnskab, som partiet efter den nævnte lov er forpligtet til at  

 aflægge.
§ 7 a.
Har tilskudsmodtageren modtaget tilskud  

 efter § 2 for et eller flere foregående kalenderår, er det en  

 betingelse for at få udbetalt det fulde tilskud, jf. § 7, stk. 1, for  

 det aktuelle kalenderår, at de udgifter, der er afholdt til politisk  

 arbejde her i landet i det seneste kalenderår, hvor tilskud er  

 modtaget, mindst svarer til det fulde tilskud for dette kalenderår.  

 Dette gælder dog ikke, hvis det seneste kalenderår, hvor tilskud  

 er modtaget, ligger forud for det kalenderår, hvor det foregående  

 folketingsvalg blev afholdt.
 Stk. 2. Bestemmelsen i stk. 1 gælder ikke for  

 partier, som ikke er berettiget til økonomisk støtte efter  

 denne lov, eller som ikke ansøger om sådan støtte.
 Stk. 2. Svarer de udgifter, der er afholdt til politisk  

 arbejde her i landet i det i stk. 1 nævnte seneste kalenderår,  

 kun delvis til det fulde tilskud for dette kalenderår, fradrages et  

 beløb svarende til det ikke anvendte tilskudsbeløb ved  

 udbetaling af tilskud efter § 2 for det aktuelle kalenderår.
Stk. 3. Indenrigsministeren påser, at det indsendte  

 regnskab indeholder de oplysninger, der kræves efter bestemmelsen i § 3  

 i den i stk. 1 nævnte lov.
Er dette ikke tilfældet,  

 udsættes udbetalingen af tilskud fra staten.
Stk. 3. Har tilskudsmodtageren modtaget tilskud efter § 2  

 for et eller flere foregående kalenderår, er udbetaling af  

 tilskud for det aktuelle kalenderår, bortset fra helt særlige  

 tilfælde, alene betinget af, at tilskudsmodtageren har indsendt en  

 erklæring til indenrigsministeren om, hvilke udgifter der mindst er  

 afholdt til politisk arbejde her i landet i det i stk. 1 nævnte seneste  

 kalenderår.
Erklæringen indsendes inden udgangen af det aktuelle  

 kalenderår. § 5, stk. 2, 2. pkt., finder tilsvarende anvendelse ved  

 indsendelse af denne erklæring.
§ 7 b.
For politiske partier, der er omfattet  

 af § 3 i lov om private bidrag til politiske partier og  

 offentliggørelse af politiske partiers regnskaber, er udbetaling af  

 tilskud efter § 2 i denne lov betinget af, at det seneste regnskab, partiet  

 efter lov om private bidrag til politiske partier og offentliggørelse  

 af politiske partiers regnskaber er forpligtet til at aflægge, er  

 indsendt til indenrigsministeren, og at regnskabet indeholder de oplysninger,  

 der kræves efter § 3 i den nævnte lov.
Regnskabet indsendes inden  

 udgangen af det kalenderår, hvor der ønskes udbetalt tilskud.
Stk. 2. For de i stk. 1 nævnte partier er udbetaling  

 af tilskud efter § 2 ligeledes betinget af, at en statsautoriseret eller  

 registreret revisor ved attestation af den i § 7 a, stk. 3, nævnte  

 erklæring bekræfter, at de udgifter, der mindst er afholdt til  

 politisk arbejde her i landet i det i § 7 a, stk. 1, nævnte seneste  

 kalenderår, svarer til det i erklæringen angivne  

 beløb.« § 8.
 5. § 8, stk. 2 og 3, affattes således:
 Stk. 2. For kandidatlister, der er opstillet for et  

 parti, der pr. 1. august i det seneste kommunale valgår var  

 opstillingsberettiget til folketingsvalg, skal ansøgning indgives af  

 og tilskud udbetales til vedkommende partiorganisation.
»Stk. 2. Ansøgning om tilskud indgives for hvert  

 kalenderår, hvor der ønskes udbetalt tilskud, og inden udgangen  

 af dette kalenderår.
Er der efter § 44, stk. 1, i lov om kommunale valg  

 sket anmeldelse af, hvilken forening eller hvilke vælgere i  

 amtskommunen der er berettiget til på kandidatlistens vegne at  

 ansøge om og modtage tilskud, underskrives ansøgningen af en  

 repræsentant for den angivne forening eller af en af de angivne  

 vælgere.
Er der ikke sket en sådan anmeldelse, underskrives  

 ansøgning for kandidatlister for et parti, der pr. 1. august i det  

 seneste kommunale valgår var opstillingsberettiget til folketingsvalg,  

 af en repræsentant for vedkommende partiorganisation.
Ansøgning  

 for andre kandidatlister, der ikke har foretaget en sådan anmeldelse,  

 underskrives af den person, der er nævnt i den kommunale valglovs § 25,  

 stk. 3, eller af en anden person, der er berettiget til at optræde som  

 repræsentant for kandidatlisten.
 Stk. 3. For andre kandidatlister end de nævnte i  

 stk. 2 skal ansøgning indgives af og tilskud udbetales til den  

 stiller, som valgbestyrelsen kan rette henvendelse til vedrørende  

 kandidatlisten, jf. den kommunale valglovs § 25, stk. 3. Hvis denne stiller  

 ikke mere er vælger i amtskommunen eller er udtrådt af det  

 politiske arbejde for kandidatlisten, kan en anden vælger i  

 amtskommunen indtræde som ansøger eller modtager af tilskud,  

 såfremt vedkommende er berettiget til at optræde som  

 repræsentant for kandidatlisten.
Stk. 3. Er der efter § 44, stk. 1, i lov om kommunale  

 valg sket anmeldelse af, hvilken forening eller hvilke vælgere i  

 amtskommunen der er berettiget til på kandidatlistens vegne at  

 ansøge om og modtage tilskud, udbetales tilskud til den angivne  

 forening henholdsvis den person, der i overensstemmelse med stk. 2, 2. pkt.,  

 har underskrevet ansøgningen, på en konto i et pengeinstitut,  

 hvorom der gives oplysning i forbindelse med ansøgningen.
Er der ikke  

 sket en sådan anmeldelse, udbetales tilskud til en kandidatliste for et  

 parti, der pr. 1. august i det seneste kommunale valgår var  

 opstillingsberettiget til folketingsvalg, til vedkommende partiorganisation  

 på en konto i et pengeinstitut, hvorom der gives oplysning i  

 forbindelse med ansøgningen.
Tilskud til andre kandidatlister, der  

 ikke har foretaget en sådan anmeldelse, udbetales til den person, der i  

 overensstemmelse med stk. 2, 4. pkt., har underskrevet ansøgningen,  

 på en konto i et pengeinstitut, hvorom der gives oplysning i  

 forbindelse med ansøgningen.« 6. §§ 9-10 ophæves, og i stedet indsættes:
§ 9. Ansøgning om tilskud skal indgives  

 inden 2 måneder efter, at der har været afholdt valg til  

 amtsrådet, og herefter hvert år inden den 1. marts.
Indgives  

 ansøgning som nævnt i 1. pkt., ydes tilskud herefter med  

 virkning for amtsrådets valgperiode, jf. dog § 10, stk. 4.
»§ 9. Tilskud efter § 3 udbetales for et  

 kalenderår.
Tilskud udbetales første gang for kalenderåret  

 efter det kalenderår, hvor amtsrådsvalget blev afholdt, og sidste  

 gang for det kalenderår, hvor næste amtsrådsvalg  

 afholdes.
 Stk. 2. Tilskud udbetales én gang årligt  

 inden 1. april i det år, tilskuddet vedrører, jf. dog § 10, stk.  

 4.
Stk. 2. Tilskud for et kalenderår udbetales  

 på én gang, jf. dog § 10, stk. 3, når amtsrådet har  

 konstateret, at betingelserne for at udbetale tilskud er opfyldt.
Tilskud kan  

 dog ikke udbetales forud for det kalenderår, det vedrører.
 § 10. Tilskudsbeløbet skal  

 indsættes på en særskilt bank-, sparekasse- eller  

 girokonto, der ikke må benyttes til andre formål.
 § 10. Udbetaling af tilskud efter § 3 kan kun  

 ske i det omfang, tilskudsmodtageren påregner at afholde udgifter til  

 politisk arbejde i amtskommunen i det kalenderår, tilskuddet  

 vedrører.
Stk. 2. Tilskudsmodtageren skal hvert år inden 1.  

 marts indsende en erklæring til amtsrådet om, at  

 tilskudsbeløbet for det foregående kalenderår er anvendt  

 til politisk arbejde i amtskommunen, samt at dette agtes videreført.  

 Erklæringen skal ligeledes indeholde oplysning om, hvorvidt  

 tilskudsmodtageren, jf. stk. 3, i det foregående kalenderår fra  

 samme private tilskudsyder har modtaget et eller flere tilskud, der tilsammen  

 overstiger 20.000 kr.
Såfremt dette er tilfældet, skal  

 tilskudsyderens navn og adresse oplyses.
Erklæringen skal herudover  

 indeholde oplysning om den samlede størrelse af eventuelle anonyme  

 tilskud og om størrelsen af hvert enkelt anonymt tilskud på mere  

 end 20.000 kr.
 Stk. 2. Udbetaling af tilskud efter § 3 er betinget af,  

 at tilskudsmodtageren har indsendt en erklæring til amtsrådet om,  

 hvilke udgifter der mindst påregnes anvendt til politisk arbejde i  

 amtskommunen i det kalenderår, tilskuddet vedrører.  

 Erklæringen indsendes inden udgangen af det kalenderår,  

 erklæringen vedrører. § 8, stk. 2, 2.-4.pkt., finder tilsvarende  

 anvendelse ved indsendelse af denne erklæring.
 Stk. 3. Hvis tilskudsmodtageren er amtsorganisationen for  

 et parti, der er omfattet af § 8, stk. 2, skal de oplysninger, der er  

 nævnt i stk. 2, 2.-4. pkt., tillige omfatte partiets eventuelle  

 kredsorganisationer i vedkommende amtskommune (amtskreds).
Stk. 3. Er der i medfør af stk. 1 udbetalt et  

 tilskud, der er mindre end tilskuddet efter § 3, kan der indgives supplerende  

 ansøgning i det kalenderår, tilskuddet vedrører.  

 Udbetaling af tilskud efter supplerende ansøgning kan kun ske i det i  

 stk. 1 nævnte omfang og er betinget af, at tilskudsmodtageren har  

 indsendt en supplerende erklæring som nævnt i stk. 2 til  

 amtsrådet.
Supplerende ansøgning og supplerende erklæring  

 indsendes inden udgangen af det kalenderår, ansøgningen og  

 erklæringen vedrører. § 8, stk. 2, 2.-4. pkt., finder  

 tilsvarende anvendelse ved indsendelse af supplerende ansøgning og  

 supplerende erklæring.
 Stk. 4. Dersom en fyldestgørende erklæring  

 som nævnt i stk. 2, jf. stk. 3, ikke indsendes, kan amtsrådet  

 bestemme, at kommende udbetalinger af tilskud skal udsættes eller  

 bortfalde.
§ 10 a.
Har tilskudsmodtageren modtaget  

 tilskud efter § 3 for et eller flere foregående kalenderår, er  

 det en betingelse for at få udbetalt det fulde tilskud, jf. § 10, stk.  

 1, for det aktuelle kalenderår, at de udgifter, der er afholdt til  

 politisk arbejde i amtskommunen i det seneste kalenderår, hvor tilskud  

 er modtaget, mindst svarer til det fulde tilskud for dette kalenderår.  

 Dette gælder dog ikke, hvis det seneste kalenderår, hvor tilskud  

 er modtaget, ligger forud for det kalenderår, hvor det foregående  

 amtsrådsvalg blev afholdt.
 Stk. 2. Svarer de udgifter, der er afholdt til politisk  

 arbejde i amtskommunen i det i stk. 1 nævnte seneste kalenderår,  

 kun delvis til det fulde tilskud for dette kalenderår, fradrages et  

 beløb svarende til det ikke anvendte tilskudsbeløb ved  

 udbetaling af tilskud efter § 3 for det aktuelle kalenderår.
Stk. 3. Har tilskudsmodtageren modtaget tilskud efter § 3  

 for et eller flere foregående kalenderår, er udbetaling af  

 tilskud for det aktuelle kalenderår, bortset fra helt særlige  

 tilfælde, alene betinget af, at tilskudsmodtageren har indsendt en  

 erklæring til amtsrådet om, hvilke udgifter der mindst er afholdt  

 til politisk arbejde i amtskommunen i det i stk. 1 nævnte seneste  

 kalenderår.
Erklæringen indsendes inden udgangen af det aktuelle  

 kalenderår. § 8, stk. 2, 2.-4. pkt., finder tilsvarende anvendelse ved  

 indsendelse af denne erklæring.
§ 10 b.
Udbetaling af tilskud efter § 3 er  

 betinget af, at tilskudsmodtageren har indsendt en erklæring til  

 amtsrådet med oplysning om, hvorvidt tilskudsmodtageren, jf. også  

 stk. 2, i det foregående kalenderår fra samme private  

 tilskudsyder har modtaget et eller flere tilskud, der tilsammen overstiger  

 20.000 kr.
Såfremt dette er tilfældet, skal tilskudsyderens navn  

 og adresse oplyses.
Erklæringen skal endvidere indeholde oplysning om  

 den samlede størrelse af eventuelle anonyme tilskud og om  

 størrelsen af hvert enkelt anonymt tilskud på mere end 20.000  

 kr.
Erklæringen indsendes inden udgangen af det kalenderår, hvor  

 der ønskes udbetalt tilskud. § 8, stk. 2, 2.-4. pkt., finder  

 tilsvarende anvendelse ved indsendelse af denne erklæring.
Stk. 2. Er tilskudsmodtageren amtsorganisationen for et  

 parti, der er omfattet af § 8, stk. 2, 3. pkt., skal de oplysninger, der er  

 nævnt i stk. 1, tillige omfatte partiets eventuelle kredsorganisationer  

 i vedkommende amtskommune.« § 11.
 7. § 11, stk. 2 og 3, affattes således:
 Stk. 2. Bestemmelserne i § 8, stk. 2 og 3, samt §§ 9 og  

 10 finder tilsvarende anvendelse på tilskud efter § 4.
»Stk. 2. Ansøgning om tilskud indgives for hvert  

 kalenderår, hvor der ønskes udbetalt tilskud, og inden udgangen  

 af dette kalenderår.
Er der efter § 44, stk. 1, i lov om kommunale valg  

 sket anmeldelse af, hvilken forening eller hvilke vælgere i kommunen  

 der er berettiget til på kandidatlistens vegne at ansøge om og  

 modtage tilskud, underskrives ansøgningen af en repræsentant for  

 den angivne forening eller af en af de angivne vælgere.
Er der ikke  

 sket en sådan anmeldelse, underskrives ansøgning for  

 kandidatlister for et parti, der pr. 1. august i det seneste kommunale  

 valgår var opstillingsberettiget til folketingsvalg, af en  

 repræsentant for vedkommende partiorganisation.
Ansøgning for  

 andre kandidatlister, der ikke har foretaget en sådan anmeldelse,  

 underskrives af den person, der er nævnt i den kommunale valglovs § 25,  

 stk. 3, eller af en anden person, der er berettiget til at optræde som  

 repræsentant for kandidatlisten.
 Stk. 3. Hvis tilskudsmodtageren er kommuneorganisationen  

 for et parti, der er omfattet af § 8, stk. 2, skal de oplysninger, som svarer  

 til dem, der er nævnt i § 10, stk. 2, 2.-4. pkt., tillige omfatte  

 eventuelle lokale partiorganisationer i vedkommende kommune.
Stk. 3. Er der efter § 44, stk. 1, i lov om kommunale  

 valg sket anmeldelse af, hvilken forening eller hvilke vælgere i  

 kommunen der er berettiget til på kandidatlistens vegne at  

 ansøge om og modtage tilskud, udbetales tilskud til den angivne  

 forening henholdsvis den person, der i overensstemmelse med stk. 2, 2. pkt.,  

 har underskrevet ansøgningen, på en konto i et pengeinstitut,  

 hvorom der gives oplysning i forbindelse med ansøgningen.
Er der ikke  

 sket en sådan anmeldelse, udbetales tilskud til en kandidatliste for et  

 parti, der pr. 1. august i det seneste kommunale valgår var  

 opstillingsberettiget til folketingsvalg, til vedkommende partiorganisation  

 på en konto i et pengeinstitut, hvorom der gives oplysning i  

 forbindelse med ansøgningen.
Tilskud til andre kandidatlister, der  

 ikke har foretaget en sådan anmeldelse, udbetales til den person, der i  

 overensstemmelse med stk. 2, 4. pkt., har underskrevet ansøgningen,  

 på en konto i et pengeinstitut, hvorom der gives oplysning i  

 forbindelse med ansøgningen.« 8. Efter § 11 indsættes:
»§ 11 a.
Tilskud efter § 4 udbetales for et  

 kalenderår.
Tilskud udbetales første gang for kalenderåret  

 efter det kalenderår, hvor kommunalbestyrelsesvalget blev afholdt, og  

 sidste gang for det kalenderår, hvor næste  

 kommunalbestyrelsesvalg afholdes.
Stk. 2. Tilskud for et kalenderår udbetales  

 på én gang, jf. dog § 11 b, stk. 3, når  

 kommunalbestyrelsen har konstateret, at betingelserne for at udbetale tilskud  

 er opfyldt.
Tilskud kan dog ikke udbetales forud for det kalenderår,  

 det vedrører.
§ 11 b.
Udbetaling af tilskud efter § 4 kan  

 kun ske i det omfang, tilskudsmodtageren påregner at afholde udgifter  

 til politisk arbejde i kommunen i det kalenderår, tilskuddet  

 vedrører.
 Stk. 2. Udbetaling af tilskud efter § 4 er betinget af,  

 at tilskudsmodtageren har indsendt en erklæring til kommunalbestyrelsen  

 om, hvilke udgifter der mindst påregnes afholdt til politisk arbejde i  

 kommunen i det kalenderår, tilskuddet vedrører.  

 Erklæringen indsendes inden udgangen af det kalenderår,  

 erklæringen vedrører. § 11, stk. 2, 2.-4. pkt., finder  

 tilsvarende anvendelse ved indsendelse af denne erklæring.
Stk. 3. Er der i medfør af stk. 1 udbetalt et  

 tilskud, der er mindre end tilskuddet efter § 4, kan der indgives supplerende  

 ansøgning i det pågældende kalenderår.
Udbetaling af  

 tilskud efter supplerende ansøgning kan kun ske i det i stk. 1  

 nævnte omfang og er betinget af, at tilskudsmodtageren har indsendt en  

 supplerende erklæring som nævnt i stk. 2 til kommunalbestyrelsen.  

 Supplerende ansøgning og supplerende erklæring indsendes inden  

 udgangen af det kalenderår, ansøgningen og erklæringen  

 vedrører. § 11, stk. 2, 2.-4. pkt., finder tilsvarende anvendelse ved  

 indsendelse af supplerende ansøgning og supplerende  

 erklæring.
§ 11 c.
Har tilskudsmodtageren modtaget  

 tilskud efter § 4 for et eller flere foregående kalenderår, er  

 det en betingelse for at få udbetalt det fulde tilskud, jf. § 11 b,  

 stk. 1, for det aktuelle kalenderår, at de udgifter, der er afholdt til  

 politisk arbejde i kommunen i det seneste kalenderår, hvor tilskud er  

 modtaget, mindst svarer til det fulde tilskud for dette kalenderår.  

 Dette gælder dog ikke, hvis det seneste kalenderår, hvor tilskud  

 er modtaget, ligger forud for det kalenderår, hvor det foregående  

 kommunalbestyrelsesvalg blev afholdt.
 Stk. 2. Svarer de udgifter, der er afholdt til politisk  

 arbejde i kommunen i det i stk. 1 nævnte seneste kalenderår, kun  

 delvis til det fulde tilskud for dette kalenderår, fradrages et  

 beløb svarende til det ikke anvendte tilskudsbeløb ved  

 udbetaling af tilskud efter § 4 for det aktuelle kalenderår.
Stk. 3. Har tilskudsmodtageren modtaget tilskud efter § 4  

 for et eller flere foregående kalenderår, er udbetaling af  

 tilskud for det aktuelle kalenderår, bortset fra helt særlige  

 tilfælde, alene betinget af, at tilskudsmodtageren har indsendt en  

 erklæring til kommunalbestyrelsen om, hvilke udgifter der mindst er  

 afholdt til politisk arbejde i kommunen i det i stk. 1 nævnte seneste  

 kalenderår.
Erklæringen indsendes inden udgangen af det aktuelle  

 kalenderår. § 11, stk. 2, 2.-4. pkt., finder tilsvarende anvendelse ved  

 indsendelse af denne erklæring.
§ 11 d.
Udbetaling af tilskud efter § 4 er  

 betinget af, at tilskudsmodtageren har indsendt en erklæring til  

 kommunalbestyrelsen med oplysning om, hvorvidt tilskudsmodtageren, jf.  

 også stk. 2, i det foregående kalenderår fra samme private  

 tilskudsyder har modtaget et eller flere tilskud, der tilsammen overstiger  

 20.000 kr.
Såfremt dette er tilfældet, skal tilskudsyderens navn  

 og adresse oplyses.
Erklæringen skal endvidere indeholde oplysning om  

 den samlede størrelse af eventuelle anonyme tilskud og om  

 størrelsen af hvert enkelt anonymt tilskud på mere end 20.000  

 kr.
Erklæringen indsendes inden udgangen af det kalenderår, hvor  

 der ønskes udbetalt tilskud. § 11, stk. 2, 2.-4. pkt., finder  

 tilsvarende anvendelse ved indsendelse af denne erklæring.
Stk. 2. Er tilskudsmodtageren kommuneorganisationen for  

 et parti, der er omfattet af § 11, stk. 2, 3. pkt., skal de oplysninger, der  

 svarer til de oplysninger, der er nævnt i stk. 1, tillige omfatte  

 eventuelle lokale partiorganisationer i vedkommende kommune.« § 12.
 9. § 12, stk. 2, 1. pkt., affattes således:
Stk. 2. Afgørelser efter § 8, § 10, stk. 4, og §  

 11 kan indbringes for nævnet.
Nævnets afgørelser kan ikke  

 indbringes for anden administrativ myndighed.
»Afgørelser efter §§ 8-11 d kan indbringes for nævnet.« 10. Efter § 14 indsættes:
»Straffebestemmelser § 14 a.
Medmindre højere straf er  

 forskyldt efter den øvrige lovgivning, straffes den, der afgiver  

 urigtig erklæring efter § 7, stk. 2 og 3, § 7 a, stk. 3, § 10, stk. 2  

 og 3, § 10 a, stk. 3,§ 11 b, stk. 2 og 3, og § 11 c, stk. 3, med bøde  

 eller fængsel indtil 4 måneder.
 Stk. 2. Den, der afgiver urigtige eller mangelfulde  

 oplysninger efter § 10 b eller § 11 d, straffes med bøde eller  

 fængsel indtil 4 måneder.
