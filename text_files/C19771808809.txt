 Siden direktoratssammenlægningen den 1. december 1975 har  

 statsskattedirektoratet fortsat den praksis, der var gældende i de tidligere  

 direktorater, statens ligningsdirektorat og kildeskattedirektoratet, for så  

 vidt angår udformning og udsendelse af henholddsvis cirkulærer og meddelelser  

 (tidligere DK-meddelelser).
 Bl.a. på baggrund af den pr. 1. maj 1977 gennemførte organisationsplan  

 finder direktoratet det imidlertid nu hensigtsmæssigt, at udsendelse af mere  

 principielt stof indtil videre sker i samme form, uden hensyn til hvilke(n)  

 instans(er) det pågældende stof vedrører.
 De hidtidige cirkulærer og »meddelelser fra statsskattedirektoratet,  

 kildeskat« (tidligere KD-meddelelser) vil derfor fra den 1. september  

 1977 blive afløst af »SD-cirkulærer«.
SD-cirkulærer vil blive tilsendt samtlige skattemyndigheder, statslige  

 såvel som kommunale, uden hensyn til hvilke skattemyndigheder de konkret  

 henvender sig til.
Således vil et cirkulære, der alene henvender sig til  

 amtsskatteinspektoraterne, også blive tilsendt skatterådene og kommunerne.  

 Udsendelse vil ske i samme antal som cirkulærer og meddelelser hidtil er  

 udsendt i.
SD-cirkulærer vil blive trykt med sort trykfarve på hvidt papir i A  

 4-format.
De vil indtil videre ikke blive delt op i flere serier efter emne,  

 men fremtræde som en serie med en fortsat og ubrudt nummerrække startende med  

 nr. 1 hvert år.
 Af praktiske grunde vil cirkulærer fra direktoratets vurderingsafdeling  

 indtil videre blive holdt uden for denne nyordning.
