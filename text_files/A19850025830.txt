 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Med henblik på til hver en tid at kunne  

 opretholde sejladsen til og fra Bornholm kan ministeren for offentlige  

 arbejder umiddelbart besætte et antal stillinger ved Bornholmstrafikken på  

 tjenstemandsvilkår.
 Stk. 2.  Inden for den sikkerhedsbesætning, der er  

 fastsat af staten skibstilsyn, vil der efter stk. 1 højst kunne besættes det  

 antal stillinger, der udgør det forventede årlige antal  

 gennemsnitsbeskæftigede.
 Stk. 3.  Inden for landpersonalet vil der efter stk. 1  

 højst kunne besættes det antal stillinger, der udgør det forventede årlige  

 antal gennemsnitsbeskæftigede, som er nødvendigt for person- og  

 godsekspeditionen.
Givet på Amalienborg, den 6. juni 1985 Under Vor Kongelige Hånd og Segl MARGRETHE R.
