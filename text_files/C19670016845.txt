 I medfør af § 3 i lov nr. 215 af 16. juni 1958 om udførsel af kød m.m.,  

 jfr. bekendtgørelse nr. 352 af dags dato om udførsel af dybforsne  

 levnedsmidler, der består af eller indeholder kød, slagteaffald eller  

 kødvarer, fastsættes herved følgende bestemmelser.
§ 1.  Den i dette regulativ omhandlede  

 kvalitetskontrol omfatter såvel en organoleptisk bedømmelse af varerne som en  

 bakteriologisk undersøgelse og eventuelt tillige fysiske eller kemiske  

 analyser af disse.
Bedømmelser, undersøgelser og analyser foretages efter  

 retningslinier, der fastsættes af det i § 4, stk. 1, i fornævnte  

 bekendtgørelse af dags dato omhandlede kvalitetsudvalg efter indstilling fra  

 det i bekendtgørelsens § 4, stk. 2, nævnte bedømmelsesudvalg og slagteri- og  

 konserveslaboratoriet.
 Stk. 2.  Foruden de i stk. 1 nævnte bedømmelser og  

 undersøgelser af de fremstillede varer kan der af kontrolpersonale fra  

 slagteri- og konserveslaboratoriet foretages bakteriologiske undersøgelser på  

 fremstillingsvirksomhederne.
§ 2.  Forinden indholdet af udtagne prøver bedømmes,  

 foretager slagteri- og konserveslaboratoriet en bedømmelse af egnetheden af  

 varernes detailemballage.
Opstår der tvivl om en emballages egnethed,  

 forelægges sagen for bedømmelsesudvalget.
Forelæggelsen skal ske på en sådan  

 måde, at bedømmelsesudvalgets medlemmer ikke bliver bekendt med, hvilken  

 virksomhed, der har fremstillet varen.
 Stk. 2.  Laboratoriet kan foretage en undersøgelse af  

 tekst og øvrigt påtryk på etiketterne på prøverne med henblik på konstatering  

 af, om der er overensstemmelse mellem det påtrykte og varens indhold, om  

 dette kan virke vildledende for forbrugerne, og om teksten indeholder påbudte  

 oplysninger, jfr. cirkulære nr. 22 af 18. februar 1965 om dybfrosne  

 levnedsmidler, der består af eller indeholder kød, slagteaffald, kødvarer  

 eller fjerkræ. Eventuelt kontrollerer laboratoriet tillige, om teksten  

 indeholder oplysninger, der kræves af myndighederne i importlandet.
§ 3.  Ved den organoleptiske bedømmelse af en prøve  

 gives der karakterer for varens enkelte egenskaber hver for sig.
Prøven skal  

 som hovedregel bedømmes af hver bedømmer for sig.
Hvis dette ikke er muligt,  

 træffer bedømmelsesudvalget bestemmelse om bedømmelsesformen.
Stk. 2.  Orienterende bedømmelser, hvorved forstås  

 indledende organoleptiske bedømmelser, foretages på slagteri- og  

 konserveslaboratoriet af et bedømmelseshold bestående af 2 eller 3 medlemmer  

 af bedømmelsesudvalget, 1 repræsentant for laboratoriet og 1 eller flere af  

 laboratoriet indkaldte repræsentanter for de virksomheder, der fremstiller de  

 af kontrolordningen omfattede varer.
Orienterende bedømmelser kan endvidere  

 foretages af laboratoriets personale.
 Stk. 3.  Ved en orienterende bedømmelse kan det  

 vareparti (d.v.s. 1 dags produktion af den pågældende vare), hvorfra prøven  

 stammer, enten godkendes til udførsel eller henvises til kontrolbedømmelse.
Stk. 4.  Kontrolbedømmelser foretages af et  

 bedømmelseshold, der er sammensat som angivet i stk. 2, 1. punktum.
Ved en  

 kontrolbedømmelse bedømmes en anden prøve fra samme vareparti, som den  

 tidligere bedømte prøve stammer fra.
Stk. 5.  Såfremt et vareparti ikke godkendes til  

 udførsel ved en kontrolbedømmelse, skal der foretages ombedømmelse af  

 varepartiet, dersom fremstillingsvirksomheden fremsætter skriftlig anmodning  

 derom overfor slagteri- og konserveslaboratoriet.
Ved ombedømmelsen, der  

 foretages af et bedømmelseshold, der er sammensat som angivet i stk. 2, 1.  

 punktum, bedømmes prøver fra det pågældende vareparti udtaget fra  

 fremstillingsvirksomhedens lager.
Højst 1 af bedømmerne må have deltaget i  

 den tidligere bedømmelse af prøver fra det pågældende vareparti.
Dersom  

 fremstillingsvirksomheden skriftligt har gjort synspunkter gældende, der har  

 betydning for ombedømmelsen, skal bedømmerne gøres bekendt med disse.  

 Resultatet af en ombedømmelse er endeligt.
 Stk. 6.  Forinden prøver bedømmes i henhold til  

 bestemmelserne i stk. 2, 1. punktum, og stk. 4 og 5 skal alle mærker være  

 fjernet fra prøverne, således at det ikke kan ses, hvilke virksomheder, der  

 har fremstillet varerne.
 § 4.  Et parti af de af kontrolordningen omfattede  

 varer må udføres her fra landet, såfremt enten prøver af partiet er  

 godkendt til udførsel ved bedømmelser og undersøgelser i henhold til  

 bestemmelserne i dette regulativ, eller partiet er et led i en løbende  

 produktion af en vare.
 Stk. 2.  En vare betragtes som værende i løbende  

 produktion, såfremt enten 3 partier af varen i træk er blevet godkendt til  

 udførsel, eller partier af varen er blevet fremstillet i tiden fra 1.  

 september 1966 til 1. september 1967. Dersom 3 partier af sådanne varer i  

 træk eller 2/5 af de indenfor de seneste 12 måneder indkaldte prøver af  

 sådanne varer er blevet betegnet som uegnet til eksport, betragtes varerne  

 ikke længere som værende i løbende produktion.
§ 5.  Efter hver bedømmelse foretaget på slagteri- og  

 konserveslaboratoriet i henhold til § 3, stk. 2, 4 og 5, tilsender  

 laboratoriet samtlige virksomheder, der fremstiller de af kontrolordningen  

 omfattede varer, en oversigt over bedømmelsesresultaterne, hvori navne og  

 koder er udeladt.
Hver enkelt af de virksomheder, hvis varer er blevet  

 bedømt, får af laboratoriet meddelelse om det eller de løbenumre i  

 oversigten, hvorunder virksomhedens varer er opført.
 Stk. 2.  Slagteri- og konserveslaboratoriet kan afholde  

 demonstrationsbedømmelser for repræsentanter for de virksomheder, der  

 fremstiller de af kontrolordningen omfattede varer, til underretning for  

 disse om de kvalitetskrav, som varerne skal opfylde.
 Stk. 3.  Efter hvert kalenderårs udgang udsender  

 slagteri- og konserveslaboratoriet en beretning om de i kalenderåret  

 foretagne bedømmelser m.v.
§ 6.  Omkostningerne ved den i dette regulativ  

 omhandlede kvalitetskontrol betales indtil videre af det offentlige.
Såfremt  

 resultatet af en i henhold til § 3, stk. 5, foretaget ombedømmelse bliver, at  

 varepartiet ikke godkendes til udførsel, skal den virksomhed, der har  

 fremstillet varen, dog betale et af kvalitetsudvalget fastsat beløb, der så  

 vidt muligt skal dække omkostningerne ved ombedømmelsen.
 § 7.  Slagteri- og konserveslaboratoriet påtager sig  

 ikke ved de i dette regulativ omhandlede undersøgelser, bedømmelser og  

 godkendelser noget økonomisk ansvar hverken overfor sælgere eller overfor  

 købere af de omhandlede varer.
 § 8.  Dette regulativ træder i kraft den 1. september  

 1967.
 Stk. 2.  Partier af de af kontrolordningen omfattede  

 varer, der er fremstilet i tiden fra 1. september 1966 til 1. september 1967,  

 kan udføres her fra landet uden at have været underkastet kontrol efter  

 bestemmelserne i regulativet.
 Stk. 3.  Partier af de af kontrolordningen omfattede  

 varer, der fremstilles efter 1. september 1967, kan i tiden indtil 1.  

 september 1968 udføres her fra landet, selvom de i § 4, stk. 1, indeholdte  

 betingelser ikke er opfyldt.
 Landbrugsministeriet, den 15. august  

 1967.
