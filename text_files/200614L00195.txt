Betænkning afgivet af Udvalget for Udlændinge- og  

 Integrationspolitik den 12. december 2006 Betænkning over Forslag til lov om ændring af udlændingeloven  

 og forskellige andre love  

  

 (Indførelse af  

 selvbetjeningsmodel, ny og forenklet udformning af forsørgelseskravet i  

  

 familiesammenføringssager og reform af studieområdet) [af  

 integrationsministeren (Rikke Hvilshøj)] 1. Udvalgsarbejdet Lovforslaget blev fremsat den 4. oktober 2006 og var til 1.  

 behandling den 27. oktober 2006. Lovforslaget blev efter 1. behandling  

 henvist  

 til behandling i integrationsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og integrationsministeren sendte den 26. september 2006 dette udkast  

 til  

 udvalget, jf. folketingsåret 2005-06, alm. del  bilag 248. Den 9.  

 oktober 2006  

 sendte integrationsministeren de indkomne høringssvar til udvalget, og den  

 19.  

 og den 24. oktober 2006 sendte integrationsministeren supplerende høringssvar  

 og høringsnotater herom til udvalget.
Teknisk gennemgang af lovforslaget Integrationsministeren og embedsmænd fra Integrationsministeriet  

 har den 23. november 2006 over for udvalget foretaget en teknisk gennemgang  

 af  

 lovforslaget, for så vidt angår bemyndigelsesbestemmelsen vedrørende  

 tilknytningskravet.
Spørgsmål Udvalget har stillet 27 spørgsmål til integrationsministeren til  

 skriftlig besvarelse, som denne har besvaret.
Nogle af udvalgets spørgsmål  

 til  

 integrationsministeren og dennes svar herpå er optrykt som bilag til  

 betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Det Radikale Venstres,  

 Socialistisk Folkepartis og Enhedslistens medlemmer af  

 udvalget konstaterer,  

 at der med lovforslaget ikke gives nye processuelle beføjelser i forbindelse  

 med den såkaldte selvbetjeningsmodel.
Af ministerens besvarelser under  

 udvalgsbehandlingen fremgår det, at den nye praksis er hjemlet i  

 forvaltningsloven, og at de formalitetsafviste sager i praksis vil blive  

 betragtet som genansøgninger, hvis blot den udestående dokumentation  

 fremsendes.
Det konstateres  

 tillige, at der i den tekniske gennemgang blev givet tilsagn om, at  

 formalitetsafvisningerne ikke vil indgå i opmålingen af den  

 gennemsnitlige  

 sagsbehandlingstid for sagerne i almindelighed og dermed heller ikke vil  

 komme  

 til at forstyrre billedet af det reelle serviceniveau.
Det er derfor helt  

 uklart, hvorfor ministeren overhovedet har medtaget den  

 såkaldte »selvbetjeningsmodel«  

 i forslaget, da det nærmest får karakter af markedsføring, idet forslaget som  

 nævnt ikke giver ministeren beføjelser, som ministeren ikke har i forvejen.  

 Til  

 gengæld er det falsk markedsføring, idet der ikke er antydning af  

 selvbetjening  

 over den nye sagsbehandlingspraksis.
RV, SF og EL noterer endvidere,  

 at lovforslagets bemyndigelse til at udstede en bekendtgørelse om  

 tilknytningskravet ifølge et svar fra ministeren ikke vil betyde en ændring  

 af den nugældende praksis.
Det beklager RV, SF og EL stærkt.  

 Tilknytningskravet burde afskaffes, da det forhindrer danske statsborgere i  

 at  

 bo i Danmark med deres familie.
 Formålet med  

 forslaget er derimod øget gennemsigtighed, hvilket i sig selv er ønskværdigt.  

 Alene udvalgsbehandlingen har dokumenteret, hvor stort behovet er, og  

 ministeren har endvidere forpligtet sig til at supplere bekendtgørelsen  

 med praksisskabende afgørelser, som vil blive lagt ud på ministeriets  

 hjemmeside.
RV, SF og EL mener  

 derudover, at lovforslaget rummer en lang række forenklinger, som er  

 fornuftige.  

 Det gælder forenkling af forsørgelseskravet, således at det afgørende  

 for  

 vurderingen af forsørgelsesevne i fremtiden bliver, om der modtages  

 hjælp  

 efter aktivloven eller integrationsloven.
Familier, som ikke modtager hjælp  

 efter lov om aktiv socialpolitik eller integrationsloven, vil blive anset for  

 reelt selvforsørgende og vil dermed opfylde det nye forsørgelseskrav.
Det  

 gælder forlængelsesproceduren på asylområdet, således at alle asylsager, som  

 påvirkes af en udvikling i et hjemland, tages op samtidig i stedet for at  

 blive  

 vurderet, efterhånden som de individuelle sager skal forlænges.
Det gælder  

 tillige de nye procedurer på studieområdet og bemyndigelsesbestemmelser til  

 bl.a. at fastsætte, hvilke uddannelser og kurser der kan danne grundlag  

 for meddelelse af opholdstilladelse.
Udenlandske studerende vil herefter  

 på en liste kunne se, om den ønskede uddannelse er godkendt og dermed  

 kan danne grundlag for meddelelse af opholdstilladelse.
Dette  

 skaber  

 større gennemsigtighed for brugerne og understøtter en mere effektiv  

 sagsbehandling på studieområdet.
På alle disse områder medfører forslaget  

 klare  

 fordele for de involverede personer, hvad enten de er familiesammenførte,  

 udenlandske studerende eller flygtninge.
Samlet set vil RV, SF og EL  

 derfor stemme for lovforslaget.
RV, SF og EL vil ikke tage ansvaret for den  

 såkaldte selvbetjeningsmodel, men konstaterer, at forslaget heller ikke i den  

 forbindelse giver ministeren nye beføjelser.
 RV, SF og EL vil på  

 ingen måde tage ansvar for tilknytningskravet, men konstaterer, at  

 lovfor-slaget  

 vil øge gennemsigtigheden omkring reglen, hvilket er formålstjenstligt,  

 indtil  

 den kan afskaffes.
 Med  

 udvalgsbehandlingen er det lykkedes at få visse indrømmelser fra ministeren,  

 hvorfor vi under skyldig hensyntagen til de væsentlige forbedringer og  

 forenklinger,  

 der er i forslaget, altså på trods af betænkeligheden ved  

 »selvbetjeningsmodellen«  

 og modstanden mod tilknytningskravet, kan stemme for lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Anne‑Mette Winther Christiansen (V)  

  

  fmd.  

  

 Kristian Pihl Lorentzen (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Lotte Bundsgaard (S)  

  

  nfmd.  

  

 Bjørn Medom Nielsen (S)   

 Troels Ravn (S)   

 Rasmus Prehn (S)   

 Simon Emil Ammitzbøll (RV)   

 Morten Østergaard (RV)   

 Steen Gade (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 17 Bilagsnr.
Titel 1 Høringssvar, fra integrationsministeren 2 Supplerende høringssvar og høringsnotat, fra  

 integrationsministeren 3 Supplerende høringssvar og høringsnotat, fra  

 integrationsministeren 4 Udkast til tidsplan for udvalgets behandling af L 17 5 Endelig tidsplan for udvalgets behandling af L 17 6 1. udkast til betænkning 7 Supplerende høringsnotat fra integrationsministeren Oversigt over spørgsmål og svar vedrørende L 17 Spm. nr.
Titel 1 Spm. om at redegøre for den nugældende praksis, for så  

 vidt angår inddragelse af opholdstilladelse i familiesammenføringssager på  

 grund af forsørgelseskravet, til integrationsministeren, og ministerens svar  

 herpå 2 Spm. om at redegøre for den forventede virkning af L 17 i  

 relation til forsørgelseskravet, til integrationsministeren, og ministerens  

 svar herpå 3 Spm. om baggrunden for, at man ønsker at straffe  

 personer, der ikke formår at opfylde dokumentationskravene, til  

 integrationsministeren, og ministerens svar herpå 4 Spm. om afskæring af adgang til at klage over en  

 afvisningsafgørelse, til integrationsministeren, og ministerens svar herpå 5 Spm., om kommunerne sørger for at give den relevante  

 vejledning om de mulige opholdsretlige konsekvenser af en ansøgning om  

 offentlige ydelser, til integrationsministeren, og ministerens svar herpå 6 Spm. om, hvad der skal forstås ved »ganske særlige  

 tilfælde«, til integrationsministeren, og ministerens svar herpå 7 Spm. om ændringer i tilknytningskravet med vedtagelse af  

 en bemyndigelsesbestemmelse, til integrationsministeren, og ministerens svar  

 herpå 8 Spm. om at give udvalget en så præcis beskrivelse af  

 indholdet i en kommende bekendtgørelse om tilknytningskravet som muligt med  

 henblik på et optryk i forbindelse med udvalgets betænkning, til  

 integrationsministeren,  

 og ministerens svar herpå 9 Spm. om ministerens redegørelse for de juridiske  

 overvejelser, herunder de sagsbehandlings- og retssikkerhedsmæssige aspekter  

 i forbindelse med indførelse af en selvbetjeningsmodel m.v., til  

 integrationsministeren,  

 og ministerens svar herpå 10 Spm., om ministerens kan oplyse, hvilke overvejelser der  

 ligger bag forslaget om at indføre en selvbetjeningsmodel m.v., til  

 integrationsministeren, og ministerens svar herpå 11 Spm. om ministerens redegørelse for forskellen på  

 henholdsvis »en-kle« og »komplicerede« sager m.v., til  

 integrationsministeren, og ministerens svar herpå 12 Spm., om ministeren kan uddybe nærmere, hvad der ligger i  

 kriteriet »umiddelbart giver indtryk af« (at de almindelige betingelser for  

 familiesammenføring  

 eller tidsubegrænset opholdstilladelse er opfyldt), jf. punkt 2 i  

 bemærkningerne til lovforslaget m.v., til integrationsministeren, og  

 ministerens  

 svar herpå 13 Spm. om, hvorledes ministeren forestiller sig at en ansøger  

 vil blive gjort bekendt med, at vedkommende får sagen behandlet efter  

 proceduren  

 for henholdsvis »enkle« og »komplicerede« ansøgninger m.v., til  

 integrationsministeren, og ministerens svar herpå 14 Spm., om ministeren kan uddybe bemærkningen om, at  

 konsekvensen af, at en ufuldstændig ansøgning bliver afvist, er, at ansøgeren  

 må indgive en ny ansøgning, herunder oplyse, hvilke forhold/retsvirkninger  

 der knytter sig til ansøgningstidspunktet, til integrationsministeren, og  

 ministerens svar herpå 15 Spm., om ministeren kan bekræfte, at når der tales om en  

 »ny ansøgning« i forbindelse med forlængelsessager på  

 familiesammenføringsområdet,  

 er der tale om en ny forlængelsesansøgning, ikke en helt ny  

 familiesammenføringsansøgning, til integrationsministeren, og ministerens  

 svar herpå 16 Spm. om, hvad den nærmere begrundelse er for at afvise en  

 ansøgning, der ikke er fuldt oplyst, frem for at vejlede ansøgeren om, hvilke  

 oplysninger der mangler m.v., til integrationsministeren, og ministerens svar  

 herpå 17 Spm., om ministeren vil yde teknisk bistand til  

 udformning af et ændringsforslag, som følger høringssvaret fra  

 Retssikkerhedsfonden  

 om, at oplysningskravet bør ændres til »der er stillet krav om« eller  

 lignende  

 i stedet for kravet om dokumenter eller oplysninger, der er »nødvendige«, til  

 integrationsministeren, og ministerens svar herpå 18 Spm. om, hvad ministeren forventer der vil gælde af  

 maksimale sagsbehandlingstider for henholdsvis »enkle« og »komplicerede«  

 sager, til integrationsministeren, og ministerens svar herpå 19 Spm., om ministeren kan oplyse, om der findes lignende  

 eksempler på afvisningsbestemmelser i anden lovgivning, til  

 integrationsministeren, og ministerens svar herpå 20 Spm., om ministeren kan uddybe, hvad der nærmere ligger i  

 målsætningen om, at man med indførelsen af selvbetjeningsmodellen vil skabe  

 »større  

 brugertilfredshed« og »øge effektiviteten i sagsbehandlingen« m.v., til  

 integrationsministeren, og ministerens svar herpå 21 Spm. om, hvorvidt ministeren søger at indhente  

 høringssvar fra Datatilsynet, særlig for så vidt angår kommunernes og  

 uddannelsesinstitutionernes indberetningspligt m.v., til  

 integrationsministeren, og ministerens svar herpå 22 Spm., om ministeren kan uddybe, hvad der skal forstås ved  

 kriteriet »hvis det er nærliggende«, at forholdene i en gruppe asylansøgeres  

 hjemland vil ændre sig i løbet af kortere tid, herunder give eksempler på,  

 hvornår det f.eks. kunne være tilfældet, til integrationsministeren, og  

 ministerens svar herpå 23 Spm., om ministeren kan uddybe, hvilken effekt den nye  

 bekendtgørelse om tilknytningskravet vil få på praksis, herunder hvilke  

 forventninger der er til betydningen af den øgede gennemsigtighed, integrationsministeren, og ministerens svar herpå 24 Spm., om ministeren kan redegøre for de hidtidige  

 potentielle konsekvenser af den manglende gennemsigtighed på området m.v.,  

 til integrationsministeren, og ministerens svar herpå 25 Spm., om ministeren i forbindelse med bekendtgørelsen vil  

 sikre, at praksisskabende afgørelser, som ligger til grund for  

 bekendtgørelsens fortolkning, vil blive offentliggjort i anonymiseret form,  

 og sikre, at fremtidige praksisskabende afgørelser ligeledes offentliggøres i  

 anonymiseret form, til integrationsministeren, og ministerens svar herpå 26 Spm. om ministerens oversendelse af eventuelt skriftligt  

 materiale, som lå til grund for den tekniske gennemgang af lovforslaget, for  

 så vidt angår tilknytningskravet m.v., til integrationsministeren, og  

 ministerens  

 svar herpå 27 Spm. om, at ministeren i forlængelse af den tekniske  

 gennemgang af lovforslaget, for så vidt angår tilknytningskravet, bedes  

 oplyse,  

 hvorvidt tilknytningskravet vil være opfyldt m.v., til  

 integrationsministeren,  

 og ministerens svar herpå Bilag 2 Nogle af udvalgets spørgsmål til  

 integrationsministeren og dennes svar herpå Spørgsmål 2, 3, 7, 8, 14, 22 og 25 og integrationsministeren  

 svar herpå er optrykt efter ønske fra RV, SF og EL.
 Spørgsmål 2:
Ministeren bedes redegøre for den forventede virkning af L 17 i  

 relation til forsørgelseskravet, herunder om dette forslag forventes at have  

 betydning for ansøgere i familiesammenføringssager og deres mulighed for at  

 leve op til forsørgelseskravet eller om praksis forventes at forblive  

 uændret? Svar:
 Først og fremmest forventes L 17 at medføre en forenkling.
Efter det gældende forsørgelseskrav skal den herboende person dokumentere,  

 at han eller hun tjener nok til at forsørge ægtefællen eller samleveren.
Der  

 indgår en lang række forskellige indkomsttyper i vurderingen, bl.a.  

 lønindkomst, positiv indkomst ved selvstændig erhvervsvirksomhed, en række  

 offentlige ydelser, herunder efterløn, folkepension, førtidspension og syge-  

 og  

 barselspenge, udbytte fra aktier og renteindkomst.
Som kriterium for, om  

 indtægten er høj nok, anvendes satserne for starthjælp.
Efter det nye forsørgelseskrav er det ikke afgørende, hvor meget  

 man tjener.
Det afgørende er, om den enkelte familie får hjælp til  

 forsørgelse  

 efter lov om aktiv socialpolitik eller integrationsloven.
Gør familien ikke  

 det, vil de blive anset for reelt selvforsørgende og dermed opfylde det nye  

 forsørgelseskrav.
 Det nye forsørgelseskrav forventes ikke at medføre væsentlige  

 ændringer i forhold til, hvilke personer der kan opfylde kravet.
 Den proportionalitetsafvejning, der efter udlændingelovens § 26  

 skal foretages i inddragelsessager, vil endvidere være den samme som hidtil.  

 Ændringen forventes derfor heller ikke at medføre, at flere udlændinge mister  

 opholdsgrundlaget i Danmark.
 Spørgsmål 3:
Ministeren bedes oplyse, hvad der er baggrunden for, at man  

 ønsker at straffe de personer, der ikke formår at opfylde  

 dokumentationskravene, herunder om det ikke er muligt at sikre en hurtigere  

 sagsbehandling af ukomplicerede sager på anden måde og efter den nuværende  

 lovgivning? Svar:
 Formålet med indførelsen af selvbetjeningsmodellen er at skabe  

 større brugertilfredshed og øge effektiviteten i sagsbehandlingen.  

 Selvbetjeningsmodellen skal medvirke til at motivere ansøgeren til i højere  

 grad at tage ansvar for oplysningen af sagen, herunder oplysninger, som  

 ansøgeren og den herboende er de nærmeste til at skaffe.
 Der er således ikke tale om at straffe ansøgere, der ikke  

 medvirker til at oplyse sagen, men om i videst muligt omfang at søge alle  

 sager  

 oplyst så godt som muligt, således at så mange sager som muligt kan behandles  

 på det foreliggende grundlag  til gavn for alle ansøgere.
 Ved at indføre selvbetjeningsmodellen kan brugerne få klar  

 besked om sagsbehandlingstiden og få en hurtig behandling af sagen, hvis de  

 indleverer en korrekt udfyldt og fuldt oplyst ansøgning.
 En afvisning af en ansøgning, der ikke indeholder de nødvendige  

 oplysninger, vil alene have den konsekvens, at ansøgeren må indgive en ny  

 ansøgning.
 Udlændingeservice vil i afvisningsafgørelsen klart og tydeligt  

 angive, hvad der mangler at blive oplyst eller dokumenteret, for at  

 ansøgningen  

 kan blive behandlet.
 Når Udlændingeservice modtager de manglende oplysninger, vil  

 Udlændingeservice behandle ansøgningen.
 I særlige tilfælde, hvor ansøgeren og den herboende ikke er i  

 stand til at oplyse sagen, kan der ses bort fra selvbetjeningsmodellen,  

 således  

 at Udlændingeservice overtager pligten til at indhente de nødvendige  

 oplysninger fra andre myndigheder m.v.
 Det er også i dag muligt at få behandlet en ansøgning om  

 familiesammenføring hurtigere, hvis Udlændingeservice fra starten har alle  

 nødvendige oplysninger og dokumenter til at afgøre sagen.
Imidlertid er mange ansøgninger i dag mangelfulde, og  

 Udlændingeservice må i disse sager indhente de relevante oplysninger fra  

 sagens  

 parter eller fra andre myndigheder.
Dette forlænger sagsbehandlingen til  

 skade  

 for den herboende og ansøgeren.
Endvidere medfører det et stort  

 ressourceforbrug.
 Spørgsmål 7:
 Ministeren bedes bekræfte, at der ikke er tiltænkt ændringer i  

 tilknytningskravet med vedtagelse af en bemyndigelsesbestemmelse.
 Svar:
 Jeg kan bekræfte, at der ikke er tiltænkt ændringer i  

 tilknytningskravet med den foreslåede bemyndigelsesbestemmelse.
 Spørgsmål 8:
 Ministeren bedes i  

 forlængelse af sit løfte under førstebehandlingen give udvalget en så præcis  

 beskrivelse  

 af indholdet i en kommende bekendtgørelse om tilknytningskravet som muligt  

 med  

 henblik på et optryk i forbindelse med udvalgets betænkning.
 svar:
Integrationsministeriets notat af 1. december 2005 indeholder en  

 samlet beskrivelse af anvendelsen af tilknytningskravet ved  

 ægtefællesammenføring.
Notatet er sendt til Folketingets Udvalg for  

 Udlændinge-  

 og Integrationspolitik den 5. december 2005 (UUI alm. del  bilag 53).
I notatet er der foretaget en gennemgang af de enkelte elementer  

 i tilknytningsafvejningen med udgangspunkt i bemærkningerne til lov nr. 365  

 af  

 6. juni 2002, der indførte det gældende tilknytningskrav.
Den mest præcise  

 beskrivelse af indholdet af en kommende bekendtgørelse findes således i  

 notatet, der indeholder følgende retningslinjer for vurderingen af  

 tilknytningskravet:
 Ved afgørelsen af, om tilknytningskravet må anses for opfyldt,  

 skal der altid foretages en konkret vurdering og afvejning på grundlag af  

 alle  

 foreliggende omstændigheder.
I denne afvejning lægges der bl.a. vægt på længden og karakteren  

 af ægtefællernes ophold i de respektive lande, herunder på, hvor de har haft  

 deres opvækst, og hvor de har gået i skole.
Hvis den herboende er født i  

 Danmark eller er kommet hertil som barn og derfor har haft sin opvækst og  

 skolegang  

 i Danmark, må den pågældende som udgangspunkt antages at have opnået en  

 væsentlig tilknytning til Danmark.
Er den herboende født og opvokset i et  

 andet  

 land og således ikke har haft sin opvækst i Danmark, kræves der et  

 længerevarende  

 ophold her i landet for, at den herboende kan anses for at have opnået en  

 væsentlig tilknytning til Danmark.
Efter praksis skal den herboende have haft  

 ophold (opholdstilladelse) i ca. 12 år, forudsat, at den pågældende har gjort  

 en indsats for at blive integreret i det danske samfund, for at opholdet kan  

 anses for længerevarende.
Ægtefællernes uddannelses- eller arbejdsmæssige tilknytning til  

 Danmark m.v. tillægges betydning.
Der lægges ved vurderingen af den  

 herboendes  

 tilknytning til arbejdsmarkedet vægt på fastheden og tilknytningen til  

 arbejdsmarkedet, typen af beskæftigelse, varigheden af beskæftigelsen og på,  

 om  

 arbejdsmarkedstilknytningen er opnået i kraft af kvalifikationer, der er  

 erhvervet  

 gennem uddannelse i Danmark.
 Har den herboende gennem mindst ca. 4-5 år haft en fast  

 arbejdsmarkedstilknytning, vil dette være et moment, der under hensyn til  

 beskæftigelsens karakter og graden af den herboendes integra-tion i Danmark  

 taler for, at den herboende anses for at have opnået en væsentlig tilknytning  

 til landet.
 Har den herboende gennem mindst 7-8 år haft en fast  

 arbejdsmarkedstilknytning, vil dette være et moment, der taler for at anse  

 den  

 herboende for at have opnået en væsentlig tilknytning til landet, uanset at  

 den  

 pågældendes beskæftigelse ikke kan anses for særlig egnet til at medvirke til  

 den pågældendes integration i Danmark.
Der lægges endvidere vægt på ægtefællernes familiemæssige  

 tilknytning til Danmark og til ansøgerens hjemland.
Der lægges herved vægt  

 på,  

 om den herboende har forældre og andre nærtstående familiemedlemmer i  

 Danmark.  

 Hensynet til herboende børn, der kan blive berørt af afgørelsen om  

 ægtefællesammenføring, vil herunder altid indgå i tilknytningsvurderingen.
Herudover lægges der vægt på sproglige færdigheder.
Det vil  

 herunder indgå i tilknytningsafvejningen, om ægtefællen kan tale dansk.
Det  

 indgår endvidere i afvejningen, hvorvidt ægtefællerne kommunikerer sammen på  

 et  

 fælles modersmål, som ikke er dansk.
 Spørgsmål 14:
Ministeren bedes uddybe bemærkningen om, at konsekvensen af, at  

 en ufuldstændig ansøgning bliver afvist, er, at ansøgeren må indgive en ny  

 ansøgning, herunder oplyse, hvilke forhold/retsvirkninger der knytter sig til  

 ansøgningstidspunktet? Svar:
At ansøger må indgive en ny ansøgning, indebærer, at ansøgeren  

 skal supplere en ikke fuldt oplyst ansøgning med de manglende oplysninger,  

 der  

 er nødvendige for at behandle sagen.
Der er således ikke tale om, at  

 udlændingen  

 skal indsende de samme oplysninger flere gange.
 Ifølge udlændingelovens § 27, stk. 1, regnes de tidsrum, der er  

 nævnt i reglerne om tidsubegrænset opholdstilladelse (jf. udlændingelovens §  

 11, stk. 3, 1. pkt., og stk. 4 og 5), bortfald (jf. udlændingelovens § 17,  

 stk.  

 1) og udvisning (jf. udlændingelovens §§ 22, 23 og  

 25 a  

 ) fra tidspunktet for udlændingens  

 tilmelding til folkeregisteret eller, hvis ansøgningen om opholdstilladelse  

 er  

 indgivet her i landet, fra tidspunktet for ansøgningens indgivelse eller fra  

 tidspunktet, hvor betingelserne for opholdstilladelse er opfyldt, hvis dette  

 tidspunkt ligger efter ansøgningstidspunktet.
 Beregningsreglerne i udlændingelovens § 27, stk. 1, omfatter  

 samtlige opholdstilladelser efter udlændingeloven med undtagelse af asyl  

 efter  

 udlændingelovens § 7, hvor de nævnte tidsrum regnes fra tidspunktet for den  

 første meddelelse af opholdstilladelse, jf. udlændingelovens § 27, stk. 2.
 Med hensyn til selvbetjeningsmodellen vil det være tidspunktet  

 for indgivelsen af en fuldt oplyst ansøgning, der vil blive betragtet som  

 ansøgningstidspunktet.
 Spørgsmål 22:
 Ministeren bedes uddybe, hvad der skal forstås ved kriteriet »hvis  

 det er nærliggende«, at forholdene i en gruppe asylansøgeres hjemland vil  

 ændre  

 sig i løbet af kortere tid, herunder give eksempler på, hvornår det f.eks.  

 kunne være tilfældet.
 Svar:
 I bemærkningerne til L 17 er det anført, at opholdstilladelser  

 til flygtninge fremover som udgangspunkt vil blive givet for perioden frem  

 til  

 mulig meddelelse af tidsubegrænset opholdstilladelse, dvs. 7 år.
 Hvis Udlændingeservice efter en generel vurdering finder, at det  

 må forventes, at betingelserne for asyl ikke vil være til stede i hele  

 perioden, vil tilladelsen skulle gives for en kortere periode.
 Det fremgår af bemærkningerne til lovforslaget, at det vil kunne  

 blive relevant at meddele opholdstilladelse for en kortere periode i  

 tilfælde,  

 hvor det er nærliggende, at forholdene i en gruppe asylansøgeres hjemland vil  

 ændre sig i løbet af kortere tid, og asyltilladelsen er givet på baggrund af  

 de  

 aktuelle forhold i hjemlandet.
 Et eksempel herpå kunne være, at en ansøger får meddelt asyl på  

 et tidspunkt, hvor der i den pågældendes hjemland er et systemskifte  

 undervejs.
Det skal understreges, at der ikke ændres på de gældende regler  

 for, hvornår en asyltilladelse kan inddrages.
En asylansøger, der får meddelt  

 opholdstilladelse i en periode på 2 år, vil således på sædvanlig vis få  

 forlænget  

 sin opholdstilladelse efter de 2 år, medmindre der er grundlag for at  

 inddrage  

 opholdstilladelsen.
Afgørelser om inddragelse og nægtelse af forlængelse af  

 opholdstilladelser som flygtning skal administreres i overensstemmelse med  

 flygtningekonventionen.
 Spørgsmål 25:
Vil ministeren i forbindelse med bekendtgørelsen sikre, at  

 praksisskabende afgørelser, som ligger til grund for bekendtgørelsens  

 fortolkning, vil blive offentliggjort i anonymiseret form, og sikre, at  

 fremtidige praksisskabende afgørelser ligeledes offentliggøres i anonymiseret  

 form? Svar:
Der offentliggøres allerede i dag anonymiserede sagsresuméer på  

 Integrationsministeriets og Udlændingeservices hjemmeside.
Disse  

 anonymiserede  

 sagsresuméer skal sammen med de offentliggjorte praksisnotater skabe øget  

 klarhed omkring regler og praksis på udlændingeområdet.
 Dette vil også være tilfældet efter udstedelse af en  

 bekendtgørelse om tilknytningskravet.
