 Resumé  



  

 Et ægtepar der oprindelig var statsborgere i Irak, men efterfølgende havde  

 fået  

 iransk statsborgerskab, rejste ind i Danmark og søgte om  men fik  

 afslag på   

 asyl med henvisning til udlændingelovens § 53 b, stk. 1. Ved afslaget traf  

 Udlændingestyrelsen samtidig afgørelse om at ægteparret kunne udsendes  

 tvangsmæssigt hvis de ikke rejste frivilligt.
 Ombudsmanden rejste under sin behandling af sagen spørgsmål om  

 hvorvidt en afgørelse om tvangsmæssig udsendelse kunne påklages til  

 Ministeriet for Flygtninge, Indvandrere og Integration.
 Ministeriet udtalte over for ombudsmanden at en afgørelse om  

 udsendelse efter ministeriets opfattelse måtte anses som accessorisk til  

 asylafgørelsen, og at dette var baggrunden for at Udlændingestyrelsens  

 afgørelse om udsendelse, der træffes i forbindelse med et afslag på asyl,  

 ikke  

 kunne påklages til ministeriet.
Ombudsmanden udtalte at en afskæring af en rekursadgang fra en  

 underordnet myndighed til en overordnet kræver udtrykkelig lovhjemmel.
Efter  

 ombudsmandens opfattelse burde det direkte fremgå af udlændingeloven at  

 afgørelser om udsendelse i en situation som den foreliggende ikke kunne  

 påklages til ministeriet.
Ombudsmanden udtalte dog at han ikke havde tilstrækkeligt  

 grundlag for at kritisere ministeriets opfattelse.
Selv om begrænsningen af  

 klageadgangen ikke direkte fulgte af lovteksten, syntes en sådan  

 klageafskæring  

 forudsat i forarbejderne til lovforslaget til udlændingelovens §  

 32 a.
Ombudsmanden henstillede til Ministeriet for Flygtninge,  

 Indvandrere og Integration at ministeriet ved en kommende ændring af  

 udlændingeloven præciserede loven på dette punkt.
Ombudsmanden udbad sig  

 underretning om ministeriets skridt i den anledning. (J.nr. 2002-3866-640).
Afgørelse om udsendelse  klagemulighed A og B indrejste i Danmark i  

 december 2001 og søgte asyl.
De oplyste i den forbindelse at de var  

 statsborgere i og bosiddende i Irak.
Under Udlændingestyrelsens behandling af  

 sagen blev det konstateret at A og B er født i Irak, men senere var flyttet  

 til  

 Iran hvor de havde fået iransk statsborgerskab.
 Af Udlændingestyrelsens  

 afslag på asyl af 12. september 2002 fremgik bl.a. følgende:
 Styrelsen har besluttet, at  

 politiet kan udsende dig til ( ), hvis du ikke rejser frivilligt, jf.  

 udlændingelovens  

 §  

 32 a.
 Styrelsen finder ikke, at der  

 er risiko for, at du vil blive udsat for forfølgelse i dit hjemland, eller at  

 der er andre grunde til, at udsendelse ikke kan ske, jf. udlændingelovens §  

 31.
Konsekvenser Du kan ikke klage over  

 afgørelsen til Flygtningenævnet, da styrelsen ikke finder, at din ansøgning  

 er  

 tilstrækkeligt begrundet.
Den er derfor behandlet som åbenbart grundløs, jf.  

 udlændingelovens § 53 b, stk. 1.
Begrundelse Styrelsen har vurderet din  

 asylansøgning i forhold til Iran, hvor du er statsborger og har haft ophold  

 samt bopæl siden 1985 [siden  

 1970  

 ;  

 i afgørelserne til henholdsvis A og B; min bemærkning] og frem til udrejsen i  

 december 2001.
 Du har som begrundelse for  

 din asylansøgning anført, at du er blevet udsat for forskelsbehandling i Iran  

 på grund af din irakiske baggrund, samt at du eventuelt er kommet i  

 myndighedernes søgelys i forbindelse med din asylansøgning i Danmark.
 Styrelsen har ved afgørelsen  

 lagt vægt på, at du ikke har været medlem af et politisk parti, nogen  

 organisation eller forening, og at du ikke har været politisk aktiv i øvrigt.
 Styrelsen har endvidere lagt  

 vægt på, at du ikke har været tilbageholdt, anholdt, sigtet, straffet,  

 eftersøgt  

 eller udsat for husransagning eller i øvrigt haft konflikter med de iranske  

 myndigheder.
 Styrelsen finder ikke, at det  

 kan begrunde asyl, at du angiveligt har været udsat for forskelsbehandling  

 fra  

 befolkningens side i form af forhaling af sagsbehandlingen vedrørende en  

 afgørelse  

 om statsborgerskab og udstedelse af pas, samt at dine børn ikke har de samme  

 jobmuligheder på grund af jeres irakiske baggrund.
 Styrelsen har herved lagt  

 vægt på, at den angiveligt udøvede forskelsbehandling ikke har været af en  

 sådan karakter eller intensitet, at den kan betegnes som asylretlig  

 forfølgelse.
 Styrelsen finder ikke at det  

 kan begrunde asyl, at du er udrejst af Iran og har indgivet asylansøgning i  

 Danmark.
 Styrelsen har herved lagt  

 vægt på, at du ikke har sandsynliggjort, at din asylansøgning er kommet til  

 de  

 iranske myndigheders kendskab.
 Uanset om det lægges til  

 grund, at de iranske myndigheder har fået kendskab til din asylansøgning i  

 Danmark, finder styrelsen ikke, at det kan begrunde asyl.
 Styrelsen har herved lagt  

 vægt på, at det fremgår af styrelsens baggrundsoplysninger, at det ikke er  

 strafbart i Iran at søge asyl i et andet land.
 Styrelsen har ved afgørelsen  

 endvidere lagt vægt på, at du først har søgt asyl efter 2 dages ophold i  

 Danmark.
Styrelsen har ved afgørelsen  

 endelig tillagt det betydelig vægt, at du er udrejst på eget ægte  

 nationalitetspas  

 udstedt kort tid før udrejsen isat dansk visum, uden at du havde problemer  

 ved  

 udrejsen. Den 15. november 2002  

 anmodede A og B Udlændingestyrelsen om at genoptage behandlingen af  

 asylsagen.
De henviste til et tv-program der havde været vist på DR1, og som  

 handlede om en asylansøger der var blevet udsendt til Iran.
Efter As og  

 Bs  

 opfattelse viste tv-udsendelsen at asylansøgere ikke kunne tvangshjemsendes  

 til  

 Iran på grund af risiko for forfølgelse.
 Ved brev af 21. november 2002  

 afslog Udlændingestyrelsen anmodningen og anførte:
 Udlændingestyrelsen har  

 besluttet at give jer afslag på jeres anmodning om genoptagelse af jeres  

 asylsag.
Begrundelse Efter en fornyet gennemgang  

 af jeres asylsag finder Udlændingestyrelsen fortsat ikke, at I opfylder  

 betingelserne for at få opholdstilladelse efter udlændingelovens § 7.
 Styrelsen har ved afgørelsen  

 lagt vægt på, at de i klagen nævnte forhold er indgået i overvejelserne forud  

 for styrelsens afgørelse af den 12-09-2002.
 Styrelsen har således taget  

 stilling til disse forhold, men finder fortsat ikke, at I ved en  

 tilbagevenden  

 til Iran risikerer asylrelevant forfølgelse, hvorfor der ikke er grundlag for  

 at meddele opholdstilladelse efter udlændingelovens § 7.
Styrelsen finder således  

 ikke, at der foreligger nye oplysninger i sagen, og skal som følge heraf  

 henholde sig til afgørelsen af den 12-09-  

 2002. Udlændingestyrelsen forelagde  

 ikke As og Bs anmodning om genoptagelse af asylsagen for Dansk  

 Flygtningehjælp forud for styrelsens afgørelse af 21. november 2002.  

 Styrelsen  

 orienterede Dansk Flygtningehjælp om udfaldet af sagen ved at fremsende en  

 kopi af afgørelsen til Flygtningehjælpen til orientering.
Herefter anmodede Dansk  

 Flygtningehjælp den 5. december 2002 telefonisk Udlændingestyrelsen om en  

 kopi af anmodningen om genoptagelse af asylsagen.
I besvarelse heraf sendte  

 Udlændingestyrelsen den samme dag en kopi af anmodningen af 15. november 2002  

 om genoptagelse af sagen til Dansk Flygtningehjælp.
 Dansk Flygtningehjælp sås  

 ikke at have rettet efterfølgende henvendelser til Udlændingestyrelsen i  

 sagen.
 Den 28. november 2002 klagede  

 A og B til mig og henviste til det ovenfornævnte tv- program der havde været  

 vist på DR1, og som handlede om en asylansøger der var blevet udsendt til  

 Iran.
 Den 16. december 2002 oplyste  

 Udlændingestyrelsen telefonisk over for en af mine medarbejdere at  

 anmodningen  

 om genoptagelse af asylsagen ikke havde været forelagt for Dansk  

 Flygtningehjælp forud for styrelsens afslag af 21. november 2002 på  

 anmodningen  

 om genoptagelse af asylsagen.
Ved brev af 18. december 2002  

 anmodede jeg Udlændingestyrelsen om en udtalelse i anledning af klagen.
Jeg  

 bad  

 i den forbindelse Udlændingestyrelsen om nærmere oplysninger om styrelsens  

 overvejelser med henblik på spørgsmålet om forelæggelse af  

 genoptagelsesanmodningen  

 for Dansk Flygtningehjælp og om styrelsens praksis for at forelægge  

 genoptagelsesanmodninger for Dansk Flygtningehjælp.
Herudover bad jeg om  

 Udlændingestyrelsens  

 bemærkninger til spørgsmålet om hvorvidt afgørelser efter udlændingelovens §  

 32 a  

 kan påklages til ministeren for  

 flygtninge, indvandrere og integration.
Den samme dag orienterede jeg  

 A og B skriftligt om min henvendelse til Udlændingestyrelsen og vedlagde i  

 den  

 forbindelse en kopi af mit brev til styrelsen.
Jeg modtog imidlertid brevet  

 retur fra postvæsenet.
På baggrund af en oplysning fra Dansk Røde Kors Center  

 ( ) om at A og B var udrejst den 18. december 2002, sendte jeg den 10. januar  

 2003 mit brev til A og B af 18. december 2002 til Udlændingestyrelsen og  

 anmodede styrelsen om at udlevere brevet til A og B hvis styrelsen blev  

 bekendt med en eventuel opholdsadresse her i landet. (Min udtalelse i sagen  

 blev ligeledes sendt til Udlændingestyrelsen med en anmodning om udlevering  

 af  

 brevet til A og B hvis styrelsen blev bekendt med en eventuel opholdsadresse  

 her i landet).
 I en udtalelse af 5. februar  

 2003 anførte Udlændingestyrelsen følgende:
 Styrelsen kan i den  

 forbindelse oplyse, at Udlændingestyrelsen efter en fast praksis ikke vil  

 genoptage  

 en asylsag, der er afgjort i åbenbart grundløs proceduren med mindre det  

 fremgår af anmodningen, at der foreligger nye oplysninger af betydning for  

 asylansøgningen.
 Hvis der derimod er tale om  

 nye asylrelevante oplysninger eller anbringender vil spørgsmålet om, hvorvidt  

 sagen fortsat kan behandles i åbenbart grundløs proceduren, blive forelagt  

 for  

 Dansk Flygtningehjælp, forinden der træffes afgørelse i sagen på ny.
 I tilfælde hvor der ikke med  

 genoptagelsesanmodningen er fremkommet nye oplysninger, eller hvor der alene  

 henvises til generelle forhold i hjemlandet, der ikke har konkret betydning  

 for den pågældende sag og endelig i tilfælde, hvor anmodningen er begrundet i  

 forhold, der ikke har asylretlig relevans, træffer Udlændingestyrelsen  

 afgørelse  

 vedrørende genoptagelse uden forudgående forelæggelse for Dansk  

 Flygtningehjælp.
 Efter en ny gennemgang af de  

 pågældendes asylsag fandt styrelsen herefter ikke, at anmodningen om  

 genoptagelse gav anledning til at genoptage de pågældendes asylsag, idet de i  

 anmodningen nævnte forhold var indgået i overvejelserne forud for styrelsens  

 afgørelse af 12. september 2002.
 Styrelsen fandt endvidere  

 ikke grundlag for at forelægge ansøgers anmodning om genoptagelse for Dansk  

 Flygtningehjælp,  

 idet de i anmodningen nævnte forhold indgik i styrelsens indstilling om  

 fortsat behandling i åbenbart grundløs proceduren til Dansk Flygtningehjælp  

 af  

 2. august 2002.
Styrelsen kan i øvrigt  

 oplyse, at styrelsens dokumentationskontor til brug for asylsagsbehandlingen  

 løbende indsamler oplysninger om forholdene i asylansøgernes lande fra en  

 lang  

 række kilder.
Blandt de mest benyttede kilder kan nævnes UNHCR,  

 Udenrigsministeriet,  

 Human Rights Watch, U.S.
State Department Country Reports on Human Rights  

 Practices samt Amnesty International.
Endvidere er Udlændingestyrelsens egne  

 fact-finding missioner en vigtig kilde i forbindelse med  

 asylsagsbehandlingen.
 I forbindelse med styrelsens  

 afgørelse af 12. september 2002 lagde styrelsen vægt på de foreliggende  

 baggrundsoplysninger, hvoraf det fremgår, at en asylansøgning i udlandet ikke  

 i  

 sig selv er strafbart i Iran.
I den pågældende asylsag  

 fandt styrelsen ikke anledning til at forelægge anmodningen om genoptagelse  

 for Dansk Flygtningehjælp, idet det omtalte tv-program ikke angik de  

 pågældende  

 ansøgere.
Styrelsen fandt endvidere ikke anledning til at revurdere de for  

 styrelsen foreliggende baggrundsoplysninger på baggrund af oplysningerne  

 anført i genoptagelsesanmodningen.
 For så vidt angår anmodningen  

 om styrelsens bemærkninger til spørgsmålet om, hvorvidt afgørelser efter  

 udlændingelovens §  

 32 a  

 kan påklages til Ministeriet for Flygtninge, Indvandrere og Integration, vil  

 styrelsen fremsende en særskilt besvarelse.
 Udlændingestyrelsen vil efter  

 aftale med Integrationsministeriets departement besvare spørgsmålet via  

 Integrationsministeriet.
 Med brev af 19. februar 2003  

 sendte Udlændingestyrelsen kopi af asylsagens akter til mig.
 I et notat af 17. februar  

 2003 om påklage til Ministeriet for Flygtninge, Indvandrere og Integration af  

 afgørelser efter udlændingelovens §  

 32 a  

 oplyste Udlændingestyrelsen følgende:
 Folketingets Ombudsmand  

 anfører i sit ovennævnte brev [mit brev af 18. december 2002; min  

 bemærkning],  

 at efter udlændingelovens § 46, stk. 2, kan Udlændingestyrelsens afgørelser  

 påklages til ministeren for flygtninge, indvandrere og integration bortset  

 fra  

 en række konkrete bestemmelser, men afgørelser efter lovens §  

 32 a  

 er ikke omfattet af ordlyden i §  

 46, stk. 2. Ombudsmanden tilføjer videre, at der hertil kommer, at  

 bestemmelsen i § 53 b efter ordlyden omfatter afgørelsen i en sag om  

 opholdstilladelse efter §  

 7.
 Ombudsmanden antyder således,  

 at Udlændingestyrelsens afgørelser efter udlændingelovens §  

 32 a  

 i sager, der behandles i åbenbart  

 grundløs-proceduren, efter lovens ordlyd og systematik må anses for  

 undergivet  

 klageadgang til Integrationsministeriet.
Det bemærkes hertil, at  

 udlændingelovens systematik og lovens forarbejder bygger på det helt  

 principielle udgangspunkt, at asylsager alene behandles af  

 Udlændingestyrelsen  

 og Flygtningenævnet, og at ministeren for flygtninge, indvandrere og  

 integration  

 ingen kompetence har i asylsager.
Det vil derfor savne mening, såfremt  

 Udlændingestyrelsens  

 afgørelser efter lovens §  

 32 a  

 i asylsager, der er behandlet i åbenbart grundløs-proceduren, skulle kunne  

 påklages til Ministeriet for Flygtninge, Indvandrere og Integration, da der  

 er tale om en del af asylafgørelsen.
Såfremt der skulle være klageadgang i  

 disse sager, skulle det være til Flygtningenævnet.
Imidlertid hviler hele  

 åbenbart grundløs- proceduren efter lovforarbejderne på, at der alene sker  

 sagsbehandling i én instans  Udlændingestyrelsen.
For at sikre en  

 retssikkerhedsmæssigt  

 forsvarlig behandling er det som en betingelse for, at styrelsen kan træffe  

 afgørelse  

 uden klageadgang til Flygtningenævnet, fastsat, at Dansk Flygtningehjælp  

 efter  

 en selvstændig samtale med asylansøgeren skal erklære sig enig i, at sagen  

 kan  

 betragtes som åbenbart grundløs.
Dansk Flygtningehjælp tager i den  

 forbindelse også stilling til, om man er enig i, hvorvidt den pågældende  

 asylansøger kan udsendes, hvis denne ikke udrejser frivilligt.
Afgørelsen  

 efter  

 §  

 32 a, der er  

 indeholdt i afgørelsen efter § 7, er således undergivet samme  

 retssikkerhedsmæssige  

 garantier som selve asylafgørelsen.
På denne baggrund er det  

 Udlændingestyrelsens opfattelse, at styrelsens afgørelser efter  

 udlændingelovens  

 §  

 32 a  

 i åbenbart  

 grundløse-asylsager efter lovens forarbejder og systematik ikke kan anses for  

 undergivet klageadgang til hverken Ministeriet for Flygtninge, Indvandrere og  

 Integration eller Flygtningenævnet. I et brev af 14. april 2003  

 fremkom Ministeriet for Flygtninge, Indvandrere og Integration med følgende  

 udtalelse:
   

 Folketingets Ombudsmand  

 har ved brev af 18. december 2002 til Udlændingestyrelsen ( ) anført  

 følgende:
 Som anført ovenfor  

 besluttede Udlændingestyrelsen ved afgørelserne samtidig at politiet kan  

 udsende  

 ansøgerne hvis de ikke udrejser frivilligt, jf. udlændingelovens  

 § 32 a.
Efter udlændingelovens § 46,  

 stk. 2, kan Udlændingestyrelsens afgørelser påklages til ministeren for  

 flygtninge, indvandrere og integration bortset fra de afgørelser der er nævnt  

 i  

 § 9 e, stk. 1, § 33, §  

 42 a,  

 stk. 7, 1. pkt., §  

 42 a,  

 stk. 8, 1. pkt., § 42 d, stk. 2, §  

 53 a  

 og § 53 b.
Afgørelser efter lovens §  

 32  

 a  

 er ikke omfattet af ordlyden af § 46, stk. 2. Hertil  

 kommer at bestemmelsen i § 53 b efter ordlyden omfatter afgørelsen i en  

 sag  

 om opholdstilladelse efter §  

 7.
 Integrationsministeriet skal  

 i den anledning bemærke følgende:
 1. Retsgrundlaget   

 udlændingelovens § 32 a.
 Udlændingelovens §  

 32 a  

 har følgende ordlyd:
Afslag på en ansøgning om  

 opholdstilladelse efter §§ 7-8 eller afgørelser om bortfald eller inddragelse  

 af en sådan opholdstilladelse skal tillige indeholde afgørelse om, hvorvidt  

 udlændingen kan udsendes, hvis denne ikke udrejser frivilligt, jf. §  

 31. Udlændingelovens §  

 32 a  

 blev indsat ved lov nr. 482 af 24.  

 juni 1992 om ændring af udlændingeloven (Familiesammenføring, effektivisering  

 af asylsagsbehandlingen m.v.).
 Det fremgår af  

 bemærkningerne, at baggrunden for bestemmelsen var, at Justitsministeriet i  

 forbindelse med et samråd i Folketingets Retsudvalg og over for  

 Folketingets Ombudsmand  

 havde tilkendegivet, at man ville tage problematikken vedrørende  

 udlændingelovens  

 § 31 op.
 Forud herfor havde  

 Folketingets Ombudsmand den 25. februar 1992 afgivet en redegørelse  

 vedrørende  

 fremgangsmåden ved udsendelse af udlændinge, der havde fået et afslag på  

 ansøgning  

 om opholdstilladelse efter udlændingelovens § 7. I redegørelsen konkluderede  

 Folketingets Ombudsmand, at afgørelsen om udsendelse af en asylansøger efter  

 udlændingelovens § 31 måtte anses for en særskilt afgørelse i  

 forvaltningsretlig  

 henseende, som skulle træffes af Direktoratet for Udlændinge i første  

 instans,  

 og hvor justitsministeren havde den endelige afgørelse som klagemyndighed.
 Justitsministeriet meddelte i  

 brev af 27. februar 1992, at ministeriet lagde Folketingets Ombudsmands  

 udtalelse til grund, og at ministeriet havde anmodet Direktoratet for  

 Udlændinge om at administrere i overensstemmelse hermed, indtil en eventuel  

 lovændring blev gennemført.
Af bemærkningerne til  

 bestemmelsen i § 32 a fremgår blandt andet følgende (lovforslag nr.
L  

 257  

 af 1. april 1992, almindelige bemærkninger, punkt 3.6, side  

 12 f  

 ):
 Den nævnte bestemmelse i  

 udlændingelovens § 31 indebærer en generel forpligtelse for myndighederne til  

 i forbindelse med afgørelser på udlændingelovens område at påse, at forbuddet  

 mod refoulement (dvs. tilbagesendelse til forfølgelseslandet), som er en af  

 flygtningekonventionens grundregler, ikke tilsidesættes.
 For udlændinge, der har fået  

 afslag på en ansøgning om asyl efter udlændingelovens §§ 7-8, eller hvis  

 opholdstilladelse efter §§ 7- 8 er inddraget eller anset for bortfaldet,  

 gælder  

 imidlertid det særlige, at udlændingemyndighederne i forbindelse med disse  

 afgørelser  

 har foretaget en vurdering af forfølgelsesrisikoen i den pågældendes  

 hjemland.
 Som følge af det nære slægtskab  

 mellem denne vurdering og vurderingen efter udlændingelovens § 31 af, om  

 udsendelse kan ske, er det efter Justitsministeriets opfattelse naturligt, at  

 udlændingemyndighederne i forbindelse med afgørelsen i selve asylsagen også  

 tager stilling til spørgsmålet om, hvorvidt § 31 stiller sig hindrende i  

 vejen  

 for, at udlændingen udsendes af landet, hvis den pågældende ikke udrejser  

 frivilligt.
Den foreslåede bestemmelse i  

 § 1, nr. 7, indebærer således, at såvel Direktoratet for Udlændinge som  

 Flygtningenævnet  

 i tilfælde, hvor der meddeles afslag på asyl, eller hvor en opholdstilladelse  

 til en anerkendt flygtning inddrages eller anses for bortfaldet, også  

 udtrykkeligt  

 skal træffe afgørelse om udsendelsesspørgsmålet.
Denne pligt gælder uanset,  

 om  

 direktoratets afgørelse er endelig, idet den er truffet efter bestemmelsen i  

 §  

 53 a, stk. 3, om  

 ansøgninger, der må anses for åbenbart grundløse, eller om direktoratets  

 afgørelse kan indbringes for Flygtningenævnet. Af bemærkningerne samme sted,  

 side 13, højre spalte, fremgår videre:
I tilfælde, hvor asylsagen  

 med Dansk Flygtningehjælps tilslutning afgøres efter bestemmelsen i §  

 53 a, stk. 3, om åbenbart grundløse ansøgninger,  

 skal såvel afgørelsen vedrørende spørgsmålet om asyl som  

 udsendelsesspørgsmålet  

 afgøres efter denne bestemmelse.
Er direktoratets afgørelse vedrørende disse  

 spørgsmål truffet efter reglerne i §  

 53  

 a, stk. 3, kan klage over afgørelserne  herunder over  

 afgørelsen om udsendelse  som nævnt ikke indgives til  

 Flygtningenævnet. 2. Integrationsministeriets  

 udtalelse.
Udlændingelovens §  

 32 a  

 fastslår, at der altid i  

 forbindelse med afgørelse af spørgsmål om asyl tillige skal træffes afgørelse  

 om udsendelse.
Hermed præciseres, at stillingtagen til, om en afvist  

 asylansøger  

 kan udsendes sker ved en selvstændig afgørelse.
 Afgørelser om udsendelse, der  

 træffes i forbindelse med afgørelser af spørgsmålet om asyl, anses som  

 accessoriske til asylafgørelsen, jf. bestemmelsens angivelse af, at afslaget  

 skal indeholde afgørelse om, hvorvidt udlændingen kan udsendes  .  

 Dette  

 beror på den nære sammenhæng, der er mellem de to vurderinger, der skal  

 anlægges ved de to afgørelser.
 På denne baggrund antages  

 det, at Udlændingestyrelsens afgørelser om udsendelse truffet i forbindelse  

 med afslag på asyl ikke kan påklages til Integrationsministeriet, uanset at  

 afgørelser efter udlændingelovens §  

 32 a  

 ikke er nævnt i udlændingelovens § 46, stk. 2.
 På samme måde antages  

 indbringelse af Udlændingestyrelsens afslag på asyl for Flygtningenævnet  

 tillige at omfatte den samtidigt trufne afgørelse om udsendelse, uanset at  

 afgørelser efter udlændingelovens § 32 a ikke er nævnt i  

 udlændingelovens § 53 a, stk. 1.
 Endelig anses afgørelse af  

 udsendelsesspørgsmålet omfattet af ordlyden afgørelsen af en sag om  

 opholdstilladelse i udlændingelovens § 53 b, stk. 1, jf. bemærkningerne  

 til  

 udlændingelovens §  

 32 a,  

 som er citeret ovenfor under punkt 1.
 Dette harmonerer med, at  

 Integrationsministeriet heller ikke i øvrigt  f.eks. i sager om  

 meddelelse af  

 opholdstilladelse af humanitære grunde, jf. udlændingelovens § 9b, eller på  

 grund af udsendelseshindringer, jf. udlændingelovens § 9 c  tager  

 stilling  

 til spørgsmål, der forudsætter en vurdering af asylretlige forhold.
 Ombudsmandens udtalelse 1. Klagemulighed Efter § 14 i ombudsmandsloven (lov nr. 473 af 12. juni 1996 om Folketingets  

 Ombudsmand) kan ombudsmanden ikke behandle klager over forhold der kan  

 indbringes for en højere forvaltningsmyndighed, før denne myndighed har  

 truffet afgørelse.
 Denne bestemmelse har dannet grundlag for at min undersøgelse af Deres sag  

 har omfattet spørgsmålet om hvorvidt Udlændingestyrelsens afgørelse efter  

 udlændingelovens §  

 32 a  

 kan påklages til en anden myndighed.
 Udlændingeloven (bekendtgørelse nr. 608 af 17. juli 2002 af udlændingeloven)  

 indeholder i §  

 32 a  

 følgende bestemmelse:
  

  

 §  

 32 a.  

  

 Afslag på en ansøgning om opholdstilladelse efter §§ 7-8 eller afgørelser om  

 bortfald eller inddragelse af en sådan opholdstilladelse skal tillige  

 indeholde  

 afgørelse om, hvorvidt udlændingen kan udsendes, hvis denne ikke udrejser  

 frivilligt, jf. §  

 31. Efter udlændingelovens § 46,  

 stk. 2, kan Udlændingestyrelsens afgørelser påklages til ministeren for  

 flygtninge, indvandrere og integration bortset fra de afgørelser der er nævnt  

 i § 33, §  

 42 a,  

 stk. 7, 1. pkt., §  

 42 a,  

 stk. 8, 1. pkt., § 42 d, stk. 2, §  

 53 a  

 og § 53 b (jf. bekendtgørelse nr. 608 af 17. juli 2002 af udlændingeloven som  

 ændret ved lov nr. 1044 af 17. december 2002). Afgørelser efter lovens §  

 32 a  

 (jf. § 31) er ikke omfattet af  

 ordlyden i § 46, stk. 2.
Bestemmelsen i  

 udlændingelovens § 32 a blev indsat i udlændingeloven ved lov nr.  

 482  

 af 24. juni 1992 på baggrund af lovforslag nr.
L 257 af 1. april 1992. Om den  

 nærmere forståelse af bestemmelsen kan henvises til de citater som  

 Ministeriet  

 for Flygtninge, Indvandrere og Integration har gengivet i sin udtalelse af  

 14.  

 april 2003.
Det er ministeriets  

 opfattelse at en afgørelse om udsendelse må anses som accessorisk til  

 asylafgørelsen,  

 og at dette er baggrunden for at Udlændingestyrelsens afgørelse om udsendelse  

 der træffes i forbindelse med et afslag på asyl, ikke kan påklages til  

 ministeriet.
Dette gælder uanset at afgørelser efter udlændingelovens  

 § 32 a ikke er nævnt i samme lovs § 46, stk. 2.
Efter min gennemgang af sagen  

 har jeg ikke tilstrækkeligt grundlag for at kritisere ministeriets opfattelse  

 af at der ikke i en situation som den foreliggende er mulighed for at klage  

 over Udlændingestyrelsens afgørelse om udsendelse til ministeriet.
Selv om  

 begrænsningen af klageadgangen ikke direkte følger af lovteksten, synes en  

 sådan  

 klageafskæring forudsat i forarbejderne til lovforslaget, jf. de almindelige  

 bemærkninger, punkt 3.6, s. 13 (højre spalte)  gengivet i ministeriets  

 udtalelse  

 af 14. april 2002.
Det antages imidlertid at  

 afskæring af en rekursadgang fra en underordnet myndighed til en overordnet  

 kræver udtrykkelig  

  

 lovhjemmel.
Det  

 bør derfor efter min opfattelse direkte fremgå af udlændingeloven at  

 afgørelser om udsendelse i en situation som den foreliggende ikke kan  

 påklages  

 til ministeriet.
Jeg henviser til Karsten Loiborg mfl., Forvaltningsret  

 (2002), s. 958.
Jeg henstiller derfor til  

 Ministeriet for Flygtninge, Indvandrere og Integration at ministeriet ved en  

 kommende ændring af udlændingeloven præciserer loven på dette punkt.
Samtidig  

 anmoder jeg ministeriet om underretning om ministeriets skridt i den  

 anledning.
2. Udlændingestyrelsens afgørelser af 12. september 2002 Ved Udlændingestyrelsens  

 afgørelser af 12. september 2002 fik De afslag på Deres ansøgning om asyl og  

 blev pålagt at udrejse af Danmark straks.
Det fremgår af afgørelserne at De  

 ikke kan klage over dem til Flygtningenævnet da Udlændingestyrelsen ikke  

 finder at ansøgningerne er tilstrækkeligt begrundet, og at de derfor er  

 blevet  

 behandlet som åbenbart grundløse, jf. udlændingelovens § 53 b, stk. 1.
Udlændingestyrelsen kan  

 bestemme at afgørelsen i en asylsag hvor ansøgningen må anses for åbenbart  

 grundløs, ikke kan indbringes for Flygtningenævnet.
Det er dog en  

 forudsætning  

 at sagen forinden har været forelagt for Dansk Flygtningehjælp, jf.  

 udlændingelovens § 53 b, stk. 1.
En ansøgning anses for  

 åbenbart grundløs bl.a. i de tilfælde hvor de omstændigheder som ansøgeren  

 påberåber sig, åbenbart ikke kan føre til meddelelse af opholdstilladelse  

 efter § 7, i de tilfælde hvor de omstændigheder som ansøgeren påberåber sig,  

 efter Flygtningenævnets praksis åbenbart ikke kan føre til meddelelse af  

 opholdstilladelse efter § 7, og i de tilfælde hvor de omstændigheder som  

 ansøgeren påberåber sig, åbenbart ikke stemmer overens med generelle  

 baggrundsoplysninger  

 om forholdene i ansøgerens hjemland eller tidligere opholdsland.
Jeg kan  

 henvise  

 til ordlyden af § 53 b og til bemærkningerne til § 53 b i lov nr. 365 af 6.  

 juni 2002 (L 152, s. 95ff).
 Det fremgår af sagens akter  

 at Dansk Flygtningehjælp ved brev af 9. august 2002 til Udlændingestyrelsen  

 tiltrådte at sagen blev behandlet i proceduren for åbenbart grundløse sager,  

 og  

 at De kunne udsendes til Iran.
 Herefter og efter en gennemgang  

 af sagens akter kan jeg ikke kritisere Udlændingestyrelsen for den 12.  

 september 2002 at have afslået Deres anmodning om asyl under henvisning til  

 udlændingelovens § 53 b, stk. 1, og for samtidig at have besluttet at  

 politiet kunne udsende Dem hvis De ikke rejste frivilligt.
 Jeg bemærker herved at jeg i  

 Deres sag ikke har fundet anledning til at udtale mig om den retlige  

 henvisning  

 i begrundelsen for Udlændingestyrelsens afgørelse af 12. september 2002, jf.  

 forvaltningslovens § 24, stk. 1, 1. pkt.
3. Udlændingestyrelsens afgørelse af 21. november 2002 Om der er grundlag for at  

 genoptage en sag, hviler især på en vurdering af om der i forhold til den  

 oprindelige behandling af sagen er kommet væsentlige nye oplysninger som må  

 antages at kunne medføre en ændret bedømmelse af sagen.
En afgørelse om  

 genoptagelse  

 bygger på vurderinger og afvejninger af en række forskellige hensyn og  

 omstændigheder.
Jeg kan kun kritisere sådanne vurderinger og afvejninger hvis  

 der er særlige omstændigheder i sagen.
Jeg har overvejet spørgsmålet  

 om hvorvidt Udlændingestyrelsen burde have forelagt Deres anmodning om  

 genoptagelse  

 af asylsagen for Dansk Flygtningehjælp før styrelsen den 21. november 2002  

 afslog at genoptage sagen.
I mine overvejelser er indgået den betragtning at  

 Deres anmodning af 15. november 2002 kan opfattes som indeholdende en  

 indsigelse  

 af bevismæssig karakter mod de foreliggende baggrundsoplysninger.
Jeg har imidlertid ikke  

 fundet tilstrækkelig anledning til i Deres sag at afgive en egentlig  

 ombudsmandsudtalelse  

 om det nævnte spørgsmål.
Jeg har herved lagt vægt på det oplyste om dels  

 karakteren  

 af de baggrundsoplysninger der sædvanligvis foreligger for  

 Udlændingestyrelsen, dels styrelsens vurdering af indholdet af det omtalte  

 tv-program.
Herudover har jeg lagt vægt på det forhold at Dansk  

 Flygtningehjælp  

 modtog  ganske vist efterfølgende  en kopi af Deres  

 genoptagelsesanmodning  

 uden at dette ses at have givet flygtningehjælpen anledning til at foretage  

 sig  

 noget i Deres sag.
 Herefter og på baggrund af en  

 gennemgang af Deres sag mener jeg ikke at der er sådanne særlige  

 omstændigheder at jeg vil kunne kritisere Udlændingestyrelsens afgørelse af  

 21.  

 november 2002.
Jeg har ikke grundlag for at  

 foretage mig yderligere i anledning af Deres henvendelse til mig. Den 21. januar 2004  

 underrettede Ministeriet for Flygtninge, Indvandrere og Integration mig om at  

 regeringen forventede at fremsætte et forslag til lov om ændring af  

 udlændingeloven  

 for Folketinget i begyndelsen af marts 2004. Ministeriet oplyste at  

 lovforslaget  

 blandt andet ville indeholde et forslag om en præcisering af udlændingeloven  

 således at det direkte fremgår af udlændingeloven at Udlændingestyrelsens  

 afgørelser om udsendelse efter åbenbart grundløs-proceduren i asylsager ikke  

 kan påklages til ministeriet.
 Den 16. marts 2004 meddelte  

 ministeriet mig at lovforslaget forventedes fremsat i uge 14.
 Den 22. marts 2004 meddelte  

 jeg ministeriet at jeg ikke foretog mig mere i sagen.
