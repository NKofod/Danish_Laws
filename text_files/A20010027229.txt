Bekendtgørelse af  

  

 lov om udøvelse af lægegerning Herved bekendtgøres lov om udøvelse af  

 lægegerning, jf. lovbekendtgørelse nr. 632 af 20. juli 1995, med de  

 ændringer,  

 der følger af lov nr. 386 af 22. maj 1996, lov nr. 463 af 10. juni 1997, lov  

 nr. 482 af 1. juli 1998, lov nr. 396 af 2. juni 1999, lov nr. 345 af 17. maj  

 2000 og lov nr. 1312 af 20. december 2000.
Kapitel 1 Ret til at udøve lægegerning § 1.  

  

 Ret  

 til at udøve lægegerning og betegne sig som læge har kun den, der har  

 modtaget  

 autorisation eller i øvrigt har adgang til at udøve lægegerning i henhold til  

 §§ 2, 3 og 3 a.
 § 2.  

  

 Autorisation  

 som læge meddeles af Sundhedsstyrelsen den, der har bestået dansk  

 lægevidenskabelig embedseksamen, og som overfor et lægevidenskabeligt  

 fakultet  

 har aflagt lægeløftet.
 Stk. 2.  

  

 Reglerne  

 for lægevidenskabelig embedseksamen fastsættes af undervisningsministeren  

 efter  

 forhandling med sundhedsministeren.
Stk. 3.  

  

 Autorisation  

 kan ikke meddeles den, der må antages at være farlig for sine medmennesker  

 under udøvelse af lægegerning enten på grund af legemlige mangler eller varig  

 eller med mellemrum indtrædende mangelfuld sjælstilstand, hvad enten denne  

 skyldes sygdom eller misbrug af alkohol, lægemidler og lignende, eller på  

 grund  

 af udvist grov uduelighed.
Autorisation kan endvidere nægtes under de i  

 straffelovens § 78, stk. 2, nævnte omstændigheder.
 Stk. 4.  

  

 Tilladelse  

 til selvstændigt virke som læge meddeles af Sundhedsstyrelsen den læge, der  

 har  

 gennemgået den i stk. 5 omhandlede uddannelse eller en uddannelse, der  

 kan  

 sidestilles hermed.
Stk. 5.  

  

 Sundhedsministeren  

 fastsætter efter forhandling med undervisningsministeren nærmere regler for  

 den  

 supplerende praktiske grunduddannelse af de i stk. 1 nævnte læger med  

 henblik på selvstændigt virke som læge.
Uddannelsen skal foregå under  

 ansættelse og have en varighed på 18 måneder.
Stk. 6.  

  

 Såfremt det  

 er nødvendigt for at skaffe læger adgang til den i stk. 5 nævnte  

 uddannelse kort efter aflagt eksamen, kan sundhedsministeren pålægge  

 kommunernes sygehuse, Hovedstadens Sygehusfællesskab samt private sygehuse,  

 som  

 modtager offentlig støtte, eller på hvilke patienter indlægges for offentlig  

 regning, at modtage læger i forhold til deres behov for lægeuddannet  

 personale.  

 Nærmere regler om sådanne pålæg fastsættes af sundhedsministeren efter  

 forhandling med bestyrelsen for Hovedstadens Sygehusfællesskab og  

 Amtsrådsforeningen i Danmark, og således at der ikke pålægges noget sygehus  

 m.v. pligt til at modtage et større antal læger end gennemsnittet af det  

 antal,  

 som i de sidste 3 år har haft tilsvarende virksomhed på sygehuset m.v.,  

 medmindre forholdene forandres.
I tilfælde, hvor læger ikke inden for et  

 rimeligt tidsrum efter eksamen kan få adgang til den kliniske uddannelse,  

 bemyndiges sundhedsministeren til at dispensere fra de i medfør af  

 stk. 5  

 fastsatte regler.
 Stk. 7.  

  

 Sundhedsministeren  

 fastsætter gebyrer for meddelelse af tilladelse til selvstændigt virke som  

 læge  

 baseret på uddannelse gennemført her i landet eller i udlandet.
§ 3.  

  

 En  

 læge, som ikke har opnået den i § 2, stk. 4, nævnte tilladelse, kan  

 virke i underordnet stilling på sygehus eller som amanuensis hos eller  

 midlertidig stedfortræder for en alment praktiserende læge.  

 Sundhedsministeren  

 kan, for så vidt det skønnes nødvendigt for at undgå misbrug af foranstående  

 regel, fastsætte begrænsninger i denne.
Forinden en læge kan tiltræde en af  

 de  

 nævnte stillinger, skal han overfor embedslægeinstitutionen, i København  

 stadslægen, ved forevisning af autorisationsbevis godtgøre at opfylde  

 betingelserne for stillingens overtagelse.
 Stk. 2.  

  

 Sundhedsministeren  

 fastsætter regler for videreuddannelse udover den i § 2, stk. 5,  

 nævnte uddannelse med henblik på udøvelse af nærmere bestemte lægelige  

 funktioner, herunder virke i almen praksis, og for anvendelse af særlige  

 betegnelser for læger, der har gennemgået sådan uddannelse.
 Stk. 3.  

  

 Sundhedsministeren  

 fastsætter gebyrer for meddelelse af tilladelse til at betegne sig som alment  

 praktiserende læge baseret på uddannelse gennemført her i landet eller i  

 udlandet.
 Stk. 4.  

  

 Såfremt  

 befolkningens behov for lægehjælp under større epidemier og lignende ikke kan  

 fyldestgøres, kan sundhedsministeren meddele andre end læger midlertidig  

 tilladelse til at udøve lægegerning.
§ 3 a.  

  

 Sundhedsministeren  

 kan fastsætte sådanne bestemmelser om udøvelse af lægegerning her i landet,  

 som  

 er nødvendige til gennemførelse af overenskomster om fælles nordisk  

 arbejdsmarked for læger og direktiver vedtaget af De europæiske Fællesskaber.  

1) Stk. 2.  

  

 Sundhedsstyrelsen  

 kan meddele personer, der i udlandet har gennemgået uddannelser, som kan  

 sidestilles med de i § 2 nævnte uddannelser, autorisation og tilladelse  

 til selvstændigt virke som læge her i landet.
I tilladelsen kan fastsættes  

 begrænsninger i den pågældendes udøvelse af lægegerning.
Tilladelsen kan  

 tidsbegrænses.
 Stk. 3.  

  

 Er  

 autorisation som læge her i landet givet på grund af autorisation i et andet  

 land, kan Sundhedsstyrelsen fratage den pågældende autorisationen, dersom  

 autorisationen i det andet land fratages ham eller på anden måde taber sin  

 gyldighed.
§ 4.  

  

 En  

 læge må ikke uden særlig tilladelse betegne sig som speciallæge.  

 Sundhedsministeren afgør efter en gennem Sundhedsstyrelsen fremsendt  

 indstilling fra det i § 4 a nævnte nationale råd for lægers  

 videreuddannelse, inden for hvilke grene af lægevidenskaben læger kan opnå  

 tilladelse til at betegne sig som speciallæge.
Tilladelsen meddeles af  

 Sundhedsstyrelsen.
 Stk. 2.  

  

 Sundhedsministeren  

 fastsætter gebyrer for meddelelse af tilladelse til at betegne sig som  

 speciallæge baseret på uddannelse gennemført her i landet eller i udlandet.
 Stk. 3.  

  

 En læge må  

 ikke betegne sig som eller praktisere som tandlæge, medmindre han opfylder de  

 betingelser herfor, der stilles i lovgivningen om udøvelse af  

 tandlægevirksomhed.
 § 4 a.  

  

 Sundhedsministeren  

 nedsætter et nationalt råd for lægers videreuddannelse, der rådgiver  

 myndighederne i spørgsmål om lægers videreuddannelse.
 Stk. 2.  

  

 Rådet  

 består af en formand, formændene for de regionale videreuddannelsesråd, jf.  

 § 4 b, og et af sundhedsministeren nærmere fastsat antal medlemmer.
Stk. 3.  

  

 Formanden  

 og medlemmerne udnævnes for en fireårig periode.
Genudnævnelse kan finde  

 sted.
Stk. 4.  

  

 Sundhedsministeren  

 udnævner efter indstilling fra Sundhedsstyrelsen rådets formand.  

 Sundhedsstyrelsen udnævner de øvrige medlemmer samt suppleanter, der kan  

 fungere i medlemmernes forfald.
Suppleanterne udnævnes for samme periode som  

 de  

 medlemmer, de skal være suppleanter for.
Stk. 5.  

  

 Til at  

 vejlede rådet udnævner Sundhedsstyrelsen for en fireårig periode speciallæger  

 inden for hvert anerkendt speciale.
Genudnævnelse kan finde sted.
Stk. 6.  

  

 Sundhedsministeren  

 fastsætter nærmere regler om rådets sammensætning.
Sundhedsstyrelsen  

 fastsætter  

 regler for rådets virksomhed.
§ 4 b.  

  

 Amtskommunerne,  

 Hovedstadens Sygehusfællesskab samt Københavns og Frederiksberg Kommuner  

 nedsætter i fællesskab regionale videreuddannelsesråd for læger for  

 henholdsvis 1)  

 	  

    

 Hovedstadens  

 Sygehusfællesskab, Københavns Amt, Frederiksborg Amt, Bornholms Amt, Roskilde  

 Amt, Vestsjællands Amt og Storstrøms Amt, 2)  

 	  

    

 Fyns Amt,  

 Sønderjyllands Amt, Ribe Amt og Vejle Amt og 3)  

 	  

    

 Ringkøbing Amt, Århus  

 Amt, Viborg Amt og Nordjyllands Amt.
 Stk. 2.  

  

 De  

 regionale videreuddannelsesråd har til opgave at rådgive regionens amter og  

 Hovedstadens Sygehusfællesskab i forhold vedrørende den lægelige  

 videreuddannelse samt at træffe afgørelse vedrørende fordeling af  

 uddannelsesforløb inden for regionen, godkendelse af uddannelsesafdelinger og  

 tilrettelæggelse af uddannelsesforløb m.v.
 Stk. 3.  

  

 De  

 regionale videreuddannelsesråds afgørelser kan påklages til  

 Sundhedsstyrelsen.
 Stk. 4.  

  

 Sundhedsstyrelsen  

 fastsætter nærmere regler for videreuddannelsesrådenes sammensætning og  

 virksomhed.
 § 5.  

  

 Autorisation  

 som læge kan fratages - og generhverves - efter reglerne i lov om  

 sundhedsvæsenets centralstyrelse.
Stk. 2.  

  

 En læge kan  

 over for Sundhedsstyrelsen fraskrive sig sin autorisation for tid og indtil  

 videre.
Autorisationen generhverves, når en fastsat tidsfrist for  

 fraskrivelsen  

 er udløbet, og kan tillige generhverves efter ansøgning til  

 Sundhedsstyrelsen,  

 såfremt de omstændigheder, der begrundede fraskrivelsen, ikke længere findes  

 at  

 være til stede.
Stk. 3.  

  

 Sundhedsstyrelsens  

 afgørelse kan påklages til sundhedsministeren.
Afslår sundhedsministeren  

 klagen, kan klageren forlange sundhedsministerens afgørelse indbragt for  

 domstolene, såfremt der er forløbet mindst 1 år efter, at den pågældende har  

 fraskrevet sig autorisationen, eller efter, at generhvervelsen er nægtet ved  

 dom.
Sundhedsministerens afgørelse skal indeholde oplysning om adgangen til  

 at  

 begære domstolsprøvelse og om fristen herfor.
Stk. 4.  

  

 Begæring  

 efter stk. 3 om domstolsprøvelse skal fremsættes over for  

 sundhedsministeren inden 3 uger efter, at sundhedsministerens afgørelse er  

 meddelt den pågældende.
Sundhedsministeren anlægger sag imod den pågældende i  

 den borgerlige retsplejes former.
Kapitel 1 A Særligt om retten til at ordinere euforiserende  

 stoffer § 5 a.  

  

 Anser  

 Sundhedsstyrelsen det for ønskeligt, at der føres kontrol med en læges  

 ordinationer af euforiserende stoffer, kan den pålægge ham at føre nøjagtige  

 optegnelser om disse ordinationer, herunder om ordinationernes tidspunkt, art  

 og mængde, patientens navn og adresse og indikationen for ordinationen, og at  

 indsende disse optegnelser til embedslægen efter nærmere af Sundhedsstyrelsen  

 fastsatte bestemmelser.
 Stk. 2.  

  

 Bestemmelserne  

 om ordination i dette kapitel gælder også om lægens personlige forbrug.
 Stk. 3.  

  

 Sundhedsstyrelsen  

 afgør, hvad der i dette kapitel forstås ved euforiserende stoffer.
 § 5 b.  

  

 Dersom  

 en læge, hvem der er meddelt pålæg efter § 5 a, begår væsentlig  

 overtrædelse af dette, eller dersom det af hans optegnelser fremgår, at han  

 ordinerer euforiserende stoffer på uforsvarlig måde, kan Sundhedsstyrelsen  

 fratage ham retten til at ordinere alle eller enkelte grupper af disse  

 stoffer  

 for en tid af fra 1 til 5 år eller indtil videre.
Stk. 2.  

  

 I  

 påtrængende tilfælde kan sådan fratagelse ske, selvom der ikke er meddelt  

 pålæg  

 efter § 5 a, når det af foreliggende oplysninger fremgår, at en læge  

 ordinerer euforiserende stoffer til eget forbrug på uforsvarlig måde.
Der  

 skal  

 dog først være givet lægen lejlighed til mundtligt at udtale sig overfor  

 Sundhedsstyrelsen.
Stk. 3.  

  

 Afslår  

 sundhedsministeren en klage over Sundhedsstyrelsens fratagelse af retten til  

 at  

 ordinere euforiserende stoffer, kan lægen forlange sundhedsministerens  

 afgørelse indbragt for domstolene.
Han skal i så fald over for  

 sundhedsministeren fremsætte begæring herom inden 3 uger efter, at  

 sundhedsministerens afgørelse er meddelt den pågældende.
Sundhedsministeren  

 anlægger sag imod den pågældende i den borgerlige retsplejes former.
 Stk. 4.  

  

 Sundhedsstyrelsens  

 afgørelse har, dersom den ikke bestemmer andet, virkning straks fra  

 afgørelsens  

 modtagelse og uafhængigt af, om sagen indbringes for sundhedsministeren og  

 domstolene.
 § 5 c.  

  

 En  

 læge kan overfor Sundhedsstyrelsen fraskrive sig retten til at ordinere  

 euforiserende stoffer eller en nærmere angiven gruppe af sådanne stoffer for  

 tid eller indtil videre.
§ 5 d.  

  

 Når  

 en læge efter ovenstående bestemmelser helt eller delvis har mistet retten  

 til  

 at ordinere euforiserende stoffer, påhviler det embedslægeinstitutionen at  

 foretage de til lægens praksis fornødne ordinationer af sådanne stoffer.  

 Sundhedsstyrelsen kan dog udpege en anden dertil villig læge til at foretage  

 disse ordinationer.
Nærmere regler om fremgangsmåden ved disse ordinationer  

 kan  

 fastsættes af Sundhedsstyrelsen.
§ 5 e.  

  

 Sundhedsstyrelsen  

 kan på ethvert tidspunkt efter ansøgning tilbagegive en læge retten til at  

 ordinere euforiserende stoffer eller en nærmere angiven gruppe af stofferne.  

 Afslår sundhedsministeren en klage over Sundhedsstyrelsens afgørelse, kan  

 lægen  

 begære denne afgørelse prøvet ved domstolene, hvis der er forløbet mindst et  

 år, efter at der er truffet endelig bestemmelse om rettens bortfald, og  

 mindst  

 et år, efter at generhvervelse senest er nægtet ham ved dom.
Det er en  

 betingelse for afgørelsens prøvelse ved domstolene, at lægen fremsætter  

 begæring herom overfor ministeren inden 3 uger fra det tidspunkt, da han ved  

 forkyndelse eller anbefalet brev er blevet gjort bekendt med afgørelsen.  

 Sundhedsministeren foranlediger herefter retssag anlagt mod lægen i den  

 borgerlige retsplejes former.
§ 5 f.  

  

 Ordination  

 af euforiserende stoffer som led i behandling af personer for stofmisbrug  

 foretages af læger ansat i kommunale lægestillinger samt i lægestillinger ved  

 Hovedstadens Sygehusfællesskab.
Dog kan enkeltstående ordinationer som led i  

 abstinensbehandling af kort varighed foretages af andre læger.
 Stk. 2.  

  

 Ordinationsretten  

 efter stk. 1, 1. pkt., kan efter aftale i nærmere bestemte tilfælde  

 overlades til en anden læge, herunder en alment praktiserende læge eller en  

 praktiserende speciallæge.
 Stk. 3.  

  

 Sundhedsstyrelsen  

 fastsætter nærmere regler for ordinationen samt for den hertil knyttede  

 udlevering og kontrol, herunder om adgangen til at lade udlevering og  

 kontrolforanstaltninger finde sted lokalt.
 Stk. 4.  

  

 Denne  

 bestemmelse gælder ikke for behandling i Kriminalforsorgens institutioner.  

 Justitsministeren fastsætter efter drøftelse med Sundhedsstyrelsen regler for  

 samarbejdet mellem Kriminalforsorgens læger og de læger, der er omfattet af  

 stk. 1.
Kapitel 2 Lægens pligter § 6.  

  

 En  

 læge er under udøvelsen af sin gerning forpligtet til at vise omhu og  

 samvittighedsfuldhed, herunder også ved økonomisk ordination af lægemidler,  

 benyttelse af medhjælp m.v.
§ 6 a.  

  

 (Ophævet) § 7.  

  

 Enhver  

 læge er forpligtet til på begæring at yde den første fornødne lægehjælp, når  

 hurtig lægehjælp efter de foreliggende oplysninger må anses for påtrængende  

 nødvendig, såsom ved forgiftningstilfælde, større blødninger, kvælningsanfald  

 og fødsler, hvor jordemoderhjælp ikke kan skaffes til veje, eller hvor  

 jordemoderen tilkalder lægen.
Har lægen gyldigt forfald, eller kan rettidig  

 lægehjælp blive ydet af en anden, som efter forholdene er nærmere dertil, er  

 han dog fritaget for den omhandlede forpligtelse.
Stk. 2.  

  

 Ønsker en  

 læge ikke længere at virke som læge, kan han ved derom at afgive skriftlig  

 meddelelse til Sundhedsstyrelsen frigøre sig for den i stk. 1 omhandlede  

 pligt til at yde lægehjælp.
Sundhedsstyrelsen udsteder offentlig  

 bekendtgørelse  

 om, at pågældende har ophørt at virke som læge.
 § 8.  

  

 En  

 læge skal ved udfærdigelse af erklæringer, som han afgiver i sin egenskab af  

 læge, udvise omhu og uhildethed og nøje følge de herom givne almindelige og  

 særlige regler.
Stk. 2.  

  

 Sundhedsministeren  

 udfærdiger efter indstilling af Sundhedsstyrelsen almindelige regler for  

 afgivelse af lægeattester.
Kræves en i lovgivningen foreskreven eller  

 forudsat  

 lægeattest afgivet på særlig blanket, eller ønsker en statsinstitution i  

 øvrigt  

 at benytte en særlig attestblanket, skal Sundhedsstyrelsen forinden have  

 lejlighed til at udtale sig angående blankettens affattelse; herfra undtages  

 dog simple syge- og raskmeldingsattester, f.eks. skoleattester.
Stk. 3.  

  

 En læge er  

 forpligtet til på begæring af en offentlig myndighed i det efter øjemedet  

 fornødne omfang at afgive attest til offentligt brug om de lægelige  

 iagttagelser, som han er i stand til at meddele oplysning om, vedrørende en  

 af  

 ham undersøgt eller behandlet person, der søger eller oppebærer pension,  

 understøttelse eller anden offentlig hjælp, herunder hjælp i henhold til  

 forsikrings- og forsørgelseslovene.
Samme pligt påhviler sygehuse og lignende  

 institutioner.
De i henhold til denne bestemmelse modtagne oplysninger er at  

 betragte som tjenestehemmeligheder.
 § 9.  

  

 En  

 læge er under ansvar efter borgerlig straffelovs § 263, stk. 2  

2)  

 ,  

 jf. § 275, forpligtet til at iagttage tavshed om, hvad han under  

 udøvelsen  

 af sit kald erfarer eller får formodning om angående privatlivet tilhørende  

 hemmeligheder, medmindre han ifølge lovgivningen er forpligtet til at udtale  

 sig, eller medmindre han handler i berettiget varetagelse af en almen  

 interesse  

 eller i eget eller andres tarv.
 § 10.  

  

 (Ophævet).
 § 11.  

  

 Læger  

 er forpligtede til at afgive de indberetninger og anmeldelser, som af hensyn  

 til den offentlige sundhedspleje afkræves dem af sundhedsmyndighederne samt  

 at  

 opfylde den dem efter lovgivningen i øvrigt påhvilende oplysnings- og  

 indberetningspligt.
 Stk. 2.  

  

 Har en læge  

 ydet fødselshjælp ved en fødsel, ved hvilken ingen jordemoder har medvirket,  

 påhviler det lægen efter nærmere af sundhedsministeren fastsatte regler at  

 foretage de for jordemødre påbudte optegnelser og indberetninger.
 § 12.  

  

 Kommer  

 en læge i sin virksomhed til kundskab om, at en person lider af sådanne  

 sygdomme eller mangler i legemlig eller sjælelig henseende, at han i  

 betragtning af de forhold, hvorunder han lever eller arbejder, udsætter  

 andres  

 liv eller helbred for nærliggende fare, er lægen forpligtet til at søge faren  

 afbødet ved henvendelse til vedkommende selv, om fornødent ved anmeldelse til  

 pågældende embedslægeinstitution eller Sundhedsstyrelsen.
 § 13.  

  

 Sundhedsministeren  

 fastsætter efter indstilling fra Sundhedsstyrelsen regler for, i hvilket  

 omfang  

 og på hvilken måde læger af hensyn til den dem påhvilende indberetnings- og  

 oplysningspligt skal føre ordnede optegnelser over visse dele af deres  

 virksomhed, såsom om behandling af smitsomme sygdomme, ulykkestilfælde og  

 sygdomme, der kan antages at få varig indflydelse på patientens  

 helbredstilstand.
Stk. 2.  

  

 Sygehuse,  

 klinikker og lignende er pligtige til at føre ordnede optegnelser over deres  

 behandling af syge og over, hvad der er iagttaget vedrørende de pågældende  

 sygdomstilfælde.
Der fastsættes af sundhedsministeren regler for, i hvilket  

 omfang speciallæger skal føre sådanne optegnelser.
 Stk. 3.  

  

 De i  

 stk. 1 og 2 omhandlede optegnelser skal af vedkommende læge, klinik  

 eller  

 sygehus opbevares i mindst 10 år.
Kapitel 3 Lægevirksomhed i forhold til det offentlige § 14.  

  

 Ansættelse  

 i kommunale lægestillinger samt i lægestillinger ved Hovedstadens  

 Sygehusfællesskab sker efter forudgående offentligt opslag.
 Stk. 2.  

  

 Inden en  

 stilling som overlæge på et sygehus eller anden behandlingsinstitution  

 besættes, foretages der en lægefaglig bedømmelse af ansøgeren i et fagligt  

 bedømmelsesudvalg nedsat af ansættelsesmyndigheden.
Stk. 3.  

  

 Før  

 beslutning om ansættelse i en overlægestilling træffes, forelægger  

 ansættelsesmyndigheden sin indstilling om ansættelse i stillingen for  

 Sundhedsstyrelsen, der inden 10 dage kan afgive en vejledende lægefaglig  

 vurdering af ansøgeren.
Sundhedsstyrelsen fastsætter regler om, hvilke  

 oplysninger der skal forelægges som grundlag for styrelsens vurdering.
 Stk. 4.  

  

 Kun læger  

 er berettigede til at udøve den lægevirksomhed, som udkræves ifølge  

 forsikrings- og forsørgelseslovene og lovgivningen i øvrigt.
 Stk. 5.  

  

 Aftaler  

 eller overenskomster, der tilsigter at hindre, at de i stk. 2 nævnte  

 lægestillinger søges af læger, der ikke er medlemmer af bestemte foreninger  

 eller sammenslutninger, er ugyldige og kan ikke tillægges retsvirkning, når  

 vedkommende læge af Sundhedsstyrelsen i øvrigt anses for kvalificeret.
 Stk. 6.  

  

 Såfremt en  

 læge udelukkes fra sygesikringspraksis på grund af aftaler eller  

 overenskomster, der tager sigte på at gøre retten til sådan praksis afhængig  

 af  

 medlemskab af en faglig sammenslutning af læger, kan den pågældende læge  

 forelægge sagen for sundhedsministeren.
Stk. 7.  

  

 Såfremt der  

 i anledning af en mellem læger og offentlige myndigheder eller sygekasser  

 opstået konflikt er indledet forligsmægling, er lægerne, indtil  

 forligsmæglingen er tilendebragt, dog ikke ud over 3 måneder, pligtige til at  

 yde befolkningen lægehjælp på samme vilkår som hidtil.
Tilvejebringes der  

 ikke  

 forlig inden for nævnte tidsrum, er organisationsmæssige pålæg eller private  

 aftaler mellem lægerne indbyrdes, der måtte tilsigte at unddrage befolkningen  

 den nødvendige lægehjælp, ugyldige og kan ikke tillægges retsvirkning.
Kapitel 4 Betaling for lægehjælp § 15.  

  

 Som  

 betaling for sin bistand, herunder for udstedelse af attester, kan en læge  

 ikke  

 fordre mere end, hvad der er rimeligt under hensyn til ydelsens art og  

 omfang.  

 Ej heller kan en læge som befordringsgodtgørelse kræve mere end dækning af de  

 til en rimelig befordring medgående udgifter og ingen sinde mere end  

 gennemsnittet af de inden for vedkommende landsdel til enhver tid for en  

 sådan  

 befordring gældende takster; besøger lægen flere patienter på samme rejse,  

 vil  

 der være at foretage en passende fordeling af befordringsudgifterne.
Stk. 2.  

  

 Er  

 lægehjælp ydet i henhold til bestemmelserne i § 7, fritager den  

 omstændighed, at betalingspligt ellers er afhængig af en forudgående  

 henvendelse, ikke den, der har modtaget hjælpen, eller den person,  

 institution  

 eller offentlige myndighed, hvem betalingspligt i øvrigt påhviler, for at  

 betale for den begærede hjælp.
I andre tilfælde, hvor det offentlige betaler  

 lægeregningen, er betalingspligt som regel afhængig af, at lægens tilkaldelse  

 er godkendt af vedkommende offentlige myndighed.
 Stk. 3.  

  

 Såfremt en  

 læge ved et offentligt sygehus ifølge de for ham fastsatte ansættelsesvilkår  

 har ret til at beregne sig betaling for operationer eller anden behandling af  

 patienter, som indlægges på sygehuset, skal der i sygehusets regulativ  

 indsættes faste regler for sådan betaling.
 § 16.  

  

 Vedkommende  

 minister kan efter forhandling med pågældende lægeorganisation fastsætte  

 takster for sådanne lægeattester, som udkræves ifølge forsikrings- og  

 forsørgelseslovene og lovgivningen i øvrigt, og som hviler på  

 lægeundersøgelser, hvis omfang i det væsentlige ligger fast.
 Stk. 2.  

  

 Det samme  

 gælder med hensyn til lægeundersøgelser m.v., hvis omfang i det væsentlige  

 ligger fast, og som foretages til brug for domstolene eller forvaltningen.
Kapitel 5 Tilsyn og ansvar § 17.  

  

 Læger  

 er undergivet tilsyn af Sundhedsstyrelsen, der påser, at de i deres gerning  

 holder sig lovgivningen efterrettelig.
Sundhedsstyrelsen er berettiget til at  

 afkræve dem de for tilsynets gennemførelse fornødne oplysninger.
 § 18.  

  

 Den  

 læge, der gør sig skyldig i grovere eller gentagen forsømmelse eller  

 skødesløshed i udøvelsen af sit kald, straffes med bøde eller hæfte.
 Stk. 2.  

  

 Overtrædelser  

 af stk. 1 påtales af statsadvokaten.
 § 19.  

  

 På  

 samme måde straffes den læge, der træder i samarbejde med lægfolk, som tager  

 syge i kur, på en måde, der er egnet til at bibringe almenheden den urigtige  

 forestilling, at behandlingen sker efter lægens anvisning eller på hans  

 ansvar.
 § 20.  

  

 Såfremt  

 en læge i medfør af straffelovens § 79, stk. 1, frakendes retten  

 til  

 at udøve lægegerning, skal anklagemyndigheden tilstille Sundhedsstyrelsen  

 meddelelse herom.
 § 21.  

  

 Stk. 1-4  


  

 (Ophævet).
 Stk. 5.  

  

 Såfremt en  

 person, der har mistet retten til at virke som læge, vedblivende udøver sådan  

 virksomhed, straffes han med bøde eller hæfte i indtil 3 måneder.
 § 22.  

  

 Den  

 læge, der gør sig skyldig i overtrædelse af de bestemmelser, som indeholdes i  

 eller udfærdiges i medfør af § 4, § 7, stk. 1, § 8,  

 §§ 11-13, § 14, sidste stykke, og § 16, straffes med bøde.
 Stk. 2.  

  

 En læge,  

 der i medfør af §§ 5 b eller 5 c har mistet retten til at ordinere  

 euforiserende stoffer, men som desuagtet foretager sådanne ordinationer eller  

 giver andre læger vildledende oplysninger for at få dem til at ordinere  

 stofferne for sig, straffes med bøde eller hæfte.
Kapitel 6 Kvaksalveri § 23.  

  

 Den,  

 der uden at have autorisation som læge, betegner sig som læge eller på anden  

 måde, der er egnet til at vække forestillinger om, at han har sådan  

 autorisation, straffes med bøde.
§ 24.  

  

 Tager  

 en person, der ikke har autorisation som læge, syge i kur, og udsætter han  

 derved nogens helbred for påviselig fare, straffes han med bøde eller hæfte.  

 Under skærpende omstændigheder, såsom hvis pågældende har forårsaget  

 væsentlig  

 skade på legeme eller helbred, eller hvis han tidligere er dømt for  

 overtrædelse af denne paragraf eller §§ 25 eller 26, kan straffen stige  

 til fængsel i indtil 1 år.
Det samme gælder, hvis patienten er umyndig som  

 følge af midreårighed eller på grund af sindssygdom eller hæmmet psykisk  

 udvikling eller anden form for alvorligt svækket tilstand er ude af stand til  

 at varetage sine anliggender.
§ 25.  

  

 Den,  

 der uden at have autorisation som læge, behandler en person for veneriske  

 sygdomme i smittefarligt stadium, tuberkulose eller anden smitsom sygdom,  

 straffes med hæfte eller med fængsel i indtil 1 år, under formildende  

 omstændigheder med bøde.
At pågældende som følge af sin manglende  

 lægekyndighed  

 ikke har været i stand til at erkende sygdommens natur, fritager ham ikke for  

 straf.
 Stk. 2.  

  

 Med samme  

 straf anses den, der uden at have autorisation som læge eller anden i  

 lovgivningen hjemlet særlig adkomst, foretager operative indgreb, iværksætter  

 fuldstændig eller lokal bedøvelse eller yder fødselshjælp, eller som anvender  

 lægemidler, der kun må udleveres fra apotekerne mod recept, eller anvender  

 røntgen- eller radiumbehandling eller behandlingsmetoder med elektriske  

 apparater, mod hvis anvendelse af uautoriserede personer sundhedsministeren  

 har  

 nedlagt forbud på grund af behandlingens farlighed.
 § 26.  

  

 Straf  

 af bøde eller hæfte i indtil 3 måneder finder anvendelse, hvis en person, der  

 ikke har dansk indfødsret eller indfødsret i et af de lande, der er medlemmer  

 af De europæiske Fællesskaber, og ikke har opholdt sig her i landet i 10 år,  

 uden at have autorisation som læge eller uden sundhedsministerens, når  

 særlige  

 grunde måtte tale derfor, meddelte tilladelse tager syge i kur, såvel som  

 hvis  

 en person, der ikke har autorisation som læge, under omrejsen tager syge i  

 kur.
§ 27.  

  

 Dersom  

 en person, der tidligere er idømt frihedsstraf for overtrædelse af  

 §§ 24,  

 25 eller 26 eller forordning af 5. september 1794 angående straf for  

 kvaksalvere, jf. lov af 3. marts 1854, på ny idømmes sådan straf for  

 overtrædelse af en af de fornævnte paragraffer, kan der ved dommen gives ham  

 pålæg om helt at afholde sig fra at tage syge i kur.
Overtrædelse af sådant  

 pålæg straffes med bøde eller hæfte i indtil 3 måneder.
Kapitel 7 Slutnings- og overgangsbestemmelser § 28.  

  

 Sundhedsstyrelsen  

 giver offentlig meddelelse om autorisation og tilladelser samt fratagelser og  

 fraskrivelser i medfør af kapitel 1. Meddelelse om bortfald og generhvervelse  

 af retten til at ordinere euforiserende stoffer gives til landets apotekere  

 og  

 embedslæger.
 § 28 a.  

  

 Sundhedsstyrelsen  

 er berettiget til at udsende meddelelse til læger og apotekere om personer,  

 der  

 efter de for Sundhedsstyrelsen foreliggende oplysninger må antages at  

 misbruge  

 euforiserende stoffer.
 § 29.  

  

 Personer,  

 som ved denne lovs ikrafttræden er berettigede til at udøve lægegerning, er  

 uanset bestemmelserne i §§ 1 og 2 vedblivende berettiget til at udøve  

 sådan gerning og til at betegne sig som læge, idet de skal anses som lige med  

 læger, der er autoriserede efter denne lov.
§ 30.  

  

 En  

 læge, som ved denne lovs ikrafttræden af Den almindelige danske Lægeforening  

 har fået anerkendelse som speciallæge med ret til at betegne sig som sådan,  

 er  

 uanset bestemmelserne i § 4 vedblivende berettiget til at virke og  

 betegne  

 sig som speciallæge.
Efter indstilling af det i § 4, stk. 2, nævnte  

 specialistnævn kan Sundhedsstyrelsen undtagelsesvis meddele en læge, som  

 inden  

 1. januar 1932 faktisk har ført betegnelsen speciallæge uden at være  

 anerkendt  

 som sådan af Den almindelige danske Lægeforening, tilladelse til fortsat at  

 virke og betegne sig som speciallæge.
 Stk. 2.  

  

 Bestemmelsen  

 i § 4, stk. 3, 1. pkt., gælder ikke for læger, der ved lovens  

 ikrafttræden i henhold til § 2, jf. § 11, i lov nr. 40 af 25.  

 februar  

 1916  

3)  

  om  

 udøvelse af tandlægevirksomhed er berettiget til at betegne sig som tandlæge  

 eller deres virksomhed som tandlægevirksomhed.
 § 31.  

  

 Denne  

 lov træder i kraft den 1. januar 1935. Fra samme tidspunkt ophæves:
 Forordning af 4. december 1672 om medicis og apothekere i det  

 omfang, hvori den endnu er i kraft.
 Forordning af 5. september 1794 angående straf for kvaksalvere  

 m.m. §§ 5 og 6.
 Plakat af 14. maj 1813 angående takster for læger.
 Plakat af 30. januar 1838 angående en forenet medicinsk-chirurgisk  

 examen m.m. § 1.
 Cancellie-Plakat af 28. januar 1840 for Danmark angående  

 udlændinges ret til lægepraksis, når de have underkastet sig examen her i  

 landet.
 Lov af 3. marts 1854, hvorved straffebestemmelserne i 5. paragraph  

 i forordning af 5. september 1794 forandres.
 Lov af 30. januar 1861 angående barbeernæringen samt om adgang til  

 at årelade og kopsætte § 2, for så vidt angår de deri omhandlede  

 forretninger  

 af kurativ art, og §§ 4 og 6.
 Lov nr. 2 af 2. januar 1871 om ligsyn § 8, stk. 1, for  

 så vidt angår den deri fastsatte takst for betaling til læger for foretagelse  

 af ligsyn og udstedelse af dødsattest.
 Lov nr. 87 af 21. april 1914 om embedslægevæsenets ordning  

 § 4, stk. 1, for så vidt angår bestemmelsen om, at amtslægen skal  

 høres angående ansættelse af overlæger og enelæger ved amts- og bykommunale  

 sygehuse.
 Lov nr. 40 af 25. februar 1916 om udøvelse af tandlægevirksomhed  

 § 2, for så vidt reglerne deri er ændret ved nærværende lovs § 4,  

 stk. 3.
 Stk. 2.  

  

 Endelig  

 ophæves alt, hvad der i øvrigt i de hidtil gældende love og anordninger måtte  

 være stridende mod denne lov.
 Stk. 3.  

  

 Loven  

 gælder ikke for Færøerne og Grønland, men kan ved kgl. anordning sættes i  

 kraft  

 for Færøerne og Grønland med de afvigelser, som de særlige færøske og  

 grønlandske forhold tilsiger.
 Lov nr. 386 af 22. maj 1996  

4)  

  indeholder  

 følgende ikrafttrædelsesbestemmelser:
§ 34 Loven træder i kraft den 1. januar 1997.
§ 35 Stk. 1.  

  

 Loven gælder ikke for Færøerne og Grønland.
 Stk. 2.  

  

 Loven kan  

 ved kongelig anordning sættes i kraft for Grønland med de afvigelser, som de  

 særlige grønlandske forhold tilsiger.
 Stk. 3.  

  

 Loven kan  

 ved kongelig anordning sættes i kraft for Færøerne med de afvigelser, som de  

 særlige færøske forhold tilsiger.
 Lov nr. 463 af 10. juni 1997  

5)  

  indeholder  

 følgende ikrafttrædelsesbestemmelser:
§ 7 Loven træder i kraft den 1. september 1997.
§ 8 Loven gælder ikke for Færøerne og Grønland, men kan ved  

 kongelig anordning sættes i kraft for Færøerne med de afvigelser, som de  

 særlige færøske forhold tilsiger.
 Lov nr. 482 af 1. juli 1998  

6)  

  indeholder  

 følgende ikrafttrædelsesbestemmelser:
§ 35 Loven træder i kraft den 1. oktober 1998.
§§ 36-37 (Udeladt).
§ 38 Loven gælder ikke for Færøerne og Grønland, men kan ved  

 kongelig anordning sættes helt eller delvis i kraft for Færøerne med de  

 afvigelser, som de særlige færøske forhold tilsiger.
 Lov nr. 396 af 2. juni 1999  

7)  

  indeholder  

 følgende ikrafttrædelsesbestemmelser:
§ 12 Loven træder i kraft dagen efter bekendtgørelsen i  

 Lovtidende.
§ 13 Loven gælder ikke for Færøerne og Grønland, men kan ved  

 kongelig anordning helt eller delvis sættes i kraft for Færøerne med de  

 afvigelser, som de særlige færøske forhold tilsiger.
 Lov nr. 345 af 17. maj 2000  

8)  

  indeholder  

 følgende ikrafttrædelsesbestemmelser:
§ 4 Sundhedsministeren fastsætter tidspunktet for lovens  

 ikrafttræden.
§ 5 Loven gælder ikke for Færøerne og Grønland, men kan ved  

 kongelig anordning helt eller delvis sættes i kraft for Færøerne med de  

 afvigelser, som de særlige færøske forhold tilsiger.
 Lov nr. 1312 af 20. december 2000  

9)  

  indeholder  

 følgende ikrafttrædelses- og overgangsbestemmelser:
§ 2 Stk. 1.  

  

 Loven  

 træder i kraft den 1. januar 2001.
 Stk. 2.  

  

 Sager, hvor  

 Specialistnævnet har givet indstilling før lovens ikrafttræden,  

 færdigbehandles  

 efter de hidtil gældende regler.
§ 3 Loven gælder ikke for Færøerne, men kan ved kongelig  

 anordning sættes i kraft for Færøerne med de afvigelser, som de særlige  

 færøske  

 forhold tilsiger.
Sundhedsministeriet, den 19. april  

 2001 Arne Rolighed /Barbara Erlich-Eriksen 1)  

 Angående adgang for statsborgere fra Det Europæiske Økonomiske  

 Samarbejdsområde  

 (EØS-aftalen) henvises til Sundhedsministeriets bekendtgørelse nr. 748 af 16.  

 august 1994.
 2)  

 Nugældende §§ 152 b og 152 c, jf. § 152 f.
 3)  

 Nugældende lov nr. 276 af 26. maj 1976 om tandlæger.
 4)  

 Lovændringen vedrører § 24, 3. pkt.
 5)  

 Lovændringen vedrører § 21, stk. 1-4 og § 26, stk. 2.
 6)  

 Lovændringen vedrører § 6, stk. 2-5, § 6 a og § 31,  

 stk. 2.
 7)  

 Lov nr. 396 af 2. juni 1999 er bekendtgjort i Lovtidende den 3. juni 1999.  

 Lovændringen vedrører § 2, stk. 7, § 3, stk. 3 og § 4, stk. 3.
 8)  

 Sundhedsministeren har ved bekendtgørelse nr. 868 af 20. september 2000  

 fastsat, at lov nr. 345 af 17. maj 2000 træder i kraft den 1. oktober 2000.  

 Lovændringen vedrører § 5 d, stk. 1.
 9)  Lovændringen vedrører  

 § 4, stk. 1-2,  

 § 4 a og § 4 b.
