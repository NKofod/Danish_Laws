Betænkning afgivet af Sundhedsudvalget den 16. maj 2007 Betænkning over Forslag  

 til lov om røgfri miljøer [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Indenrigs- og sundhedsministeren har stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 21. marts 2007 og var til 1.  

 behandling den 11. april 2007. Lovforslaget blev efter 1. behandling henvist  

 til behandling i Sundhedsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 12. januar 2007 dette  

 udkast til udvalget, jf. alm. del − bilag 250. Den 30. marts 2007  

 sendte  

 indenrigs- og sundhedsministeren de indkomne høringssvar samt et notat herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Torben Alstrup, Birkerød, Michael A.
Bank, Agnete Bjørlig, Jernbanecafeen, Dagplejernes Arbejdsgruppe, Danmarks Restauranter &  

 Cafeer, Dansk Arbejdergiverforening, HORESTA, KTO, Kommunale Tjenestemænd og Overenskomstansatte, Sammenslutningen af  

 Restauratører imod lov vedr. røgfrie miljøer, Peter Skafte, Struer, Jakob Sølvhøj, FOAs pædagogiske  

 sektor og Palle Balthzer Sørensen,  

 Rødovre.
 Indenrigs- og sundhedsministeren har over for udvalget  

 kommenteret henvendelserne.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Danmarks Restauranter &  

 Cafeer, HORESTA, Sammenslutningen af  

 Restauratører imod lov vedr. røgfrie miljøer og Palle Balhtzer Sørensen,  

 Rødovre.
Spørgsmål Udvalget har stillet 84 spørgsmål til indenrigs- og  

 sundhedsministeren til skriftlig besvarelse, som denne har besvaret.
Nogle af  

 udvalgets spørgsmål og indenrigs- og sundhedsministerens svar herpå er  

 optrykt  

 som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, S (med undtagelse af Karen J.
Klint), DF, KF, SF og EL) indstiller  

 lovforslaget  

 til  

  

 vedtagelse  

  

 med det stillede  

 ændringsforslag.
Et  

  

 mindretal  

  

 i  

 udvalget (RV og Karen J.
Klint (S)) vil ved 3. behandling af lovforslaget  

 stemme hverken for eller imod lovforslaget.
Det Radikale Venstres medlemmer af udvalget kan ikke støtte  

 lovforslaget af én hovedårsag: Det løser ikke opgaven, som er at beskytte mod  

 passiv rygning.
Den eneste effektive løsning havde været et generelt  

 rygeforbud  

 på offentlige og private arbejdspladser, i offentlige rum og på alle  

 serveringssteder.  

 Kun ét sted ser Det Radikale Venstre en legitim begrundelse for at fravige  

 princippet om rygeforbud, nemlig dér, hvor der er tale om arbejdsplads og  

 privat hjem på én og samme gang.
Det er f.eks. plejehjem, døgninstitutioner  

 og  

 fængsler.
Her er der brug for en fornuftig balance mellem på den ene side  

 hensynet til medarbejdernes sundhed og på den anden side beboernes mulighed  

 for  

 at ryge i eget hjem.
Lovforslaget om røgfri miljøer beskytter ikke mod passiv  

 rygning.
Dertil er der alt for mange undtagelsesbestemmelser fra kravet om  

 røgfrihed.
Det er ubegribeligt, i betragtning af at passiv rygning ifølge  

 Statens Institut for Folkesundhed årligt koster 2.000 mennesker livet.
Det  

 svarer  

 til det samlede antal, der dør årligt som følge af trafikuheld, stofmisbrug  

 og  

 usikker sex.
Med lovforslaget svigter partierne bag loven den overvældende  

 dokumentation, der efterhånden er for passiv rygnings mange skadelige  

 virkninger.
Passiv rygning kan ud over kræft medføre hjertesygdomme, astma,  

 bronkitis, vuggedød og andre sygdomme, der ikke mindst rammer børn.
Lovforslagets grundregel om røgfrihed er gennemhullet af  

 undtagelsesbestemmelser på en lang række områder.
Det underminerer  

 sundhedseffekten, men efterlader også en rodet lov, der uvægerlig vil føre  

 til  

 bureaukrati, konflikter og alverdens spekulationer i, hvordan man kan omgå  

 bestemmelserne.
Lovforslaget er udtryk for en begrædelig passivitet over for  

 den alvorlige sociale slagside, som gælder i forhold til passiv rygning.  

 Blandt  

 faglærte/ufaglærte er der dobbelt så mange, der udsættes for passiv rygning,  

 som blandt højere uddannede funktionærer.
Det problem løses ikke med en lov,  

 der reelt legitimerer arbejde i røgfyldte lokaler.
Lovforslaget er lagt an på et princip om »frivillighed«  og  

 dermed er beskyttelsen af den enkelte svækket markant.
Den enkelte kan  

 således »frivilligt«  

 vælge at lade sig udsætte for passiv rygning, også selv om det påviseligt er  

 sundhedsskadeligt.
Det står i kontrast til den lovgivning, der i øvrigt  

 gælder  

 på arbejdsmiljøområdet.
Her er det ikke medarbejdernes eget valg, om de vil  

 lade sig udsætte for støj, kemikalier eller andre skadelige påvirkninger.
Af  

 samme grund sår LO i sit høringssvar tvivl om, hvorvidt bestemmelsen om  

 frivillighed overhovedet er i overensstemmelse med arbejdsmiljøloven.
På arbejdspladser vil der kunne ryges i store dele af bygningen  

  i rygelokaler, rygekabiner og på enkeltmandskontorer.
Det er til trods  

 for,  

 at det er dokumenteret, at rygerum og rygekabiner ikke virker.
Udluftning og  

 ventilation fjerner ikke de skadelige partikler, der uundgåeligt siver frit  

 fra  

 det ene rum til det andet  gennem åbne passager og døre, men også  

 gennem gulv,  

 vægge og lofter.
Der findes ingen dokumentation for, at rygekabiner virker.  

 Af  

 netop disse grunde var konklusionen i den »Hvidbog om passiv rygning«, som  

 Lægeforeningen,  

 Sygeplejerådet, Kræftens Bekæmpelse og en række andre patientorganisationer  

 udgav i 2005, at »den eneste effektive beskyttelsesmulighed er at undlade at  

 ryge indendørs«.
Et af de helt store huller i lovforslaget er retten til at ryge  

 på enkeltmandskontorer.
På navnlig store arbejdspladser med mange  

 enkeltmandskontorer betyder det en markant udvidelse af muligheden for at  

 ryge  

 indendørs på arbejdspladsen.
Hensynet til specielt medarbejdere med eget  

 kontor  

 er på enhver måde angribeligt.
Sundhedsmæssigt, fordi det udhuler princippet  

 om  

 røgfrihed.
Socialt, fordi det prioriterer hensynet til de »fine« med eget  

 kontor på bekostning af den rengøringsassistent, der bagefter skal ind i det  

 røgfyldte lokale og rydde op.
De ansatte vil ifølge ministeren, jf. svaret på  

 spørgsmål 42, ikke kunne nægte at udføre deres arbejde, selv om det  

 indebærer,  

 at de skal opholde sig på et kontor, hvor der har været røget.
Dermed er de  

 medarbejdere  f.eks. sekretærer eller rengøringsassistenter  der  

 er nødt til  

 at opholde sig i disse lokaler for at udføre deres arbejde, reelt taget som  

 gidsler.
Der bliver fortsat mulighed for at ryge på serveringssteder,  

 dvs. restauranter, cafeer, barer m.v.
Dels får serveringssteder mulighed for  

 at  

 indrette rygerum eller etablere rygekabiner.
Dels undtages små værtshuse med  

 et  

 serveringsareal på under  

 40 m2  

 helt fra bestemmelsen om røgfrihed.
De vil kunne gøre, som det passer dem.
Disse undtagelsesbestemmelser er sundhedspolitisk helt uacceptable.  

 Ministeren bekræfter i sit svar på spørgsmål 71 til udvalget, at  

 »det er veldokumenteret, at niveauet for ansattes  

 udsættelse for passiv rygning generelt er højere på serveringsteder og barer,  

 hvor rygning er tilladt end på andre arbejdspladser og i hjem, hvor der  

 ryges«.  

 Samtidig erkender ministeren, at videnskabelige undersøgelser af effekten af  

 rygeforbud i Irland, Norge og Sverige »samstemmende« dokumenterer »et markant  

 fald i de ansattes udsættelse for tobaksrøg vurderet ud fra indholdet af  

 nikotin/cotinikin i blodet«.
På den baggrund finder Det Radikale Venstre det  

 helt uforsvarligt ikke at gennemføre et rygeforbud på alle serveringssteder.
Undtagelsesbestemmelserne, for så vidt angår serveringssteder og  

 specielt små værtshuse, er ikke kun en hån sundhedspolitisk.
De er den lige  

 vej  

 til konkurrenceforvridning, overflødige udgifter og bureaukrati.
Ikke  

 underligt  

 har hotel- og restaurationsbranchen selv været varm fortaler for et  

 rygeforbud,  

 der omfattede alle serveringssteder på lige fod.
Branchen vurderer, at  

 landets  

 serveringssteder vil skulle investere op til 180 mio. kr. i nye  

 rygeforanstaltninger, dvs. rygerum, ventilation og rygekabiner.
Disse  

 investeringer kan meget vel vise sig spildte, når loven om tre år laves om og  

 et totalt rygeforbud eventuelt indføres.
Det har bl.a. været den norske  

 erfaring.
Bestemmelsen om at undtage alle små værtshuse med et  

 serveringsareal på under  

 40 m2  

 er særlig problematisk.
Værtshusene får selv ansvaret for at beregne deres  

 serveringsareal.
Lovforslaget giver rige muligheder for fortolkning og dermed  

 for at regne sig frem til et serveringsareal på under  

 40 m2. Ministeren er ikke i  

 stand til at svare på, hvorfor partierne bag loven i det mindste ikke lagde  

 undtagelsesbestemmelsen an på bruttoarealet.
Dermed ville der ikke have været  

 disse endeløse muligheder for spekulative beregninger.
Det handler givetvis også om det hastværk, der har kendetegnet  

 hele processen op til vedtagelsen af dette lovforslag.
Selve aftalen om denne  

 rygelov blev indgået på én eneste dag  uden at ministeren på noget  

 tidspunkt  

 har kunnet begrunde hastværket.
Det levnede ingen plads til den grundighed,  

 der  

 bør kendetegne politiske aftaler.
Da partierne valgte at undtage alle små  

 værtshuse med et serveringsareal på under  

 40  

 m2, var denne kvadratmetergrænse helt  

 tilfældig.
Ingen kunne svare på, hvor mange værtshuse der i givet fald ville  

 være omfattet af undtagelsesbestemmelsen.
At indgå så lemfældige aftaler er  

 respektløst over for de mennesker og arbejdspladser, der påvirkes direkte af  

 lovens  

 bestemmelser.
Betegnende nok for hastværket har høringssvarene givet  

 anledning  

 til mere end 30 lovændringer  og loven har måttet udskydes.
Det Radikale Venstre erkender, at lovforslaget i et vist omfang  

 vil begrænse passiv rygning.
Men forbedringerne er et sølle svar, hvis man  

 ønsker at beskytte effektivt mod passiv rygning.
Af denne grund stemmer Det  

 Radikale Venstre hverken for eller imod lovforslaget.
Karen J.
Klint (S)  

 kan ikke støtte lovforslaget med følgende begrundelse: Det er  

 bevist, at de sundhedsmæssige konsekvenser af rygning har social  

 slagside, men ingen tidligere rygestop-kampagner har været  

 målrettet disse personer, hvorfor de ikke har haft de samme muligheder  

 som  

 andre til at få kvalificeret hjælp til at holde op med at ryge.
Fra især de  

 små  

 værtshuse har der været en appel om en længere implementeringsfrist af  

 lovforslaget, da de er bekymrede for, at mange af deres gæster kan miste  

 deres sociale netværk på grund af en for hurtig gennemførelse af  

 lovforslaget.  

 Selv om jeg er enig i målene om flere røgfrie steder i det offentlige rum,  

 deler jeg de små værtshuses bekymringer på deres gæsters vegne og  

 finder, at  

 de først senere burde omfattes af et rygeforbud.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 indenrigs- og sundhedsministeren,  

  

 tiltrådt af et  

  

 flertal  

  

 (udvalget med undtagelse af RV  

 og Karen J.
Klint (S)):
Til § 30 1)  

  

 Det under  

  

 nr. 2  

  

 foreslåede  

  

 §  

 20 a, stk. 2,  

  

 affattes således:
»Stk. 2.  

  

 § 17, stk. 7 og  

 8, § 19, § 22 og § 24, stk. 1-3 og 5, og de regler, der er udstedt i medfør  

 heraf, og § 25 finder tilsvarende anvendelse.« [Teknisk rettelse] Bemærkninger Til nr. 1 Ved en fejl i korrekturen i forbindelse med lovforslagets  

 udarbejdelse er § 19 og § 25 i lov om sikkerhed til søs, jf.  

 lovbekendtgørelse  

 nr. 627 af 26. juli 2002, som ændret senest ved § 38 i lov nr. 567 af 9. juni  

 2006, faldet ud af teksten.
 Det fremgår af lovforslagets bemærkninger til § 30, nr. 2, ad §  

 20 a, stk. 2, at det har været tanken,  

 at disse to bestemmelser også skulle kunne anvendes i forbindelse med  

 Søfartsstyrelsens tilsyn med overholdelsen af lov om røgfri miljøer på danske  

 skibe.
Hans Andersen (V)   

 Joan Erlandsen (V)   

 Birgitte Josefsen (V)   

 Preben Rudiengaard (V)  

  

  nfmd.  

  

 Jørgen Winther (V)   

 Birthe Skaarup (DF)  

  

  fmd.  

  

 Karin Nødgaard (DF)   

 Helle Sjelle (KF)   

 Pia Christmas‑Møller (KF)   

 Jens Peter Vernersen (S)   

 Sophie Hæstorp Andersen (S)   

 Karen J.
Klint (S)   

 Lene Hansen (S)   

 Charlotte Fischer (RV)   

 Elsebeth Gerner Nielsen (RV)   

 Anne Baastrup (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for Folketingsgrupperne (UFG) 4 Bilag 1 Oversigt over bilag vedrørende L 191 Bilagsnr.
Titel 1 Henvendelse af 19/3-07 fra HORESTA 2 Henvendelse af 21/3-07 fra Michael A.
Bank 3 Henvendelse fra Dagplejernes Arbejdsgruppe 4 Høringssvar og høringsnotat, fra indenrigs- og  

 sundhedsministeren 5 Henvendelse af 3/4-07 fra Dansk Arbejdsgiverforening 6 Henvendelse af 18/3-07 fra Peter Skafte, Struer 7 Henvendelse af 27/3-07 fra Palle Balthzer Sørensen,  

 Rødovre 8 Henvendelse af 17/3-07 fra Agnete Bjørlig, Jernbanecafeen 9 Tidsplan for udvalgets behandling af lovforslaget 10 Henvendelse af 16/4-07 fra Sammenslutningen af  

 Restauratører imod lov vedr. røgfrie miljøer 11 Henvendelse af 18/4-07 fra KTO, Kommunale Tjenestemænd og  

 Overenskomstansatte 12 Henvendelse fra Danmarks Restauranter & Cafeer 13 Henvendelse af 22/4-07 fra Peter Skafte, Struer 14 Kopi af SUU alm. del − svar på spm. 401, 402 og 403  

 om røgfrie miljøer, fra indenrigs- og sundhedsministeren 15 1. udkast til betænkning 16 Henvendelse fra Jakob Sølvhøj, FOAs pædagogiske sektor 17 Ændringsforslag, fra indenrigs- og sundhedsministeren 18 Henvendelse af 9/5-07 fra Danmarks Restauranter &  

 Cafeer 19 Udskydelse af betænkningsafgivelse 20 2. udkast til betænkning 21 Henvendelse af 9/5-07 fra Torben Alstrup, Birkerød Oversigt over spørgsmål og svar vedrørende L 191 Spm.nr.
Titel 1 Spm. om kommentar til henvendelse af 19/3-07 fra HORESTA,  

 til indenrigs- og sundhedsministeren, og ministerens svar herpå 2 Spm. om kommentar til henvendelse af 21/3-07 fra Michael  

 A.
Bank, til indenrigs- og sundhedsministeren, og ministerens svar herpå 3 Spm. om kommentar til henvendelse fra Dagplejernes Arbejdsgruppe,  

 til indenrigs- og sundhedsministeren, og ministerens svar herpå 4 Spm. om kommentar til henvendelse af 3/4-07 fra Dansk  

 Arbejdsgiverforening, til indenrigs- og sundhedsministeren, og ministerens  

 svar herpå 5 Spm. om kommentar til henvendelse af 18/3-07 fra Peter  

 Skafte, Struer, til indenrigs- og sundhedsministeren, og ministerens svar  

 herpå 6 Spm. om kommentar til henvendelse af 27/3-07 fra Palle  

 Balthzer Sørensen, Rødovre, til indenrigs- og sundhedsministeren, og  

 ministerens  

 svar herpå 7 Spm. om kommentar til henvendelse af 17/3-07 fra Agnete  

 Bjørlig, Jernbanecafeen, til indenrigs- og sundhedsministeren, og ministerens  

 svar herpå 8 Spm. om kommentar til henvendelse af 16/4-07 fra  

 Sammenslutningen af Restauratører imod lov vedr. røgfrie miljøer, til  

 indenrigs- og sundhedsministeren, og ministerens svar herpå 9 Spm. om kommentar til henvendelse af 18/4-07 fra KTO, til  

 indenrigs- og sundhedsministeren, og ministerens svar herpå 10 Spm. om kommentar til henvendelse fra Danmarks  

 Restauranter & Cafeer, til indenrigs- og sundhedsministeren, og  

 ministerens svar herpå 11 Spm. om, hvor mange arbejdstagere der er omfattet af  

 sundhedsordninger, til indenrigs- og sundhedsministeren, og ministerens svar  

 herpå 12 Spørgsmålet udgået 13 Spm. om, hvordan man kan sikre, at personale, der skal  

 foretage afrydning i rygerum på serveringssteder, ikke udsættes for passiv  

 rygning,  

 til indenrigs- og sundhedsministeren, og ministerens svar herpå 14 Spm. om, hvordan man kan sikre ro og orden i et rygerum  

 på et diskotek, uden at der er personale til stede, til indenrigs- og  

 sundhedsministeren, og ministerens svar herpå 15 Spm. om, om det er korrekt, at forsamlingshuse og  

 lignende uden næringsbrev ikke er omfattet af lov om røgfrie miljøer, til  

 indenrigs- og sundhedsministeren, og ministerens svar herpå 16 Spm. om, hvordan man har tænkt sig at kontrollere, at et  

 serveringssted har et serveringsareal under  

 40 kvadratmeter, til  

 indenrigs- og sundhedsministeren, og ministerens svar herpå 17 Spm. om, hvordan ministeren vil forholde sig til  

 virksomhedskoncepter, som skaber mulighed for fri rygning i hele rummet, til  

 indenrigs- og sundhedsministeren, og ministerens svar herpå 18 Spm. om, hvordan ministeren vil forholde sig til  

 serveringstelte opsat på udendørsarealer tilhørende serveringssteder, til  

 indenrigs- og sundhedsministeren, og ministerens svar herpå 19 Spm. om, hvordan ministeren vil forholde sig til  

 serveringstelte opstillet på offentligt område som f.eks. ved byfester, til  

 indenrigs- og sundhedsministeren, og ministerens svar herpå 20 Spm. om, om overtrædelse af loven kan medføre frakendelse  

 af næringsbrev, til indenrigs- og sundhedsministeren, og ministerens svar  

 herpå 21 Spm. om, hvordan ministeren vil sikre, at loven ikke  

 omgås ved etablering af klubber, hvor man så gerne må ryge, til indenrigs- og  

 sundhedsministeren, og ministerens svar herpå 22 Spm. om, hvordan ministeren vil sikre, at der ikke opstår  

 konkurrenceforvridning mellem serveringssteder, til indenrigs- og  

 sundhedsministeren,  

 og ministerens svar herpå 23 Spm. om, hvorfor man har valgt at kriminalisere  

 restauratøren og ikke gæsten, der tænder en cigaret, til indenrigs- og  

 sundhedsministeren, og ministerens svar herpå 24 Spm. om uddybning af formuleringen om, at restauratøren  

 kan straffes, hvis restauratøren tillader rygning, til indenrigs- og  

 sundhedsministeren, og ministerens svar herpå 25 Spm. om, hvordan ministeren forholder sig til de udendørs  

 serveringsarealer, der kan skifte status afhængigt af sæson, til indenrigs-  

 og sundhedsministeren, og ministerens svar herpå 26 Spm. om, hvordan ministeren forholder sig til de  

 selskabslokaler, der kan skifte status afhængigt af brugen, til indenrigs- og  

 sundhedsministeren, og ministerens svar herpå 27 Spm. om, hvordan ministeren forholder sig til rygning på  

 offentlige steder som f.eks. et stadion, til indenrigs- og  

 sundhedsministeren, og ministerens svar herpå 28 Spm. om, hvordan ministeren forholder sig til kravet om  

 skriftlighed i forhold til en rygepolitik på CVR niveau, til indenrigs- og  

 sundhedsministeren, og ministerens svar herpå 29 Spm. om, om ministeren kan bekræfte, at  

 beskæftigelsesministeren har tilkendegivet, at ledige skal tage anvist  

 arbejde  

 på restauranter, hvor der må ryges, til indenrigs- og sundhedsministeren, og  

 ministerens svar herpå 30 Spm. om, i hvilket omfang de foreslåede regler vedrørende  

 serveringssteder vil ændre disse steders hidtidige kundegrundlag og  

  

 -sammensætning, til indenrigs- og sundhedsministeren, og ministerens svar  

 herpå 31 Spm. om de sociale konsekvenser for stamgæsterne på de  

 værtshuse, der ikke falder inden for  

 40  

 m2  

 grænsen, til indenrigs- og sundhedsministeren,  

 og ministerens svar herpå 32 Spm. om, om der foreligger et skøn over, hvor mange  

 serveringssteder der har mulighed for at indrette rygerum, til indenrigs- og  

 sundhedsministeren, og ministerens svar herpå 33 Spm. om, hvad ministeren kan oplyse om rygnings  

 beroligende virkning i forhold til visse patientgrupper, som f.eks.  

 parkinsonpatienter, til indenrigs- og sundhedsministeren, og ministerens svar  

 herpå 34 Spm. om kommentar til høringssvar fra LO om, at  

 udsættelse for passiv rygning synes at være i strid med arbejdsmiljøloven,  

 til indenrigs- og sundhedsministeren, og ministerens svar herpå 35 Spm. om bekræftelse af, at beskyttelsen af den enkelte  

 mod passiv rygning vil blive styrket, hvis ordet »ufrivillig« blev taget ud  

 af lovforslaget, til indenrigs- og sundhedsministeren, og ministerens svar  

 herpå 36 Spm. om, hvorfor lovforslaget kun beskytter den enkelte  

 mod at lade sig »ufrivilligt« udsætte for passiv rygning, til indenrigs- og  

 sundhedsministeren, og ministerens svar herpå 37 Spm. om, om gravide kan opnå lægeerklæring med henblik på  

 en sygemelding, hvis den gravide i arbejdsmæssige situationer er tvunget til  

 at opholde sig i rum, hvor der må ryges, til indenrigs- og  

 sundhedsministeren,  

 og ministerens svar herpå 38 Spm. om logikken i at undtage små værtshuse, når en  

 undersøgelse viser, at det netop er ansatte på de små steder, der har størst  

 risiko for rygerelaterede kræftsygdomme, til indenrigs- og  

 sundhedsministeren, og ministerens svar herpå 39 Spm. om uddybning af kravet om »gode udluftsmuligheder«,  

 til indenrigs- og sundhedsministeren, og ministerens svar herpå 40 Spm. om, hvem der definerer, hvornår et rygerum lever op  

 til kravet om »gode udluftsmuligheder«, til indenrigs- og sundhedsministeren,  

 og ministerens svar herpå 41 Spm. om, hvorfor der kun stilles krav om »effektiv  

 udluftning« i forbindelse med rygning på enkeltmandskontorer, til indenrigs-  

 og sundhedsministeren, og ministerens svar herpå 42 Spm. om, om en medarbejder kan nægte at udføre sit  

 arbejde, hvis det indebærer ophold i et lokale, hvor der er røget bare én  

 cigaret, til indenrigs- og sundhedsministeren, og ministerens svar herpå 43 Spm. om, om der vil blive stillet kvalitetskrav til  

 rygekabiners evne til at beskytte mod passiv rygning, til indenrigs- og  

 sundhedsministeren, og ministerens svar herpå 44 Spm. om, hvilken videnskabelig dokumentation der er for,  

 at rygekabiner beskytter mod passiv rygning, til indenrigs- og  

 sundhedsministeren,  

 og ministerens svar herpå 45 Spm. om baggrunden for krav om røgfrihed, når en borger  

 modtager en offentlig serviceydelse i eget hjem, til indenrigs- og  

 sundhedsministeren, og ministerens svar herpå 46 Spm. om uddybning af »umiddelbar adgang for  

 offentligheden«, til indenrigs- og sundhedsministeren, og ministerens svar  

 herpå 47 Spm. om, hvem der afgør, hvad der hører under kategorien »arbejdsplads«,  

 »lokalitet med offentlig adgang« eller »serveringssted«, til indenrigs- og  

 sundhedsministeren, og ministerens svar herpå 48 Spm. om, hvilke offentlige myndigheder der i dag har  

 indført eller har besluttet at indføre et totalt rygeforbud, til indenrigs-  

 og sundhedsministeren, og ministerens svar herpå 49 Spm. om, om det er den ansatte, der har bevisbyrden, hvis  

 man mener, man er blevet udsat for passiv rygning mod sin vilje, til  

 indenrigs-  

 og sundhedsministeren, og ministerens svar herpå 50 Spm. om, hvilke muligheder den ansatte har for at bevise,  

 at man er blevet udsat for passiv rygning mod sin vilje, til indenrigs- og  

 sundhedsministeren, og ministerens svar herpå 51 Spm. om, hvem der beregner, om et værtshus har et  

 serveringsareal på over eller under  

 40  

 m2, til indenrigs- og sundhedsministeren,  

 og ministerens svar herpå 52 Spm. om, hvem der træffer den endelige afgørelse i  

 tilfælde af uenighed om størrelsen af et værtshus serveringsareal, til  

 indenrigs- og sundhedsministeren, og ministerens svar herpå 53 Spm. om, hvor mange værtshuse der har et serveringsareal  

 under  

 40 m2,  

 til indenrigs- og sundhedsministeren, og ministerens svar herpå 54 Spm. om grunden til, at man ikke har anvendt  

 bruttoarealet for et værtshus som målestok, til indenrigs- og  

 sundhedsministeren, og ministerens svar herpå 55 Spm. om, hvem der kontrollerer, om en arbejdsgiver har  

 udarbejdet en skriftlig rygepolitik, til indenrigs- og sundhedsministeren, og  

 ministerens svar herpå 56 Spm. om, hvad det betyder, når lovforslaget henviser til  

 institutioner, der fortrinsvis har optaget unge i 15-16-års-alderen og  

 derover, til indenrigs- og sundhedsministeren, og ministerens svar herpå 57 Spm. om, hvem der afgør, om en institution »fortrinsvis«  

 har unge i 15-16-års-alderen og derover, til indenrigs- og  

 sundhedsministeren, og ministerens svar herpå 58 Spm. om, om det er korrekt, at flertallet af efterskoler i  

 dag har forbudt de unge at ryge på deres egne værelser, til indenrigs- og  

 sundhedsministeren,  

 og ministerens svar herpå 59 Spm. om, hvordan lovforslaget stemmer overens med  

 forbuddet om at sælge tobak til unge under 16 år, til indenrigs- og  

 sundhedsministeren, og ministerens svar herpå 60 Spm. om, hvorfor børn, der bliver passet i privat ordning  

 med offentligt tilskud, ikke har samme krav på beskyttelse mod passiv rygning  

 som børn, der bliver passet i kommunale ordninger, til indenrigs- og  

 sundhedsministeren, og ministerens svar herpå 61 Spm. om, hvilke regler kommuner, der allerede har indført  

 totalt rygeforbud for deres ansatte, har indført for den kommunale dagpleje,  

 til indenrigs- og sundhedsministeren, og ministerens svar herpå 62 Spm. om, om det er forældrene, der har bevisbyrden, hvis  

 de mistænker, at dagplejeren ikke overholder regler om røgfrihed, til  

 indenrigs- og sundhedsministeren, og ministerens svar herpå 63 Spm. om, hvorfor kommunale dagplejere ikke skal indrette  

 opholdsrum, hvor der skal være røgfrit hele døgnet, til indenrigs- og  

 sundhedsministeren,  

 og ministerens svar herpå 64 Spm. om, hvorfor der forhindres en ligestilling mellem  

 værtshuse og f.eks. cocktailbarer, til indenrigs- og sundhedsministeren, og  

 ministerens svar herpå 65 Spm. om, hvem der afgør, hvad der defineres som »borde og  

 stole«, til indenrigs- og sundhedsministeren, og ministerens svar herpå 66 Spm. om, hvorfor det kun er arbejdsgiveren, der kan  

 straffes med bøde, og ikke personen, der bryder loven ved bevidst at ryge,  

 til indenrigs- og sundhedsministeren, og ministerens svar herpå 67 Spm. om, om der er andre lande, der har indført bøder  

 både for den, der tillader rygning i strid med et rygeforbud, og den, der  

 vælger at ryge i strid med et forbud, til indenrigs- og sundhedsministeren,  

 og ministerens svar herpå 68 Spm. om, hvilket bødeniveau andre sammenlignelige lande  

 har, til indenrigs- og sundhedsministeren, og ministerens svar herpå 69 Spm. om, hvordan lovforslaget kan være udgiftsneutralt  

 for staten, til indenrigs- og sundhedsministeren, og ministerens svar herpå 70 Spm. om, om det er korrekt, at ledige ikke med henvisning  

 til loven kan afslå arbejde på et værtshus, hvor der i overensstemmelse med  

 loven ryges, til indenrigs- og sundhedsministeren, og ministerens svar herpå 71 Spm. om, om det er korrekt, at serveringspersonale er en  

 af de grupper, der er udsat for den højeste og dermed mest sundhedsskadelige  

 påvirkning af røgforurenet luft, til indenrigs- og sundhedsministeren, og  

 ministerens svar herpå 72 Spm. om, om et lukket arrangement, f.eks. et bryllup på  

 et sted med offentlig adgang, er omfattet af loven, til indenrigs- og  

 sundhedsministeren,  

 og ministerens svar herpå 73 Spm. om, hvordan et klub-/foreningsarrangement betragtes  

 i henhold til loven, til indenrigs- og sundhedsministeren, og ministerens  

 svar herpå 74 Spm. om, om kollektive transportmidler, der opererer  

 mellem Danmark og et andet land, skal være omfattet af loven, til indenrigs-  

 og sundhedsministeren, og ministerens svar herpå 75 Spm. om, hvor mange kommuner der i dag tilbyder hjælp til  

 rygestop, til indenrigs- og sundhedsministeren, og ministerens svar herpå 76 Spm. om, hvor mange lønmodtagere der har adgang til  

 rådgivning om rygestop via en sundhedsordning på deres arbejdsplads, til  

 indenrigs- og sundhedsministeren, og ministerens svar herpå 77 Spm. om, om det efter ministerens vurdering vil være  

 relevant at se på huslejebetalingen for fællesarealer for beboere på  

 plejehjem, når beboerne ikke længere kan ryge på fællesarealer, til  

 indenrigs- og sundhedsministeren, og ministerens svar herpå 78 Spm. om, om alle offentlige tilbud om hjælp til rygestop  

 er tilknyttet Rygestopbasen, til indenrigs- og sundhedsministeren, og  

 ministerens svar herpå 79 Spm. om, om ministeren vil tage initiativ til et  

 kvalitetstjek af de forskellige tilbud om rygestop, til indenrigs- og  

 sundhedsministeren, og ministerens svar herpå 80 Spm. om, hvilke kvalitetskriterier de kommunale  

 rygestoptilbud skal opfylde, til indenrigs- og sundhedsministeren, og  

 ministerens svar herpå 81 Spm. om, hvad de økonomiske udgifter til rygestoptilbud i  

 kommuner, amter og almen praksis var i 2005 og 2006, til indenrigs- og  

 sundhedsministeren, og ministerens svar herpå 82 Spm. om, om ministeren har planer om at iværksætte en  

 landsdækkende oplysningskampagne om hjælp til rygestop, til indenrigs- og  

 sundhedsministeren,  

 og ministerens svar herpå 83 Spm. om kommentar til henvendelse fra Jakob Sølvhøj, FOAs  

 pædagogiske sektor, til indenrigs- og sundhedsministeren, og ministerens svar  

 herpå 84 Spm. om kommentar til henvendelse af 9/5-07 fra Danmarks  

 Restauranter & Cafeer, til indenrigs- og sundhedsministeren, og  

 ministerens svar herpå 85 Spm. om kommentar til henvendelse af 9/5-07 fra Torben  

 Alstrup, Birkerød, til indenrigs- og sundhedsministeren, og ministerens svar  

 herpå Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmålene og indenrigs- og sundhedsministerens herpå er  

 optrykt efter ønske fra udvalget.
 Spørgsmål 34:
Hvad ligger til grund, når LO i sit høringssvar skriver, at  

 »bestemmelsen om frivilligt at kunne lade sig udsætte for passiv rygning  

 synes  

 at være i strid med arbejdsmiljølovens hovedprincip«? Svar:
 Jeg har indhentet en udtalelse fra Beskæftigelsesministeriet,  

 der oplyser følgende:
 »Arbejdsmiljølovens formål er at skabe et sikkert og sundt  

 arbejdsmiljø for derigennem at beskytte mod arbejdsulykker, erhvervssygdomme  

 og  

 andre påvirkninger, der kan forringe sundheden.
Ifølge loven er det arbejdsgiverens pligt at sørge for, at  

 arbejdsforholdene er sikkerheds- og sundhedsmæssigt fuldt forsvarlige.
De  

 ansatte har pligt til at deltage i samarbejdet om sikkerhed og sundhed.  

 Arbejdsgiverens pligter uddybes nærmere i arbejdsmiljølovgivningen.
Pligterne  

 i  

 arbejdsmiljøloven er strafsanktionerede.
 De materielle regler i arbejdsmiljølovgivningen er ufravigelige.
Der er således ikke mulighed for, at arbejdsgiveren kan aftale  

 med de ansatte, at reglerne ikke skal følges, ligesom det heller ikke er  

 muligt  

 at se bort fra reglerne, fordi de ansatte ikke finder, at påvirkningerne  

 generer dem.« Spørgsmål 36:
 Hvorfor beskytter lovforslaget kun den enkelte mod at lade sig  

 »ufrivilligt« udsætte for passiv rygning, når der i den øvrige  

 arbejdsmiljølovgivning, f.eks. i forhold til støj eller kemikalier, gælder  

 fuld  

 beskyttelse, der altså ikke er betinget af »frivillighed«.
 Svar:
 Formålet med loven er at udbrede røgfri miljøer med henblik på  

 at forebygge sundhedsskadelige effekter af passiv rygning og forebygge, at  

 nogen ufrivilligt kan udsættes for passiv rygning.
 Udtrykket, »at forebygge, at nogen ufrivilligt kan udsættes for  

 passiv rygning« er en del af den politiske aftale af 21. november 2006 om den  

 fremtidige indsats for røgfri miljøer.
Udtrykket »ufrivilligt« afspejler, at lovforslaget på nogle  

 områder indeholder undtagelser for hovedreglen om, at der ikke må ryges  

 indendørs på danske arbejdspladser.
Det gælder f.eks. væresteder, varmestuer  

 og  

 lignende tilbud for socialt udsatte, jf. lovforslagets § 13, og små værtshuse  

 under 40 km2, hvor det kan besluttes, at rygning er tilladt under  

 en  

 række nærmere angivne forudsætninger, jf. lovforslagets § 22.
 I disse situationer vil det ikke  efter lovforslaget om røgfri  

 miljøer − være muligt at forebygge, at nogen udsættes for passiv  

 rygning.
I øvrigt ville det have afledte virkninger, hvis udtrykket  

 »ufrivilligt« udtages af lovteksten.
Hvis man skal forebygge, at nogen  

 udsættes  

 for passiv rygning, vil det som en konsekvens kunne indebære, at hverken  

 ikke-rygere eller rygere kan opholde sig i rum, hvor der ryges, f.eks.  

 særlige  

 rygerum.
 Med udtrykket »ufrivilligt« forholder lovforslaget sig til det  

 faktiske forhold, at mange mennesker frivilligt lader sig udsætte for passiv  

 rygning, fordi de eksempelvis vægter et samvær med rygende familiemedlemmer,  

 bekendte og kolleger højere end forebyggelse af de sundhedsmæssige risici ved  

 passiv rygning.
 Spørgsmål 78:
Er alle offentlige tilbud om hjælp til rygestop tilknyttet  

 Rygestopbasen og findes der andre kvalitetssikringstiltag vedrørende  

 rygestop? Svar:
 Jeg har indhentet en udtalelse fra Sundhedsstyrelsen.
Styrelsen oplyser, at Rygestopbasen er en database, der  

 oprindeligt blev etableret som en forskningsdatabase, og som nu fungerer som  

 et  

 kvalitetssikringsinstrument.
Ca. 250 enheder angives at være tilmeldt  

 Rygestopbasen.
Sundhedsstyrelsen har ikke et samlet overblik over, hvor mange  

 af de offentlige rygestoptilbud, der er tilmeldt Rygestopbasen, men det  

 vurderes, at det er tilfældet for størstedelen af de offentlige tilbud.
Det  

 er  

 således et krav, at kommuner, der får støtte fra Sundhedsstyrelsens pulje til  

 medfinansiering af kommunale rygestop- og tobaksforebyggelsesprojekter,  

 tilmeldes Rygestopbasen.
 Spørgsmål 79:
Vil ministeren tage initiativ til et kvalitetstjek af de  

 forskellige tilbud om rygestop for at sikre, at tilbudene er baseret på  

 evidens  

 og anerkendte retningslinjer? Svar:
 De enkelte udbydere af rygestoptilbud kan tjekke kvaliteten af  

 deres tilbud ved at tilmelde sig rygestopbasen, jf. besvarelsen af spørgsmål  

 78.
 Spørgsmål 80:
Hvilke kvalitetskriterier skal de kommunale rygestoptilbud  

 opfylde for, at tilbuddene kan opfylde kravene i den danske kvalitetsmodel,  

 således som det er forudsat for kommunale sundhedstilbud i henhold til  

 Sundhedsloven? Svar:
 Jeg har indhentet en udtalelse fra Sundhedsstyrelsen, der har  

 oplyst følgende:
 »I forhold til Den Danske Kvalitetsmodel er der tale om et  

 samlet sæt af standarder og indikatorer, som er sendt i høring den 11. april  

 2007. Høringsfristen er den 23. maj 2007, og det forventes, at standarderne  

 træder  

 i kraft ved årsskiftet med henblik på, at de første akkrediteringer  

 påbegyndes  

 inden udgangen af 2008. Vedr. rygestop er dette indirekte omtalt i følgende  

 standard, som primært vedrører sygehusets indsats.
Standardbetegnelse Forebyggelse og sundhedsfremme 1.16.2  

 Intervention over for patienter med positiv risikoprofil i relation til  

 livsstilsfaktorer (2/5) Standard Sygehuset sikrer,  

 at der foreligger retningslinjer vedrørende intervention for patienter med  

 positiv risikoprofil i relation til livsstilsfaktorer.
Det sundhedsfaglige  

 personale og patienten udarbejder i fællesskab en plan for interventionen.  

 Interventionen vedrører risikofaktorerne tobak, alkohol, kost, fysisk  

 inaktivitet og psykosociale forhold.
Standardens formål At sikre adgang  

 til og iværksættelse af patientrettet forebyggelse og sundhedsfremme i  

 patientforløbet på sygehuset.
 De vigtigste tilhørende indikatorer måler på, om der foreligger  

 retningslinjer, om brugen af retningslinierne er dokumenteret i journalerne,  

 og  

 at relevante interventioner (f.eks. rygestops understøttelse) er igangsat hos  

 den enkelte patient (interventioner dokumenteret i journalen).
 Indikatorerne er primært egnet til, at sygehusene selv opnår en  

 indsigt i, hvorvidt der er en opmærksomhed på risiko og sundhedsfremme  

 aktiviteter i det kliniske arbejde, og i mindre grad til brug for  

 sammenligning  

 imellem sygehuse af omfanget af specifikke interventioner, så som rygestop.
Sundhedsstyrelsen har ikke yderligere information, der vedrører  

 de kommunale rygestoptilbud.« Spørgsmål 81:
Hvad var de økonomiske udgifter til rygestoptilbud i kommuner,  

 amter og almen praksis 2005 og 2006, og hvad er det forventede udgiftsniveau  

 for tilbud om rygestop i henholdsvis kommuner, på regionale sygehuse og i  

 almen  

 praksis i 2007? Svar:
 Jeg har indhentet en udtalelse fra Sundhedsstyrelsen, der har  

 oplyst, at der ingen samlet opgørelse er over udgifter til rygestoptilbud i  

 kommuner, amter og almen praksis i 2005 og 2006.
Sundhedsstyrelsen har endvidere oplyst, at der i perioden 2004-2005  

 via en pulje er uddelt i alt 16 mio. kroner til amterne til opbygning og  

 udvikling af rygestoptilbud.
Denne pulje udgjorde i perioden ca. halvdelen af  

 amternes samlede indsats i forbindelse med rygestop.
I 2006 uddelte  

 Sundhedsstyrelsen  

 efter ansøgning 10 mio. kroner til medfinansiering af kommunal  

 tobaksforebyggelse i 31 kommuner, hvoraf en væsentlig del forventes anvendt  

 til  

 rygestopaktiviteter i 2007 og 2008.
 Spørgsmål 82:
Har ministeren planer om at iværksætte landsdækkende  

 oplysningskampagner om hjælp til rygestop i forbindelse med, at de nye regler  

 om røgfrit miljø træder i kraft pr. 15. august 2007? Svar:
I forbindelse med finanslovsaftalen for 2005 blev afsat 3 mio.  

 kr. pr. år for 2005-2008 til fælles initiativer mellem staten og apotekerne  

 om  

 rygeafvænning.
Som led heri bliver der gennemført kampagner til synliggørelse  

 af rygeafvænningstilbud.
I marts 2007 blev i samarbejde med Sundhedsstyrelsen afviklet  

 Den Nationale Rygestop-dag.
Arrangementet vil blive gentaget i 2008.
Desuden er planlagt to yderligere kampagner i 2007 rettet mod  

 henholdsvis gravide og KOL-patienter.
Et individuelt online rygestop-program  

 er  

 under udvikling og forventes i brug i år.
Der er således allerede en række aktiviteter i gang med henblik  

 på at skærpe opmærksomheden om hjælp til rygestop.
Der er ikke aktuelle  

 planer  

 om yderligere initiativer.
