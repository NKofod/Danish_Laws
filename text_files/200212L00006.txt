Fremsat den 3. oktober 2002 af  

 socialministeren (Henriette Kjær) Forslag til Lov om ændring af lov om individuel  

 boligstøtte, lov om social pension og lov om børnetilskud og  

 forskudsvis udbetaling af børnebidrag (Særlige regler for tildeling af sociale ydelser til  

 personer ansat på skibe registreret i Dansk Internationalt  

 Skibsregister) § 1 I lov om individuel boligstøtte, jf.  

 lovbekendtgørelse nr. 696 af 21. august 2002, foretages  

 følgende ændringer:
 1. § 8, stk. 3, affattes  

 således:
» § 2 I lov om social pension, jf. lovbekendtgørelse nr.  

 697 af 21. august 2002 og § 6 i lov nr. 285 af 25. april 2001, foretages  

 følgende ændringer:
 1. § 28, stk. 2, affattes  

 således:
» § 3 I lov nr. 285 af 25. april 2001 om ændring af lov om  

 social pension og andre love (Førtidspensionsreform), som ændret  

 ved § 2 i lov nr. 403 af 6. juni 2002, foretages følgende  

 ændringer:
 1. I § 1, nr. 8, affattes  

§ 29, stk. 3, således:
» 2. I § 1, nr. 15, affattes  

§ 32 a, stk. 2, således:
» § 4 I lov om børnetilskud og forskudsvis udbetaling af  

 børnebidrag, jf. lovbekendtgørelse nr. 765 af 11. september  

 2002, foretages følgende ændringer:
 1. I § 10 c indsættes  

 efter stk. 7 som nyt stykke:
» Stk. 8-13 bliver herefter stk. 9-14.
§ 5 Loven træder i kraft den 1. januar 2003.
Bemærkninger til lovforslaget Almindelige bemærkninger Der henvises til forarbejderne til lov nr. 408 af 1. juli  

 1988 ( L 3 1988): FF 41, Till.
A 11, FF 224, Till.
B 63, FF 680, FF 863,  

 Till.
C 1. Tillige henvises til forarbejderne til lov nr. 460 af 31. maj 2000  

 (L 287 2000): Folketingstidende 2000 Till.
A 7898, Till.
A 7882, FF 7333,  

 Till.
B 1158, FF 8504, Till.
B. 1401, FF 8760, Till.
C 1172.
Baggrunden for lovændringen Formålet med lovforslaget er at sikre, at personer,  

 som udfører arbejde om bord på skibe registreret i Dansk  

 Internationalt Skibsregister, tildeles sociale ydelser på samme  

 indkomstmæssige grundlag som andre personer.
 Dansk Internationalt Skibsregister (DIS) blev oprettet i  

 1988 (lov nr. 408 af 1. juli 1988). Baggrunden var et ønske om, at  

 dette register skulle kunne yde samme konkurrencemæssige vilkår  

 som andre internationale skibsregistre for effektivt at kunne modvirke  

 udflagning af danske skibe.
Der blev dengang lagt vægt på at  

 nedsætte mandskabsomkostningerne gennem skattelempelser på den  

 søfarendes indkomst, og disse særlige skatteordninger skulle  

 også omfatte personer bosat i Danmark.
Hermed kunne DIS sikre danske  

 skibes internationale konkurrenceevne i forhold til andre landes  

 internationale skibsregistre eller åbne registre.
Søfolk om bord på danske skibe registreret i  

 DIS blev på denne baggrund i realiteten fritaget for dansk  

 indkomstbeskatning.
Er den pågældende person hjemmehørende  

 i Danmark og dermed fuldt skattepligtig i Danmark, nedsættes  

 vedkommendes skat med det beløb, der forholdsmæssigt falder  

 på den indkomst, der er erhvervet ved arbejde om bord på DIS-skib  

 (ligningslovens § 33 C). For personer med begrænset skattepligt  

 (hjemmehørende i udlandet) frafaldes beskatningen (kildeskattelovens  

 § 48 D).
 Det er en forudsætning for skattefritagelsen, at  

 lønnen for søfolk om bord på DIS-skibe fastsættes  

 på internationalt konkurrencedygtige vilkår, dvs. som en  

 nettoløn, der tager hensyn til skattefritagelsen.
Ved en ændring af lov om Dansk Internationalt  

 Skibsregister i 2000 (lov nr. 460 af 31. maj 2000) blev det muligt at  

 registrere passagerskibe i international fart mellem dansk og udenlandsk havn  

 i DIS, hvilket ikke hidtil havde været muligt.
Baggrunden for  

 ændringen af DIS-loven var et behov for at sikre danske  

 færgerederiers konkurrencemæssige stilling over for andre landes  

 rederier samt at sikre lokale arbejdspladser.
Ved lovændringen blev søfolk, som  

 udfører arbejde ombord på de pågældende  

 passagerskibe, omfattet af de ovenfor nævnte skattefritagelsesregler,  

 forudsat at betingelsen om nettoaflønning er opfyldt.
De danske  

 færgerederiers internationale konkurrencesituation blev herved sikret.  

 For de ansatte ombord bevirkede ændringen, at den udbetalte løn  

 nu var den aftalte nettohyre dvs., at der reelt var tale om den samme  

 lønindtægt for den ansatte uden en nedgang i  

 indtægten.
Da den udbetalte løn ikke længere er beregnet  

 som en bruttoløn , kan der udbetales højere sociale ydelser  

 m.v. end tilsigtet.
Det sker som følge af, at de ansattes  

 "lave" indkomst (nettohyren) i mange tilfælde anvendes ved  

 beregning af visse sociale ydelser   uden hensyntagen til, at der er tale om  

 en skattefri nettoindkomst.
 Det har aldrig været hensigten med DIS-ordningen, at  

 de ansatte på skibe registeret i DIS skulle have højere sociale  

 ydelser, end de ville have været berettiget til, hvis de havde  

 været aflønnet med en bruttoløn, som var undergivet  

 almindelig beskatning.
Formålet med lovforslaget er derfor alene at rette  

 op på denne utilsigtede konsekvens af ordningen.
Der ændres  

 således ikke på muligheden for at optage skibe i DIS eller  

 på dansk skibsfarts internationale konkurrencemæssige situation,  

 hvorved beskæftigelsen om bord og i de berørte kommuner  

 bevares.
Lovforslagets hovedindhold Ændringen af lov om individuel boligstøtte,  

 lov om social pension og lov om børnetilskud og forskudsvis udbetaling  

 af børnebidrag skal derfor sikre, at ansatte på skibe  

 registreret i Dansk Internationalt Skibsregister tildeles sociale ydelser  

 på lige fod med alle andre.
Lovændringen vil give socialministeren bemyndigelse  

 til at fastsætte særlige regler for personer, der arbejder eller  

 har arbejdet på skibe registreret i Dansk Internationalt Skibsregister.  

 Med hjemmel i denne bemyndigelse vil Socialministeriet udarbejde en  

 bekendtgørelse, hvorefter nettoindkomsterne omregnes til tilsvarende  

 skattepligtige indkomster.
Bekendtgørelsen vil blive udarbejdet efter  

 drøftelse med andre ministerier, hvor samme problemstilling gør  

 sig gældende.
Den omregnede indkomst vil derefter blive lagt til grund  

 ved tildeling af sociale ydelser.
Samme problemstilling findes desuden efter lov om social  

 service, hvor socialministeren allerede har hjemmel til at fastsætte  

 regler som de nævnte.
Det drejer sig på ældreområdet  

 om betaling for midlertidig hjemmehjælp samt boligbetaling i plejehjem,  

 på børneområdet om betalingsreglerne for dag- og  

 klubtilbud, og på handicapområdet om kompensation for tabt  

 arbejdsfortjeneste i forbindelse med pasning af handicappet barn.
Økonomiske og administrative konsekvenser for det offentlige Det skønnes, at bekendtgørelsen i  

 medfør af lovforslaget medfører mindreudgifter for det  

 offentlige til boligstøtte, folkepension og førtidspension til  

 personer med en DIS indkomst.
Det skønnes med betydelig usikkerhed, at  

 bekendtgørelsen i medfør af forslaget samlet set  

 medfører mindreudgifter på 2,7 mio. kr. i 2003 og i hvert af  

 BO-årene.
De regler, som vil blive udstedt med hjemmel i de  

 foreslåede bemyndigelser, skønnes at have yderst  

 begrænsede administrative konsekvenser for kommunerne.
Dette skyldes  

 primært det ringe omfang af personer, der forventes at blive  

 berørt   samlet knap 800 personer.
Dertil forventes den administrative  

 byrde i hver enkelt sag ligeledes at være begrænset.
 Økonomiske og administrative konsekvenser for erhvervslivet  

 m.v.
 Forslaget vurderes ikke at have økonomiske og  

 administrative konsekvenser for erhvervslivet.
De miljømæssige konsekvenser Forslaget vurderes ikke at have miljømæssige  

 konsekvenser.
Forholdet til EU-retten Forslaget har ikke EU-retlige aspekter.
Ligestillingsmæssige konsekvenser Forslaget vurderes ikke at have ligestillingsmæssige  

 konsekvenser.
Hørte myndigheder og organisationer Lovforslaget har været i høring hos  

 følgende myndigheder og organisationer: Justitsministeriet,  

 Finansministeriet, Undervisningsministeriet, Skatteministeriet,  

 Integrationsministeriet, Beskæftigelsesministeriet, Indenrigs- og  

 Sundhedsministeriet, Økonomi- og Erhvervsministeriet, KL, Danmarks  

 Rederiforening, Rederiforeningen for mindre skibe, Bilfærgernes  

 Rederiforening, Rederiforeningen af 1895, Dansk Navigatørforening,  

 Dansk Sø- Restaurationsforening, Forbundet af offentligt ansatte,  

 Funktionærernes & Tjenestemændenes Fællesråd,  

 HK/Service, Horesta, Ledernes Hovedorganisation, Maskinmestrenes Forening,  

 Metal Søfart, Restaurationsbranchens Forbund, Specialarbejderforbundet  

 i Danmark, Sømændenes Forbund i Danmark,  

 Amtsrådsforeningen, Landsorganisationen i Danmark.
Sammenfattende skema Positive konsekvenser/  

 mindreudgifter Negative konsekvenser/ merudgifter Økonomiske konsekvenser for stat,  

 kommuner og amtskommuner 2,7 mio.
- Administrative konsekvenser for stat,  

 kommuner og amtskommuner - Minimale Økonomiske konsekvenser for  

 erhvervslivet - - Administrative konsekvenser for  

 erhvervslivet - - Miljømæssige  

 konsekvenser - - Administrative konsekvenser for  

 borgerne - - Forholdet til EU-retten Forslaget indeholder ikke EU-retlige  

 aspekter Bemærkninger til lovforslagets enkelte  

 bestemmelser Til § 1 Der indsættes en bemyndigelse til, at  

 socialministeren fastsætter regler for, hvordan indkomster for personer  

 ansat på skibe, registreret i Dansk Internationalt Skibsregister,  

 indgår i husstandsindkomsten.
Der henvises i øvrigt til de  

 almindelige bemærkninger.
Til § 2 Der indsættes en bemyndigelse til, at  

 socialministeren fastsætter regler for, hvordan indkomster for personer  

 ansat på skibe, registreret i Dansk Internationalt Skibsregister,  

 indgår i indtægtsgrundlaget.
Der henvises i øvrigt til de  

 almindelige bemærkninger.
Til § 3 Der indsættes en bemyndigelse til, at  

 socialministeren fastsætter regler for, hvordan indkomster for personer  

 ansat på skibe, registreret i Dansk Internationalt Skibsregister,  

 indgår i indtægtsgrundlaget.
Der henvises i øvrigt til de  

 almindelige bemærkninger.
Til § 4 Der indsættes en bemyndigelse til, at  

 socialministeren fastsætter regler for, hvordan indkomster for personer  

 ansat på skibe, registreret i Dansk Internationalt Skibsregister,  

 indgår i den aktuelle indtægt.
Der henvises i øvrigt til  

 de almindelige bemærkninger.
Bilag 1 Lovforslaget sammenholdt med gældende  

 lovgivning Gældende formulering Lovforslaget § 1 I lov om individuel boligstøtte, jf.  

 lovbekendtgørelse nr. 696 af 21. august 2002, foretages  

 følgende ændringer:
 § 8. Husstandsindkomsten  

 opgøres således:
1)	Husstandsindkomsten opgøres som summen af  

 ansøgerens og dennes husstandsmedlemmers hver for sig opgjorte  

 indkomster.
Indkomsterne opgøres som personlig indkomst med  

 tillæg af positiv kapitalindkomst, der anvendes til beregning af  

 indkomstskat efter personskattelovens § 7, dog før det deri  

 nævnte bundfradrag.
Endvidere tillægges aktieindkomst, der  

 beskattes efter personskattelovens § 8 a, stk. 1 og 2, bortset fra  

 udbytteindkomst op til 5.000 kr., hvori der er indeholdt endelig udbytteskat.  

 Endelig tillægges vederlag omfattet af ligningslovens § 28 A  

 omregnet efter ligningslovens § 28 B, stk. 3.
 2)	Godtgørelse og afkastet af godtgørelse  

 til HIV-smittede blødere m.fl. og HIV-positive transfusionssmittede  

 m.fl. samt erstatning og afkastet af erstatning, jf. lov om erstatning for  

 skader ved LSD-behandling, indgår ikke i disse personers  

 husstandsindkomst.
 Stk. 2. Socialministeren kan fastsætte  

 nærmere regler for opgørelse af den forventede indkomst.
 Stk. 3. Socialministeren fastsætter  

 nærmere regler for, hvorledes indkomster efter stk. 1, der ikke er  

 skattepligtige her i landet, skal indgå i indkomsten.
 1. § 8, stk. 3, affattes  

 således:
» § 2 I lov om social pension, jf. lovbekendtgørelse nr.  

 697 af 21. august 2002 og § 6 i lov nr. 285 af 25. april 2001, foretages  

 følgende ændringer:
 § 28. For  

 førtidspensionister opgøres indtægtsgrundlaget for  

 grundbeløb således:
1)	Personlig indkomst med tillæg af positiv  

 kapitalindkomst, der anvendes til beregning af indkomstskat efter  

 personskattelovens § 7, dog før de deri nævnte bundfradrag  

 og fradrag for grundbeløb, samt aktieindkomst, der beskattes efter  

 personskattelovens § 8 a, stk. 1 og 2, bortset fra udbytteindkomst op  

 til 5.000 kr., hvori der er indeholdt endelig udbytteskat.
Endelig  

 tillægges vederlag omfattet af ligningslovens § 28 A omregnet  

 efter ligningslovens § 28 B, stk. 3.
2)	Opgørelsesperioden for  

 indtægtsgrundlaget efter nr. 1 er det senest afsluttede  

 indkomstår.
Indtægtsgrundlaget anvendes med virkning for det  

 andet kalenderår efter indkomstårets udløb.
 3)	Ved opgørelsen af indtægtsgrundlaget  

 efter nr. 1 og 2 reguleres den personlige indkomst, der indgår i  

 indtægtsgrundlaget, efter samme regler, som gælder for den  

 forskudsregistrering, der sker på grundlag af den seneste slutligning  

 efter lov om opkrævning af indkomst- og formueskat for personer m.v.  

 (kildeskat).
 Stk. 2. Socialministeren fastsætter  

 nærmere regler for, hvorledes indkomster efter stk. 1, der ikke er  

 skattepligtige her i landet, skal indgå i  

 indtægtsgrundlaget.
 1. § 28, stk. 2, affattes  

 således:
» § 3 I lov nr. 285 af 25. april 2001 om ændring af lov om  

 social pension og andre love (Førtidspensionsreform), som ændret  

 ved § 2 i lov nr. 403 af 6. juni 2002, foretages følgende  

 ændringer:
§ 29. Indtægtsgrundlaget  

 for pensionstillæg, personlige tillæg efter § 14, stk. 2, og  

 helbredstillæg efter § 14 a opgøres på grundlag af  

 pensionistens og en eventuel ægtefælles eller samlevers samlede  

 indtægt.
Indtægtsgrundlaget opgøres  

 således:
1)	Personlig indkomst med tillæg af positiv  

 kapitalindkomst, der anvendes til beregning af indkomstskat efter  

 personskattelovens § 7, dog før det deri nævnte  

 bundfradrag, samt aktieindkomst, der beskattes efter personskattelovens  

 § 8 a, stk. 1 og 2, bortset fra aktieudbytte op til 5.000 kr., hvori der  

 er indeholdt endelig udbytteskat.
Endelig tillægges vederlag omfattet  

 af ligningslovens § 28 A omregnet efter ligningslovens § 28 B, stk.  

 3.
2)	Opgørelsesperioden for  

 indtægtsgrundlaget efter nr. 1 er det senest afsluttede  

 indkomstår.
Indtægtsgrundlaget anvendes med virkning for det  

 andet kalenderår efter indkomstårets udløb.
 3)	Ved opgørelsen af indtægtsgrundlaget  

 efter nr. 1 og 2 reguleres den personlige indkomst, der indgår i  

 indtægtsgrundlaget, efter samme regler, som gælder for den  

 forskudsregistrering, der sker på grundlag af den seneste slutligning  

 efter lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat).
 Stk. 2. Personer, der lever i et samlivsforhold,  

 hvor den ene eller begge har modtaget pension fra før den 1. marts  

 1999, betragtes som enlige i forhold til opgørelsen af  

 indtægtsgrundlaget efter stk. 1, medmindre de indleder et nyt  

 samlivsforhold efter den 1. marts 1999.
 Stk. 3. Socialministeren fastsætter regler  

 for, hvorledes indkomster efter stk. 1, der ikke er skattepligtige her i  

 landet, skal indgå i indtægtsgrundlaget.
 1. I § 1, nr. 8, affattes  

§ 29, stk. 3, således:
» § 32 a.  

 Indtægtsgrundlaget for førtidspension opgøres på  

 grundlag af pensionistens og en eventuel ægtefælles eller  

 samlevers samlede indtægt.
Indtægtsgrundlaget opgøres  

 således:
1)	Personlig indkomst med tillæg af positiv  

 kapitalindkomst, der anvendes til beregning af indkomstskat efter  

 personskattelovens § 7, dog før det deri nævnte  

 bundfradrag, samt aktieindkomst, der beskattes efter personskattelovens  

 § 8 a, stk. 1 og 2, bortset fra aktieudbytte op til 5.000 kr., hvori der  

 er indeholdt endelig udbytteskat.
Endelig tillægges vederlag omfattet  

 af ligningslovens § 28 A omregnet efter ligningslovens § 28 B, stk.  

 3.
2)	Opgørelsesperioden for  

 indtægtsgrundlaget efter nr. 1 er det senest afsluttede  

 indkomstår.
Indtægtsgrundlaget anvendes med virkning for det  

 andet kalenderår efter indkomstårets udløb.
 3)	Ved opgørelsen af indtægtsgrundlaget  

 efter nr. 1 og 2 reguleres den personlige indkomst, der indgår i  

 indtægtsgrundlaget, efter samme regler, som gælder for den  

 forskudsregistrering, der sker på grundlag af den seneste slutligning  

 efter lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat).
 Stk. 2. Socialministeren fastsætter regler  

 for, hvorledes indkomster efter stk. 1, der ikke er skattepligtige her i  

 landet, skal indgå i indtægtsgrundlaget.
 2. I § 1, nr. 15, affattes  

§ 32 a, stk. 2, således:
» § 4 I lov om børnetilskud og forskudsvis udbetaling af  

 børnebidrag, jf. lovbekendtgørelse nr. 765 af 11. september  

 2002, foretages følgende ændringer:
§ 10 c.
Til forældre,  

 der deltager i en uddannelse, som er godkendt som støtteberettigende  

 efter lov om statens uddannelsesstøtte, eller som berettiger til  

 optagelse i en arbejdsløshedskasse, jf. § 41 i lov om  

 arbejdsløshedsforsikring m.v., og som har forsørgelsespligt for  

 et barn under 18 år, udbetales efter ansøgning et tilskud  

 på 5.000 kr. årligt.
Stk. 2. Der kan højst udbetales ét  

 tilskud efter stk. 1 pr. forælder og højst ét tilskud pr.  

 barn.
Reglerne i § 5, stk. 1, finder tilsvarende anvendelse.
 Stk. 3. Lever forældrene ikke sammen, har kun  

 den af forældrene, der har barnet boende hos sig, ret til tilskud efter  

 stk. 1. Opholder barnet sig lige meget hos begge forældrene, har kun  

 den af forældrene, på hvis adresse barnet er tilmeldt  

 folkeregisteret, ret til tilskud.
Stk. 4. Tilskud efter stk. 1 udbetales kvartalsvis  

 forud senest den 20. i kvartalets første måned.
Tilskuddet  

 udbetales første gang for det kvartal, der følger efter det  

 kvartal, hvori der er ansøgt herom, og sidste gang for det kvartal, i  

 hvilket retten til tilskud ophører.
Udgør tilskuddet for et  

 kvartal mindre end 25 kr., udbetales det ikke.
 Stk. 5. Tilskud efter stk. 1 til en enlig  

 forsørger nedsættes med 10 pct. af den del af ansøgerens  

 aktuelle indtægt i et kalenderår, der overstiger 100.000 kr.
Stk. 6. Bor barnet sammen med begge forældre,  

 eller bor barnet kun sammen med den ene af forældrene, men denne er  

 gift eller lever i et ægteskabslignende forhold med en anden person,  

 nedsættes tilskuddet efter stk. 1 med 10 pct. af den del af husstandens  

 aktuelle indtægt i et kalenderår, der overstiger 150.000 kr.
Ydes  

 der to tilskud til samme husstand, fordeles nedsættelsen ligeligt  

 på de to tilskud.
Stk. 7. Den aktuelle indtægt består  

 af 1)	personlig indkomst med tillæg af positiv  

 nettokapitalindkomst, der anvendes ved beregning af indkomstskat efter  

 personskattelovens § 7, dog før de deri nævnte bundfradrag  

 og fradrag for grundbeløb, og 2)	aktieindkomst, der beskattes efter  

 personskattelovens § 8 a, stk. 1 og 2, bortset fra udbytteindkomst op  

 til 5.000 kr., hvori der er indeholdt endelig udbytteskat.
 Stk. 8. Det er en forudsætning for udbetaling  

 af tilskud, at ansøgeren over for kommunalbestyrelsen fremlægger  

 dokumentation for de aktuelle indtægter og for deltagelse i en  

 uddannelse, som berettiger til tilskud efter stk. 1.
 Stk. 9. Hvis den indtægt, der ligger til  

 grund for beregning af tilskuddet, ændres med mere end 10 pct.,  

 omregnes tilskuddet for kalenderåret, og de kvartalsvise udbetalinger  

 for den resterende del af kalenderåret reguleres, således at det  

 samlede udbetalte tilskud for kalenderåret svarer til det beregnede  

 tilskud på årsbasis.
Stk. 10. Såfremt en tilskudsberettiget har  

 haft en indtægtsfremgang, der bevirker, at det allerede udbetalte  

 tilskud i kalenderåret overstiger det tilskud, ansøgeren  

 herefter er berettiget til i kalenderåret, fradrages for meget udbetalt  

 tilskud, såfremt ansøgeren i det efterfølgende  

 kalenderår bliver berettiget til tilskud.
Såfremt  

 ansøgeren ikke i det efterfølgende kalenderår bliver  

 berettiget til tilskud, tilbagebetales for meget udbetalt tilskud.
Stk. 11. Et tilbagebetalingskrav efter stk. 10  

 gennemføres ved en tilbagebetalingsordning.
Fastsættelse af  

 tilbagebetalingsordning og inddrivelse af gæld sker efter reglerne i  

 lov om aktiv socialpolitik.
 Stk. 12. Såfremt ret til tilskud  

 indtræder, ophører eller forsørgelsesforholdene  

 ændres inden for et kalenderår, beregnes tilskuddet  

 forholdsmæssigt for de kvartaler i året, hvor ansøger er  

 berettiget til at få udbetalt tilskud på samme grundlag.  

 Indtægten opgøres for de måneder af året, hvor  

 ansøger er berettiget til tilskud på samme grundlag, hvorefter  

 de således opgjorte indtægter omregnes forholdsvis til en  

 årsindtægt.
Stk. 13. De indtægtsgrænser, der er  

 nævnt i stk. 5 og 6, reguleres én gang årligt pr. 1.  

 januar med satsreguleringsprocenten, jf. lov om en satsreguleringsprocent.
De  

 efter regulering fremkomne beløb afrundes til nærmeste  

 kronebeløb, der er deleligt med 100.
 1. I § 10 c indsættes  

 efter stk. 7 som nyt stykke:
» Stk. 8-13 bliver herefter stk. 9-14.
