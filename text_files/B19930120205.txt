I henhold til § 3, stk. 3, § 4, stk. 2, § 6, stk. 6, § 10, stk. 2, og § 21, stk. 5 og 6 i lov om orlov, jf. lovbekendtgørelse nr. 1201 af 27. december 1993 fastsættes:
Orlov til uddannelse Betingelser § 1.  Personer, som er fyldt 25 år, kan få orlov til  

 uddannelse i mindst 1 uge i sammenhæng og højst op til 1 år, jf. dog § 37.
 § 2.  For at få orlov skal orlovsansøgeren i hele  

 orlovsperioden være medlem af en statsanerkendt arbejdsløshedskasse og være  

 dagpengeberettiget efter lov om arbejdsløshedsforsikring m.v. ved orlovens  

 start, jf. dog § 55.
 Stk. 2.  Såfremt orloven er delt op i flere perioder,  

 skal orlovsansøgeren være dagpengeberettiget ved hver enkelt periodes  

 påbegyndelse.
§ 3.  For en fuldtidsbeskæftiget lønmodtager er orlov  

 betinget af, at lønmodtageren inden for de sidste 5 år enten har haft  

 ansættelse som lønmodtager eller har udøvet selvstændig virksomhed i  

 væsentligt omfang svarende til 3 års fuldtidsbeskæftigelse.
Beskæftigelse i  

 udlandet er omfattet af denne bestemmelse.
 Stk. 2.  For en deltidsbeskæftiget lønmodtager er orlov  

 betinget af, at lønmodtageren inden for de sidste 5 år enten har haft  

 ansættelse som lønmodtager eller har udøvet selvstændig virksomhed i  

 væsentligt omfang svarende til 2 års fuldtidsbeskæftigelse.
 Stk. 3.  Lønmodtageren erklærer på tro og love over for  

 Arbejdsformidlingen, at beskæftigelseskravet er opfyldt.
Stk. 4.  Lønmodtageren skal indgå en skriftlig aftale  

 med arbejdsgiveren om orlov.
Aftalen skal indeholde nærmere vilkår for  

 tilbagevenden til arbejdspladsen.
 § 4.  For personer, der driver selvstændig  

 erhvervsvirksomhed mere end midlertidigt og i væsentligt omfang, er orlov  

 betinget af, at den selvstændige erhvervsdrivende inden for de sidste 5 år  

 enten har haft ansættelse som lønmodtager eller har udøvet selvstændig  

 virksomhed i væsentligt omfang svarende til 3 års fuldtidsbeskæftigelse.  

 Beskæftigelse i udlandet er omfattet af denne bestemmelse.
 Stk. 2.  Den selvstændige erhvervsdrivende erklærer på  

 tro og love over for Arbejdsformidlingen, at beskæftigelseskravet er opfyldt.
Stk. 3.  Den selvstændige erhvervsdrivende skal  

 skriftligt erklære over for arbejdsløshedskassen at ville ophøre med sit  

 arbejde i virksomheden i hele orlovsperioden.
Endvidere skal den selvstændige  

 erhvervsdrivende over for arbejdsløshedskassen sandsynliggøre, at det er  

 muligt at ophøre med arbejdet i virksomheden i hele orlovsperioden eller  

 dokumentere, at der ansættes en afløser i hele orlovsperioden.
 § 5.  Personer, som modtager arbejdsløshedsdagpenge  

 som fuldt ledige som enten fuldtids- eller deltidsforsikrede, kan opnå orlov  

 til uddannelse.
 § 6.  Orlov kan bevilges til de uddannelser, der  

 fremgår af de i henhold til lovens § 3, stk. 2, fastsatte regler.
 Stk. 2.  Orlov til uddannelse kan afholdes i udlandet,  

 hvis den uddannelsessøgende kan godtgøre, at der er tale om en godkendt  

 offentlig uddannelse.
 Stk. 3.  Der skal foreligge dokumentation fra  

 uddannelsesstedet om optagelse.
§ 7.  I tilfælde, hvor arbejdsgiveren beslutter at  

 genbesætte den ledige orlovsstilling i orlovsperioden, kan  

 Arbejdsformidlingen bistå med formidling af arbejdskraft, herunder formidling  

 af ledige med tilskud efter reglerne herom i lov om en aktiv  

 arbejdsmarkedspolitik og lov om kommunal aktivering.
Er den, der ansættes i  

 orlovsstillingen, et dagpengeberettiget ledigt medlem af en  

 arbejdsløshedskasse, kan pågældende forud for orloven ansættes i en  

 oplæringsperiode, hvorunder der kan udbetales godtgørelse eller tilskud efter  

 lov om en aktiv arbejdsmarkedspolitik.
Orlovsydelsen § 8.  Orlovsydelsen til fuldtidsforsikrede  

 lønmodtagere udbetales i forhold til lønmodtagerens beskæftigelse forud for  

 orloven som enten fuldtids- eller deltidsbeskæftiget.
En lønmodtager anses  

 for at være fuldtidsbeskæftiget, såfremt vedkommende de sidste 10 uger forud  

 for orlovens begyndelse har været ansat på fuld tid, eller i løbet af  

 perioden har modtaget supplerende dagpenge som fuldtidsforsikret.
En  

 lønmodtager anses ligeledes for at være fuldtidsbeskæftiget, hvis vedkommende  

 har været ansat på vilkår, der efter overenskomst eller lignende aftaler kan  

 sidestilles med fuld tid.
I alle andre tilfælde anses lønmodtageren for at  

 være deltidsbeskæftiget.
 Stk. 2.  Orlovsydelsen til fuldtidsforsikrede  

 fuldtidsbeskæftigede udgør et beløb, der svarer til arbejdsløshedsdagpengenes  

 højeste beløb, jf. § 47 i lov om arbejdsløshedsforsikring m.v.
Stk. 3.  Orlovsydelsen til fuldtidsforsikrede  

 deltidsbeskæftigede, der i de sidste 10 uger før orloven i gennemsnit har  

 været ansat mindst 24 timer ugentlig hos arbejdsgiveren, udgør et beløb  

 svarende til arbejdsløshedsdagpengenes højeste beløb for fuldtidsforsikrede,  

 jf. § 47 i lov om arbejdsløshedsforsikring m.v.
Har lønmodtageren ikke været  

 ansat til en fast, ugentlig arbejdstid, eller dokumenterer lønmodtageren at  

 have arbejdet i flere timer end svarende til ansættelsen, lægges det faktiske  

 timetal til grund for beregningen, dog højst med 37 timer om ugen.
 Stk. 4.  Orlovsydelsen til deltidsforsikrede og til  

 fuldtidsforsikrede deltidsbeskæftigede, der ikke opfylder det i stk. 3 nævnte  

 beskæftigelseskrav, udgør et beløb, der svarer til arbejdsløshedsdagpengenes  

 højeste beløb for deltidsforsikrede, jf. § 70 i lov om  

 arbejdsløshedsforsikring m.v.
 § 9.  Orlovsydelsen til selvstændige erhvervsdrivende  

 udgør et beløb, der svarer til arbejdsløshedsdagpengenes højeste beløb, jf. §  

 47 i lov om arbejdsløshedsforsikring m.v.
 § 10.  Orlovsydelsen til fuldtidsforsikrede ledige  

 udgør et beløb, der svarer til arbejdsløshedsdagpengenes højeste beløb, jf. §  

 47 i lov om arbejdsløshedsforsikring m.v.
 Stk. 2.  Orlovsydelsen til deltidsforsikrede ledige  

 udgør et beløb, der svarer til arbejdsløshedsdagpengenes højeste beløb for  

 deltidsforsikrede, jf. § 70 i lov om arbejdsløshedsforsikring m.v.
 Stk. 3.  Orlovsydelsen til ledige, der er omfattet af §  

 51, stk. 2, i lov om arbejdsløshedsforsikring m.v., udgør et beløb svarende  

 til dagpengebeløbet for nyuddannede.
 § 11.  Ved orlov, der aftales og påbegyndes inden den  

 1. april 1995, udbetales en orlovsydelse, svarende til  

 arbejdsløshedsdagpengenes højeste beløb, jf. §§ 47 og 70 i lov om  

 arbejdsløshedsforsikring m.v.
 Stk. 2.  Ved orlov, der aftales inden den 1. april 1995  

 og påbegyndes efter denne dato, udbetales en orlovsydelse svarende til 80  

 pct. af arbejdsløshedsdagpengenes højeste beløb, jf. §§ 47 og 70 i lov om  

 arbejdsløshedsforsikring m.v.
 Stk. 3.  Ved orlov, der aftales og påbegyndes efter den  

 1. april 1995, udbetales en orlovsydelse svarende til 80 pct. af  

 arbejdsløshedsdagpengenes højeste beløb, jf. §§ 47 og 70 i lov om  

 arbejdsløshedsforsikring m.v.
 § 12.  Det regionale Arbejdsmarkedsråd kan beslutte at  

 udbetale et supplerende beløb til orlovsydelsen til lønmodtagere, der  

 gennemfører uddannelse inden for erhvervsområder, hvor der er eller kan  

 forventes mangel på arbejdskraft.
 Stk. 2.  Orlovsydelsen kan højst suppleres med et beløb,  

 der svarer til 20 pct. af orlovsydelsens højeste beløb, jf. § 8, stk. 2.
Orlov til sabbat Betingelser § 13.  Lønmodtagere, som er fyldt 25 år, kan få orlov  

 til sabbat op til 1 år, jf. dog § 37.
 Stk. 2.  Lønmodtageren skal i hele orlovsperioden være  

 medlem af en statsanerkendt arbejdsløshedskasse og være dagpengeberettiget  

 efter lov om arbejdsløshedsforsikring m.v. ved orlovens start, jf. dog § 55.
 Stk. 3.  Såfremt orloven er delt op i enkelte perioder,  

 skal lønmodtageren være dagpengeberettiget ved hver enkelt periodes  

 påbegyndelse.
Stk. 4.  For en fuldtidsbeskæftiget lønmodtager er orlov  

 betinget af, at lønmodtageren inden for de sidste 5 år enten har haft  

 ansættelse som lønmodtager eller har udøvet selvstændig virksomhed i  

 væsentligt omfang svarende til 3 års fuldtidsbeskæftigelse.
Beskæftigelse i  

 udlandet er omfattet af denne bestemmelse.
 Stk. 5.  For en deltidsbeskæftiget lønmodtager er orlov  

 betinget af, at lønmodtageren inden for de sidste 5 år enten har haft  

 ansættelse som lønmodtager eller har udøvet selvstændig virksomhed i  

 væsentligt omfang svarende til 2 års fuldtidsbeskæftigelse.
 Stk. 6.  Lønmodtageren erklærer på tro og love over for  

 Arbejdsformidlingen, at beskæftigelseskravet er opfyldt.
Stk. 7.  Lønmodtageren skal indgå en skriftlig aftale  

 med arbejdsgiveren om orlov.
Aftalen skal indeholde nærmere vilkår for  

 tilbagevenden til arbejdspladsen.
 Stk. 8.  Det kan ikke aftales, at orloven afbrydes, hvis  

 stillingen bliver ledig.
 § 14.  En betingelse for orlov er, at arbejdsgiveren i  

 orlovsperioden ansætter en ledig.
 Stk. 2.  Den ledige skal ansættes med mindst samme  

 timetal som lønmodtageren.
 Stk. 3.  Den ledige skal ansættes på de løn- og  

 arbejdsvilkår, som efter lovgivning eller overenskomst er gældende for dette  

 eller tilsvarende arbejde.
Stk. 4.  I forbindelse med besættelse af  

 orlovsstillingen kan ledige ansættes med tilskud efter reglerne herom i lov  

 om en aktiv arbejdsmarkedspolitik og lov om kommunal aktivering.
Er den, der  

 ansættes i orlovsstillingen, et dagpengeberettiget ledigt medlem af en  

 arbejdsløshedskasse, kan pågældende forud for orloven ansættes i en  

 oplæringsperiode, hvorunder der kan udbetales godtgørelse eller tilskud efter  

 lov om en aktiv arbejdsmarkedspolitik.
 Stk. 5.  Der må ikke afskediges ordinært ansatte for at  

 aflønne den ledige i orlovsperioden.
§ 15.  Stillingen skal holdes besat i hele  

 orlovsperioden.
Såfremt stillingen bliver ledig i orlovsperioden, skal  

 arbejdsgiveren oplyse Arbejdsformidlingen herom og straks foranledige, at der  

 ansættes en ledig.
Stk. 2.  Genbesættes stillingen ikke, er arbejdsgiveren  

 forpligtet til at betale orlovsydelsen for den del af orlovsperioden, hvor  

 stillingen ikke har været besat.
Arbejdsgiveren skal indbetale et beløb til  

 Arbejdsformidlingen svarende til orlovsydelsens fulde bruttobeløb, jf. § 17.
 Stk. 3.  Arbejdsgiveren skal fremlægge kopi af  

 ansættelsesbevis for den ledige over for Arbejdsformidlingen samt på tro og  

 love erklære, at der i hele orlovsperioden er ansat en ledig som afløser.
§ 16.  Orlov til sabbat kan holdes i udlandet.
Orlov  

 til sabbat kan anvendes frit, herunder til uddannelser, som ikke er nævnt i  

 den i § 6, stk. 1, omtalte oversigt.
Orlovsydelsen § 17.  Orlovsydelsen til fuldtidsforsikrede  

 lønmodtagere udbetales i forhold til lønmodtagerens beskæftigelse forud for  

 orloven som enten fuldtids- eller deltidsbeskæftiget.
En lønmodtager anses  

 for at være fuldtidsbeskæftiget, såfremt vedkommende de sidste 10 uger forud  

 for orlovens begyndelse har været ansat på fuld tid, eller i løbet af  

 perioden har modtaget supplerende dagpenge som fuldtidsforsikret.
En  

 lønmodtager anses ligeledes for at være fuldtidsbeskæftiget, hvis vedkommende  

 har været ansat på vilkår, der efter overenskomst eller lignende aftaler kan  

 sidestilles med fuld tid.
I alle andre tilfælde anses lønmodtageren for at  

 være deltidsbeskæftiget.
 Stk. 2.  Orlovsydelsen til fuldtidsforsikrede  

 fuldtidsbeskæftigede udgør et beløb, der svarer til 80 pct. af  

 arbejdsløshedsdagpengenes højeste beløb, jf. § 47 i lov om  

 arbejdsløshedsforsikring m.v.
Stk. 3.  Orlovsydelsen til fuldtidsforsikrede  

 deltidsbeskæftigede, der i de sidste 10 uger før orloven i gennemsnit har  

 været ansat mindst 24 timer ugentlig hos arbejdsgiveren, udgør et beløb  

 svarende til 80 pct. af arbejdsløshedsdagpengenes højeste beløb for  

 fuldtidsforsikrede, jf. § 47 i lov om arbejdsløshedsforsikring m.v.
Har  

 lønmodtageren ikke været ansat til en fast, ugentlig arbejdstid, eller  

 dokumenterer lønmodtageren at have arbejdet i flere timer end svarende til  

 ansættelsen, lægges det faktiske timetal til grund for beregningen, dog højst  

 med 37 timer om ugen.
 Stk. 4.  Orlovsydelsen til deltidsforsikrede og til  

 fuldtidsforsikrede deltidsbeskæftigede, der ikke opfylder det i stk. 3 nævnte  

 beskæftigelseskrav, udgør et beløb, der svarer til 80 pct. af  

 arbejdsløshedsdagpengenes højeste beløb for deltidsforsikrede, jf. § 70 i lov  

 om arbejdsløshedsforsikring m.v.
Orlov til børnepasning Betingelser § 18.  Forældre kan få orlov til at passe egne børn i  

 alderen 0 - 8 år i sammenhængende perioder på mindst 13 uger og højst 52  

 uger.
Orlovsperioden for hvert barn kan højst udgøre 52 uger.
Forældrene kan  

 afholde orlov hver for sig og/eller samtidig.
Stk. 2.  Ved egne børn forstås børn, hvortil  

 orlovsansøgeren har forældremyndigheden, herunder hvor forældremyndigheden er  

 opnået ved adoption, eller hvor faderskabet er anerkendt.
Endvidere er  

 ægtefællers og faste samleveres særbørn, som har fast ophold i hjemmet,  

 omfattet af begrebet.
 Stk. 3.  Det er en betingelse for, at både forsikrede og  

 ikkeforsikrede lønmodtagere og selvstændige erhvervsdrivende kan bevilges  

 orlov, at kommunen har attesteret, at vedkommende ville være berettiget til  

 dagpenge i tilfælde af sygdom, fødsel og adoption, jf. lov om dagpenge ved  

 sygdom og fødsel, og at denne attestation forelægges Arbejdsformidlingen.
Stk. 4.  Forsikrede selvstændige erhvervsdrivende skal  

 skriftligt erklære over for arbejdsløshedskassen at ville ophøre med sit  

 arbejde i virksomheden i hele orlovsperioden.
Endvidere skal den selvstændige  

 erhvervsdrivende over for arbejdsløshedskassen sandsynliggøre, at det er  

 muligt at ophøre med arbejdet i virksomheden i hele orlovsperioden eller  

 dokumentere, at der ansættes en afløser i hele orlovsperioden.
 Stk. 5.  For så vidt angår ikke-forsikrede selvstændige  

 erhvervsdrivende gælder tilsvarende krav om dokumentation over for kommunen.
§ 19.  Personer, der er tilmeldt Arbejdsformidlingen  

 og som modtager arbejdsløshedsdagpenge som fuldt ledige som enten fuldtids-  

 eller deltidsforsikrede kan få orlov til børnepasning.
Attestation fra  

 arbejdsløshedskassen for dagpengeret ved orlovens start efter lov om  

 arbejdsløshedsforsikring m.v. forelægges Arbejdsformidlingen.
Stk. 2.  Personer, der modtager kontanthjælp efter lov  

 om social bistand kan få orlov til børnepasning.
Attestation fra kommunen om  

 modtagelse af kontanthjælp og indstilling forelægges Arbejdsformidlingen, jf.  

 Socialministeriets bestemmelser herom.
 § 20.  Barnet må indtil det fyldte 3. år ikke benytte  

 offentligt dagtilbud i orlovsperioden.
 Stk. 2.  Er barnet mellem 3-8 år, kan barnet højst  

 benytte halvdagsplads i offentligt dagtilbud i orlovsperioden.
 Stk. 3.  Ved offentligt dagtilbud forstås de dagtilbud,  

 der er fastsat bestemmelser om i lov om social bistand, lov om folkeskoler  

 samt bekendtgørelse nr. 627 af 22. juli 1993 om tilskud m.v. til friskoler og  

 private grundskoler m.v.
 § 21.  Hvor lønmodtageren indgår aftale med  

 arbejdsgiveren om orlov til børnepasning, skal aftalen være skriftlig og  

 indeholde nærmere vilkår for tilbagevenden til arbejdspladsen.
 § 22.  Orlov til børnepasning kan afholdes i udlandet.
§ 23.  I tilfælde, hvor arbejdsgiveren beslutter at  

 genbesætte den ledige orlovsstilling i orlovsperioden, kan  

 Arbejdsformidlingen bistå med formidling af arbejdskraft, herunder formidling  

 af ledige med tilskud efter reglerne herom i lov om en aktiv  

 arbejdsmarkedspolitik og lov om kommunal aktivering.
Er den, der ansættes i  

 orlovsstillingen, et ledigt dagpengeberettiget medlem af en  

 arbejdsløshedskasse, kan pågældende forud for orloven ansættes i en  

 oplæringsperiode, hvorunder der kan udbetales godtgørelse eller tilskud efter  

 lov om en aktiv arbejdsmarkedspolitik.
Ret til orlov for lønmodtagere § 24.  Beskæftigede lønmodtagere har ret til orlov fra  

 arbejdet i sammenhængende perioder af en varighed på mindst 13 uger og højst  

 26 uger.
Stk. 2.  En lønmodtager, der ønsker at udnytte retten  

 efter stk. 1, skal give meddelelse herom til arbejdsgiveren med 4 ugers  

 varsel.
Varslet kan tidligst afgives efter 3 måneders ansættelse i pågældende  

 ansættelsesforhold.
Stk. 3.  Ved ansættelsesforhold omfattet af kollektiv  

 overenskomst kan det i stk. 2 nævnte varsel fraviges ved aftale mellem de  

 berørte organisationer.
I øvrige ansættelsesforhold kan varslet fraviges ved  

 individuel aftale.
Varslet kan højst udgøre arbejdsgiverens opsigelsesvarsel,  

 og højst 26 uger.
 Stk. 4.  Hvis børnepasningsorlov ønskes i direkte  

 forlængelse af barselorlov, kan det aftalte varsel i stk. 3 ikke overstige 16  

 uger.
Stk. 5.  Hvis orlovens længde ikke er aftalt på forhånd,  

 skal lønmodtageren i rimelig tid, dog med mindst 8 ugers varsel, give  

 meddelelse til arbejdsgiveren om, at arbejdet genoptages.
Lønmodtageren og  

 arbejdsgiveren har mulighed for at aftale et tidligere tidspunkt for  

 tilbagevenden til arbejdspladsen.
Stk. 6.  Den tid, en lønmodtager har været fraværende i  

 henhold til stk. 1, medregnes ved beregning af anciennitet i  

 arbejdsforholdet.
Bestemmelsen vedrører ikke pensionsforhold.
 Stk. 7.  En arbejdsgiver må ikke afskedige en  

 lønmodtager, fordi denne har fremsat krav om udnyttelse af retten til orlov,  

 udnytter retten til orlov eller har været fraværende på grund af orlov efter  

 § 24.
 Stk. 8.  Såfremt afskedigelse finder sted, efter at  

 lønmodtageren har fremsat krav om orlov, under orloven eller i umiddelbar  

 tilknytning til lønmodtagerens tilbagevenden til arbejdspladsen efter orlov,  

 påhviler det arbejdsgiveren at godtgøre, at afskedigelsen ikke er begrundet i  

 forhold omfattet af stk. 7.
Stk. 9.  For lønmodtagere, der er omfattet af stk. 2,  

 indtræder beskyttelsen i henhold til stk. 8 tidligst 4 uger, før varslet skal  

 afgives.
For lønmodtagere, der er omfattet af stk. 3 og 4, aftales, hvornår  

 beskyttelsen indtræder.
Den kan dog senest indtræde 4 uger før varsel skal  

 afgives, og den samlede beskyttelse før orlov kan højst udgøre 30 uger.
Stk. 10.  Afskediges en lønmodtager i strid med stk. 7,  

 skal arbejdsgiveren betale en godtgørelse.
Godtgørelsen, der ikke kan  

 overstige 26 ugers løn, fastsættes under hensyntagen til lønmodtagerens  

 ansættelsestid og sagens omstændigheder i øvrigt.
Stk. 11.  Stk. 10 finder tilsvarende anvendelse, hvor  

 beskyttelse mod afskedigelse følger af kollektiv overenskomst, men hvor der i  

 overenskomsten enten ikke gives den pågældende adgang til godtgørelse eller  

 der i overenskomsten gives adgang til en godtgørelse, der er mindre end den i  

 stk. 10 nævnte.
Kravet behandles ad fagretlig vej.
 § 25.  Hvis begge forældre er lønmodtagere, kan  

 forældrene udnytte retten til 26 ugers orlov til børnepasning hver for sig  

 og/eller samtidig.
Orlovsydelsen Medlemmer af en arbejdsløshedskasse § 26.  Orlovsydelsen til lønmodtagere, som er  

 medlemmer af en arbejdsløshedskasse udbetales i forhold til lønmodtagerens  

 beskæftigelse forud for orloven som enten fuldtids-eller deltidsbeskæftiget.  

 En lønmodtager anses for at være fuldtidsbeskæftiget, såfremt vedkommende de  

 sidste 10 uger forud for orlovens begyndelse har været ansat på fuld tid,  

 eller i løbet af perioden har modtaget supplerende dagpenge som  

 fuldtidsforsikret.
En lønmodtager anses ligeledes for at være  

 fuldtidsbeskæftiget, hvis vedkommende har været ansat på vilkår, der efter  

 overenskomst eller lignende aftaler kan sidestilles med fuld tid.
I alle  

 andre tilfælde anses lønmodtageren for at være deltidsbeskæftiget.
 Stk. 2.  Orlovsydelsen til fuldtidsforsikrede  

 fuldtidsbeskæftigede udgør et beløb, der svarer til 80 pct. af  

 arbejdsløshedsdagpengenes højeste beløb, jf. § 47 i lov om  

 arbejdsløshedsforsikring m.v.
Stk. 3.  Orlovsydelsen til fuldtidsforsikrede  

 deltidsbeskæftigede, der i de sidste 10 uger før orloven i gennemsnit har  

 været ansat mindst 24 timer ugentlig hos arbejdsgiveren, udgør et beløb  

 svarende til 80 pct. af arbejdsløshedsdagpengenes højeste beløb for  

 fuldtidsforsikrede, jf. § 47 i lov om arbejdsløshedsforsikring m.v.
Har  

 lønmodtageren ikke været ansat til en fast, ugentlig arbejdstid, eller  

 dokumenterer lønmodtageren at have arbejdet i flere timer end svarende til  

 ansættelsen, lægges det faktiske timetal til grund for beregningen, dog højst  

 med 37 timer om ugen.
 Stk. 4.  Orlovsydelsen til deltidsforsikrede og til  

 fuldtidsforsikrede deltidsbeskæftigede, der ikke opfylder det i stk. 3 nævnte  

 beskæftigelseskrav, udgør et beløb, der svarer til 80 pct. af  

 arbejdsløshedsdagpengenes højeste beløb for deltidsforsikrede, jf. § 70 i lov  

 om arbejdsløshedsforsikring m.v.
§ 27.  Orlovsydelsen til selvstændige  

 erhvervsdrivende, som er medlemmer af en arbejdsløshedskasse, udbetales i  

 forhold til beskæftigelsen i den selvstændige virksomhed forud for orloven  

 som enten fuldtids-eller deltidsbeskæftiget.
En selvstændig erhvervsdrivende  

 anses for at være fuldtidsbeskæftiget, såfremt vedkommende de sidste 10 uger  

 forud for orlovens begyndelse har været beskæftiget i virksomheden i et  

 omfang, der kan sidestilles med fuldtidsbeskæftigelse som lønmodtager.
I alle  

 andre tilfælde anses den selvstændige erhvervsdrivende for at være  

 deltidsbeskæftiget.
 Stk. 2.  Orlovsydelsen til fuldtidsbeskæftigede udgør et  

 beløb, der svarer til 80 pct. af arbejdsløshedsdagpengenes højeste beløb, jf.  

 § 47 i lov om arbejdsløshedsforsikring m.v.
 Stk. 3.  Orlovsydelsen til deltidsbeskæftigede udgør et  

 beløb, der svarer til 80 pct. af arbejdsløshedsdagpengenes højeste beløb for  

 deltidsforsikrede, jf. § 70 i lov om arbejdsløshedsforsikring m.v.
 § 28.  Orlovsydelsen til fuldtidsforsikrede ledige,  

 som er medlemmer af en arbejdsløshedskasse udgør et beløb, der svarer til 80  

 pct. af arbejdsløshedsdagpengenes højeste beløb, jf. § 47 i lov om  

 arbejdsløshedsforsikring m.v.
 Stk. 2.  Orlovsydelsen til deltidsforsikrede ledige  

 udgør et beløb, der svarer til 80 pct. af arbejdsløshedsdagpengenes højeste  

 beløb for deltidsforsikrede, jf. § 70 i lov om arbejdsløshedsforsikring m.v.
 Stk. 3.  Orlovsydelsen til kontanthjælpsmodtagere, som  

 er medlemmer af en arbejdsløshedskasse, udbetales af kommunen og svarer til  

 kontanthjælpen, jf. § 37 i lov om social bistand.
Ikke-forsikrede personer § 29.  For lønmodtagere og selvstændige  

 erhvervsdrivende, som jf. §§ 26 og 27 kan anses for fuldtidsbeskæftigede, og  

 som ikke er medlemmer af en arbejdsløshedskasse, udgør orlovsydelsen et  

 beløb, der svarer til 80 pct. af arbejdsløshedsdagpengenes højeste beløb, jf.  

 § 47 i lov om arbejdsløshedsforsikring m.v.
 Stk. 2.  Orlovsydelsen til deltidsbeskæftigede  

 lønmodtagere og selvstændige erhvervsdrivende, som ikke er medlemmer af en  

 arbejdsløshedskasse, udgør et beløb, der svarer til 80 pct. af  

 arbejdsløshedsdagpengenes højeste beløb for deltidsforsikrede, jf. § 70 i lov  

 om arbejdsløshedsforsikring m.v.
 Stk. 3.  Orlovsydelsen til ikke-forsikrede  

 kontanthjælpsmodtagere svarer til den kontanthjælp, som orlovspersonen er  

 berettiget til, jf. § 37 i lov om social bistand.
 Fælles bestemmelser om udbetaling m.v.
Medlemmer af en arbejdsløshedskasse § 30.  Orlovsydelsen til medlemmer af en  

 arbejdsløshedskasse udbetales af kassen, jf. dog § 28, stk. 4.
 Stk. 2.  Staten yder forskud eller refusion til  

 arbejdsløshedskasserne til udbetaling af orlovsydelserne efter reglerne i §§  

 79-82 i lov om arbejdsløshedsforsikring m.v.
 § 31.  Orlovsydelsen udbetales til personen på orlov.
 Stk. 2.  Hvis arbejdsgiveren udbetaler løn til  

 lønmodtageren under orloven udbetales orlovsydelsen til arbejdsgiveren, hvis  

 den udbetalte løn er større end det beløb, som lønmodtageren er berettiget  

 til efter §§ 8, 17 og 26.
 Stk. 3.  Når der modtages orlovsydelse, kan der ikke  

 samtidig modtages andre ydelser fra arbejdsløshedskassen, løn under sygdom  

 eller barsel, ydelser efter lov om dagpenge ved sygdom eller fødsel,  

 uddannelsesydelse, statens uddannelsesstøtte eller anden lignende offentlig  

 ydelse til uddannelse eller kontanthjælp.
 Stk. 4.  Har orlovspersonen ret til godtgørelse efter  

 lov om arbejdsmarkedsuddannelse, kan der ikke modtages orlovsydelse.
 Stk. 5.  Ved orlov i udlandet er det en betingelse for  

 udbetaling af orlovsydelsen, at der er oprettet en konto i et pengeinstitut i  

 Danmark eller i Girobank, der gør det muligt at udbetale ydelsen.
 § 32.  Der sker fradrag i orlovsydelsen efter regler  

 fastsat i medfør af § 58 i lov om arbejdsløshedsforsikring m.v.
 Stk. 2.  Der sker ikke fradrag i orlovsydelsen for et  

 mellem lønmodtager og arbejdsgiver aftalt beløb til supplering af  

 orlovsydelsen.
 Stk. 3.  I tilfælde, hvor orlovsydelsen udbetales til  

 arbejdsgiveren, jf. § 31, stk. 2, udbetales orlovsydelsen med bruttobeløbet,  

 som lønmodtageren ellers ville have fået udbetalt, efter at der er foretaget  

 fradrag efter stk. 1.
 § 33.  I forbindelse med orlov til børnepasning har  

 kommunen, jf. § 69 b i lov om social bistand samt Socialministeriets  

 bestemmelser herom, adgang til at yde et supplerende tilskud til  

 orlovsydelsen til orlovspersonen, uden at der sker fradrag i orlovsydelsen.
Ikke-forsikrede personer § 34.  Orlovsydelsen til personer, der modtager  

 kontanthjælp, og personer, der ikke er medlemmer af en arbejdsløshedskasse,  

 udbetales af kommunen.
 § 35.  Staten yder refusion til kommunen til  

 udbetaling af orlovsydelse til ikke-forsikrede lønmodtagere, ikke-forsikrede  

 selvstændige erhvervsdrivende og kontanthjælpsmodtagere.
 Stk. 2.  Kommunernes udgifter til orlovsydelse til  

 kontanthjælpsmodtagere refunderes med 50 pct. af staten.
 § 36.  § 31 og § 32, stk. 2. finder tilsvarende  

 anvendelse på ikke-forsikrede, der går på orlov til børnepasning efter disse  

 regler.
 Stk. 2.  § 33 finder tilsvarende anvendelse på  

 ikke-forsikrede lønmodtagere og selvstændige erhvervsdrivende på orlov til  

 børnepasning.
 Stk. 3.  Vedrørende fradrag for arbejde og indtægter for  

 kontanthjælpsmodtagere og ikke-forsikrede lønmodtagere og selvstændige  

 erhvervsdrivende foretages fradrag efter Socialministeriets bestemmelser  

 herom.
Gentagen orlov § 37.  Lønmodtagere med adgang til orlov til  

 uddannelse og orlov til sabbat kan anvende disse ordninger hver for sig, dog  

 kan den samlede orlovsperiode højst udgøre 1 år inden for en periode på 5 år.
 Stk. 2.  Selvstændige erhvervsdrivende med adgang til  

 orlov til uddannelse kan anvende denne ordning i højst 1 år inden for en  

 periode på 5 år.
 Stk. 3.  Ledige med ret til dagpenge efter lov om  

 arbejdsløshedsforsikring m.v. kan højst anvende orlov til uddannelse i 2 år i  

 forbindelse med den 7 årige ydelsesperiode efter lov om  

 arbejdsløshedsforsikring m.v.
 Stk. 4.  Orlov til børnepasning medregnes ikke i  

 forbindelse med orlov til uddannelse og orlov til sabbat, jf. stk. 1 - 3.  

 Orlov til uddannelse og orlov til sabbat begrænser således ikke benyttelse af  

 muligheden for orlov til børnepasning.
Arbejdsformidlingens administration § 38.  Ansøgning om orlov skal indgives til  

 Arbejdsformidlingen, som tager stilling til om orlov kan bevilges.
Vedrørende orlov til uddannelse § 39.  Arbejdsformidlingen påser i forbindelse med  

 orlov til uddannelse til lønmodtagere, selvstændige erhvervsdrivende og  

 ledige:
Vedrørende orlov til sabbat § 40.  Arbejdsformidlingen påser i forbindelse med  

 orlov til sabbat:
Vedrørende orlov til børnepasning § 41.  Arbejdsformidlingen påser i forbindelse med  

 orlov til børnepasning:
Fællesbestemmelser om Arbejdsformidlingens administration § 42.  Vedrørende orlov til uddannelse og orlov til  

 sabbat fremsender Arbejdsformidlingen oplysning om orlovsaftalen til  

 arbejdsløshedskassen.
Vedrørende orlov til sabbat fremsender  

 Arbejdsformidlingen endvidere oplysning til den lediges arbejdsløshedskasse  

 eller kommune for så vidt angår kontanthjælpsmodtagere om ansættelse i  

 orlovsstillingen.
Stk. 2.  Vedrørende orlov til børnepasning for personer,  

 der er medlemmer af en arbejdsløshedskasse, fremsender Arbejdsformidlingen  

 oplysning om orlovsaftalen til arbejdsløshedskassen.
Vedrørende orlov til  

 børnepasning for personer, der ikke er medlemmer af en arbejdsløshedskasse og  

 forsikrede og ikke-forsikrede kontanthjælpsmodtagere, fremsender  

 Arbejdsformidlingen oplysning om orlovsaftalen til kommunen.
Stk. 3.  Hvor orlovsydelsen udbetales af  

 arbejdsløshedskassen, giver Arbejdsformidlingen underretning til  

 arbejdsløshedskassen om andre forhold af betydning for udbetaling af  

 orlovsydelsen.
Hvor orlovsydelsen udbetales af kommunen, giver  

 Arbejdsformidlingen underretning til kommunen om andre forhold af betydning  

 for udbetaling af orlovsydelsen.
 § 43.  Såfremt der sker ændringer i de oprindelige  

 betingelser for orloven, skal orlovspersonen meddele dette til  

 Arbejdsformidlingen.
 § 44.  Arbejdsformidlingen kan yde arbejdsgiverne  

 bistand i forbindelse med orlovsaftaler, ansættelse af ledige i  

 orlovsstillinger samt yde uddannelsesrådgivning til virksomhederne.
 § 45.  Arbejdsformidlingens afgørelser kan ikke  

 indbringes for anden administrativ myndighed.
Arbejdsløshedskassens administration § 46.  Ved orlov til uddannelse, orlov til sabbat samt  

 orlov til børnepasning for så vidt angår ledige, der modtager  

 arbejdsløshedsdagpenge, skal arbejdsløshedskassen attestere, at  

 orlovsansøgeren er dagpengeberettiget efter reglerne i lov om  

 arbejdsløshedsforsikring m.v.
 § 47.  Ved orlov til uddannelse samt orlov til  

 børnepasning, hvor arbejdsløshedskassen udbetaler orlovsydelsen, skal  

 arbejdsløshedskassen attestere, at betingelserne i § 4, stk. 3, og § 18, stk.  

 4 er opfyldt.
§ 48.  Arbejdsløshedskassen udbetaler orlovsydelsen,  

 når orlovspersonen månedligt på tro og love har erklæret, at orlov fortsat  

 holdes.
Personer på uddannelsesorlov skal ligeledes på tro og love erklære,  

 at uddannelsen følges.
Stk. 2.  Såfremt orloven afbrydes, skal orlovspersonen  

 meddele arbejdsløshedskassen dette.
Arbejdsløshedskassen skal uden ugrundet  

 ophold stoppe udbetalingen af orlovsydelse samt give Arbejdsformidlingen  

 meddelelse om dette.
 § 49.  Arbejdsløshedskassens afgørelser om udbetaling  

 af orlovsydelse m.v. kan indbringes for Direktøren for  

 Arbejdsløshedsforsikringen, jf. § 98 i lov om arbejdsløshedsforsikring m.v.  

 Denne afgørelse kan indbringes for Arbejdsmarkedets Ankenævn, jf. § 99 i lov  

 om arbejdsløshedsforsikring m.v.
Kommunens opgaver § 50.  Ved orlov til børnepasning attesterer  

 bopælskommunen, at forsikrede og ikke-forsikrede lønmodtagere og selvstændige  

 erhvervsdrivende har ret til dagpenge efter lov om dagpenge ved sygdom og  

 fødsel på ansøgningstidspunktet, dog tidligst 2 måneder før orlovens start.
 Stk. 2.  Ved orlov til børnepasning, hvor kommunen  

 udbetaler orlovsydelse til selvstændige erhvervsdrivende, skal kommunen  

 attestere, at betingelsen i § 18, stk. 5, jf. § 18, stk. 4 er opfyldt.
 Stk. 3.  Vedrørende orlov til børnepasning for  

 kontanthjælpsmodtagere, attesterer kommunen modtagelse af kontanthjælp, jf. §  

 52.
 § 51.  Kommunen beregner og udbetaler orlovsydelsen  

 til forsikrede kontanthjælpsmodtagere, ikke-forsikrede  

 kontanthjælpsmodtagere, ikke-forsikrede lønmodtagere og ikke-forsikrede  

 selvstændige erhvervsdrivende.
Stk. 2.  Kommunen beregner fradrag i orlovsydelsen for  

 arbejde og indtægter i orlovsperioden, jf.
Socialministeriets bestemmelser  

 herom.
 § 52.  Personafgrænsningen af kontanthjælpsmodtagere,  

 der kan få orlov til børnepasning foretages af Socialministeriet, jf.  

 Socialministeriets bestemmelser herom.
Generelle bestemmelser § 53.  Regelsættet om orlovsordningerne indskrænker  

 ikke videregående orlovsret efter andre love og bestemmelser, efter  

 overenskomster eller aftaler mellem arbejdsgivere og lønmodtagere.
 § 54.  Orlov til uddannelse og orlov til børnepasning  

 medregnes ikke i den periode, hvor der under ledighed kan udbetales ydelser  

 efter § 55 i lov om arbejdsløshedsforsikring m.v.
Overgangsbestemmelser og ikrafttrædelse § 55.  I en overgangsperiode frem til udgangen af 1994  

 kan lønmodtagere opnå adgang til orlov til uddannelse og orlov til sabbat,  

 uanset at kravet om dagpengeret ikke opfyldes.
De øvrige betingelser for  

 orlov, jf. afsnit I og II, skal dog være opfyldt.
 Stk. 2.  Tilsvarende gælder for selvstændige  

 erhvervsdrivende for så vidt angår adgangen til orlov til uddannelse.
 Stk. 3.  Orlovsperioder opnået ved orlovsaftaler indgået  

 under de særlige adgangskrav i stk. 1 og 2, kan ikke løbe længere end til  

 udgangen af 1995.
 § 56.  Denne bekendtgørelse træder i kraft den 1.  

 januar 1994 og har virkning til den 31. december 1996, jf. dog stk. 4.  

 Samtidig ophæves bekendtgørelse nr. 324 af 20. maj 1993 om jobrotation og  

 forældreorlovsydelse, bekendtgørelse nr. 325 af 20. maj 1993 om jobrotation  

 og orlovsydelse til uddannelse og bekendtgørelse nr. 819 af 13. oktober 1993  

 om orlov til uddannelse, sabbat og børnepasning.
Stk. 2.  Ansøgninger om orlov i henhold til lov om  

 orlov, der inden 1. januar 1994 er behandlet af Arbejdsformidlingen med  

 henblik på gennemførelse 1. januar 1994 eller senere, kan uanset ændringerne  

 i lov om orlov, jf. lov nr. 1065 af 22. december 1993 umiddelbart sættes i  

 værk.
Alle orlovsydelser skal dog beregnes efter de regler, der er fastsat i  

 lov om orlov med de ændringer som følger af nævnte lov nr. 1065 af 22.  

 december 1993.
 Stk. 3.  Orlovsaftaler, som inden den 1. januar 1994 er  

 godkendt i henhold til bekendtgørelse nr. 324 og 325 af 20. maj 1993, og som  

 gennemføres efter denne bekendtgørelses ikrafttræden, administreres efter de  

 regler, der var gældende på det tidspunkt, hvor orlovsaftalen blev godkendt.
 Stk. 4.  Aftaler om orlov til sabbat skal være godkendt  

 af Arbejdsformidlingen senest den 31. december 1994 og kan ikke løbe længere  

 end til den 31. december 1995.
 Stk. 5.  Orlov til børnepasning og orlov til uddannelse  

 skal være iværksat og afsluttet senest den 31. december 1996.
