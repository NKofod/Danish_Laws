Nr LSF 4 Forslag til Lov om ændring af lov om beskatningen af pensionsordninger  

 m.v. og lov om påligningen af indkomst- og formueskat til staten (Sociale  

 fonde) Fremsat af skatteministeren (Fogh Rasmussen) den 4. oktober 1989 Vedtaget ved tredjebehandling den 14. december 1989 Lov nr. 826 af 19/12/1989 § 1 I lov om beskatningen af pensionsordninger m.v., jf. lovbekendtgørelse nr.  

 569 af 26. august 1987, affattes § 52 således:
 »§ 52. Ved opgørelsen af en arbejdsgivers skattepligtige indkomst kan  

 fradrages bidrag til en hjælpe- og understøttelsesfond, hvis betingelserne i  

 stk. 2-4 er opfyldt.
 Stk. 2. Fonden må alene have til formål at yde understøttelse til  

 personer, der tidligere har været ansat i arbejdsgiverens virksomhed, eller  

 til sådanne arbejdstageres efterladte ægtefælle, herunder fraskilt ægtefælle,  

 eller efterlevende børn, herunder stedbørn, under 24 år.
 Stk. 3. Fondens midler skal være anbragt efter de regler, som gælder for  

 pensionskasser, der er omfattet af loven om tilsyn med firmapensionskasser.
Stk. 4. Mindst et af fondsbestyrelsens medlemmer skal vælges af og blandt  

 de af virksomhedens ansatte, der kan nyde godt af fondens virke.« § 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, affattes  

§ 14 F således:
»§ 14 F.
Ved opgørelsen af en arbejdsgivers skattepligtige indkomst  

 kan fradrages bidrag til en fond, hvis formål er at betrygge eller forbedre  

 kårene for personer, der er eller har været ansat i arbejdsgiverens  

 virksomhed, eller deres pårørende.
Fonden må ikke udbetale ydelser af  

 pensionslignende karakter.
Hvis arbejdsgiveren yder bidraget ved at påtage  

 sig en gældsforpligtelse over for fonden, fradrages et beløb svarende til  

 fordringens kursværdi ved stiftelsen.
 Stk. 2. Et flertal af fondsbestyrelsens medlemmer skal vælges af og blandt  

 de af virksomhedens ansatte, der kan nyde godt af fondens virke.
Stk. 3. Bidrag til fonde efter stk. 1 kan ikke fradrages efter reglerne i  

 § 12, stk. 2.« § 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. Loven har virkning fra og med indkomståret 1990. For så vidt angår  

 godkendelse af vedtægter og vedtægtsændringer har loven dog virkning fra og  

 med den 1. januar 1990.
Oprindeligt fremsat forslag § 1 I lov om beskatningen af pensionsordninger m.v., jf. lovbekendtgørelse nr.  

 569 af 26. august 1987, affattes § 52 således:
 »§ 52. Ved opgørelsen af en arbejdsgivers skattepligtige indkomst kan  

 fradrages bidrag til en hjælpe- og understøttelsesfond, hvis betingelserne i  

 stk. 2-4 er opfyldt.
 Stk. 2. Fonden må alene have til formål at yde understøttelse til  

 personer, der tidligere har været ansat i arbejdsgiverens virksomhed, eller  

 til sådanne arbejdstageres efterladte ægtefælle, herunder fraskilt ægtefælle,  

 eller efterlevende børn, herunder stedbørn, under 24 år.
 Stk. 3. Fondens midler skal være anbragt efter de regler, som gælder for  

 pensionskasser, der er omfattet af loven om tilsyn med firmapensionskasser.
 Stk. 4. Mindst et af fondsbestyrelsens medlemmer skal vælges af og blandt  

 de af virksomhedens ansatte, der kan nyde godt af fondens virke.«.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 555 af 16. september 1988, som  

 ændret senest ved lov nr. 388 af 7. juni 1989, affattes § 14 F  

 således:
»§ 14 F.
Ved opgørelsen af en arbejdsgivers skattepligtige indkomst  

 kan fradrages bidrag til en fond, hvis formål er at betrygge eller forbedre  

 kårene for personer, der er eller har været ansat i arbejdsgiverens  

 virksomhed, eller deres pårørende.
Fonden må ikke udbetale ydelser af  

 pensionslignende karakter.
Hvis arbejdsgiveren yder bidraget ved at påtage  

 sig en gældsforpligtelse over for fonden, fradrages et beløb svarende til  

 fordringens kursværdi ved stiftelsen.
 Stk. 2. Et flertal af fondsbestyrelsens medlemmer skal vælges af og blandt  

 de af virksomhedens ansatte, der kan nyde godt af fondens virke.
 Stk. 3. Bidrag til fonde efter stk. 1 kan ikke fradrages efter reglerne i  

 § 12, stk. 2.«.
§ 3 Stk. 1. Loven træder i kraft dagen efter bekendtgørelsen i Lovtidende.
 Stk. 2. Loven har virkning fra og med indkomståret 1990. For så vidt angår  

 godkendelse af vedtægter og vedtægtsændringer har loven dog virkning fra og  

 med den 1. januar 1990.
Bemærkninger til lovforslaget Almindelige bemærkninger Forslaget om ændring af pensionsbeskatningsloven og ligningsloven er et  

 led i regeringens forenklingslovpakke I på skatteområdet.
I det samtidigt  

 hermed fremsatte forslag til lov om ændring af forskellige skattelove  

 (Forenkling af dispensationsbestemmelser m.v.) er der en oversigt over  

 forenklingsarbejdet og forenklingslovpakke I.
Lovforslaget har til formål at forenkle proceduren for godkendelse af  

 sociale fonde og afskaffe en unødig dobbeltadministration ved at udelade den  

 skattemæssige forhåndsgodkendelse af fondenes vedtægter.
Afskaffelsen af  

 denne forhåndsgodkendelse indebærer ikke nævneværdige ændringer af reglerne  

 for fondenes virke i øvrigt.
Forslaget medfører, at fondene i fremtiden  

 underkastes reglerne i det almindelige lignings- og kontrolsystem.
Det  

 indebærer bl.a. en adgang til at indhente bindende forhåndsbesked i  

 Ligningsrådet.
Efter de gældende skatteregler kan en arbejdsgiver fradrage bidrag til en  

 social fond efter pensionsbeskatningslovens § 52 eller ligningslovens § 14 F.  

 Det er en betingelse for fradragsretten, at fondens vedtægter samt  

 efterfølgende vedtægtsændringer er godkendt af skatteministeren.  

 Godkendelsesbeføjelsen er ved bekendtgørelse nr. 134 af 20. april 1972 om  

 skattemæssig godkendelse af sociale fonds henlagt til  

 Statsskattedirektoratet.
Fradragsretten er endvidere betinget af, at de  

 samlede fondskapitaler for sociale fonde med tilknytning til virksomheden  

 ikke overstiger 50 pct. (kan i visse tilfælde forhøjes til 75 pct.) af  

 lønudgifterne i det seneste regnskabsår.
 Efter reglerne i fondsloven skal de sociale fonde yderligere have  

 vedtægterne godkendt af Fondsregistret og efterfølgende vedtægtsændringer af  

 såvel Justitsministeriet som fondsmyndigheden.
 Begrundelsen for de detaljerede regler i pensionsbeskatningsloven og  

 ligningsloven er, at de sociale fonde i sin tid ikke var underkastet noget  

 tilsyn af det offentlige udover, at der formelt krævedes samtykke fra  

 Justitsministeriet til ændring af vedtægten.
Ved fondsloven, der trådte i kraft den 1. januar 1985, indførtes der  

 imidlertid for alle fonde regler, dels om en registrering med udførlige krav  

 til vedtægten, dels regler om ændring af vedtægterne, og endelig etableredes  

 et vist tilsyn med fondenes forretningsførelse gennem kontrol med indsendte  

 årsregnskaber.
Fondsloven har betydet, at der finder en del  

 dobbeltadministration sted, som bevirker en forsinkelse af hele  

 godkendelsesproceduren.
Fondene efter pensionsbeskatningslovens § 52 er endvidere fra og med 1.  

 januar 1984 afgiftspligtige efter realrenteafgiftsloven.
Fondene efter  

 ligningslovens § 14 F er fra og med 1. januar 1987 skattepligtige efter  

 fondsbeskatningsloven.
Disse nye afgifter og skatter gør det mindre påkrævet  

 med særlige beløbsmæssige begrænsninger for bidrag til sociale fonde.
Ligesom  

 også værnsreglen i ligningslovens § 14 F med krav om, at virksomhedens  

 aktiver skal overstige passiverne med mindst 20 pct. i den senest opgjorte  

 skattepligtige formue som en betingelse for fradragsretten, er blevet  

 overflødiggjort af fondsbeskatningsloven.
Efter lovforslaget afskaffes den gældende skattemæssige  

 forhåndsgodkendelse af sociale fonde.
Endvidere ophæves de særlige  

 begrænsninger for bidrag til fondene.
Endelig overføres fra bekendtgørelse  

 nr. 134 af 20. april 1972 om skattemæssig godkendelse af sociale fonds de  

 særlige regler om medarbejderrepræsentation i fondsbestyrelsen, og for så  

 vidt angår ligningslovens § 14 F en præcisering af det særlige krav til  

 fondens formål, at ydelserne ikke må have pensionslignende karakter.
Fonde, der er oprettet efter den nu ophævede renteforsikringslovs § 21,  

 skal efter praksis fortsat have vedtægtsændringer godkendt af  

 skatteministeren (Skatteministeriets departement). Der er ikke længere  

 skattemæssigt fradrag for bidrag til disse fonde.
Det er tanken at ændre  

 denne praksis, så forhåndsgodkendelse også falder væk for disse fonde. §  

 21-fonde er omfattet af fondsloven og enten realrenteafgiftsloven eller  

 fondsbeskatningsloven.
 Bekendtgørelse nr. 134 af 20. april 1972 om skattemæssig godkendelse af  

 sociale fonds bortfalder som følge af lovforslaget, da der med den ændrede  

 affattelse af pensionsbeskatningslovens § 52 og ligningslovens § 14 F ikke  

 længere vil være hjemmel for bekendtgørelsen.
Forslaget betyder en administrativ lettelse.
Det vil fortrinsvis være de  

 sociale fonde, der opnår en lettelse.
Forslaget skønnes ikke at have  

 provenumæssige konsekvenser.
Lov om beskatningen af pensionsordninger m.v. er senest ændret ved lov nr.  

 312 af 25. maj 1987, jf.
Folketingstidende 1986-87, sp. 9088, 9492, 11931,  

 12278; tillæg A, sp. 4641; tillæg B, sp. 2097; tillæg C, sp. 801.
 Ligningsloven er senest ændret ved lov nr. 388 af 7. juni 1989, jf.  

 Folketingstidende 1988-89, sp. 9847, 10048, 11008, 11395; tillæg A, sp. 5805;  

 tillæg C, sp. 1243.
Bemærkninger til de enkelte bestemmelser Til § 1 Med den foreslåede affattelse af pensionsbeskatningslovens § 52 ophæves  

 kravet om skatteministerens godkendelse af fondens vedtægter.
Endvidere  

 ophæves de gældende regler om begrænsninger i fradragsretten for bidrag til  

 fonden.
 Stk. 1, 2 og 3 svarer til den gældende § 52, stk. 1, 2 og 3. Loven om  

 tilsyn med firmapensionskasser har afløst den nu ophævede lov om tilsyn med  

 pensionskasser.
Stk. 4 indeholder en regel om medarbejderrepræsentation i fondsbestyrelsen  

 og opstiller krav om, at mindst et af medlemmerne af bestyrelsen skal være  

 repræsentant for de ansatte.
Reglen er overført fra bekendtgørelsen om  

 skattemæssig godkendelse af sociale fonds.
Til § 2 Med den foreslåede affattelse af ligningslovens § 14 F ophæves kravet om  

 skatteministerens godkendelse af fondens vedtægter.
Endvidere ophæves de  

 gældende regler om begrænsningen i fradragsretten for bidrag til fonden samt  

 reglen om, at fradragsretten for bidrag til en fond er betinget af, at  

 virksomhedens aktiver overstiger passiverne med mindst 20 pct. i den senest  

 opgjorte skattepligtige formue.
 Stk. 1 er en redaktionel sammenskrivning af den gældende § 14 F, stk. 1,  

 og § 14 F, stk. 3, 1. pkt., med en præcisering af, at fonden ikke må udbetale  

 ydelser af pensionslignende karakter.
Stk. 2 indeholder en regel om medarbejderrepræsentation i fondsbestyrelsen  

 og opstiller krav om, at et flertal af medlemmerne af bestyrelsen skal være  

 repræsentanter for de ansatte.
Reglen er overført fra bekendtgørelsen om  

 skattemæssig godkendelse af sociale fonds.
 Stk. 3 svarer til den gældende § 14 F, stk. 5.
Til § 3 Det foreslås, at loven skal have virkning fra og med indkomståret 1990,  

 idet afskaffelsen af den skattemæssige forhåndsgodkendelse af vedtægter og  

 vedtægtsændringer dog skal have virkning for ansøgninger, der indgives den 1.  

 januar 1990 eller senere.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatningen af pensionsordninger m.v., jf. lovbekendtgørelse nr.  

 569 af 26. august 1987, affattes § 52 således:
 »§ 52. Ved opgørelsen af en arbejdsgivers skattepligtige indkomst kan  

 fradrages bidrag til en hjælpe- og understøttelsesfond, hvis betingelserne i  

 stk. 2-4 er opfyldt.
 Stk. 2. Fonden må alene have til formål at yde understøttelse til  

 personer, der tidligere har været ansat i arbejdsgiverens virksomhed, eller  

 til sådanne arbejdstageres efterladte ægtefælle, herunder fraskilt ægtefælle,  

 eller efterlevende børn, herunder stedbørn, under 24 år.
 Stk. 3. Fondens midler skal være anbragt efter de regler, som gælder for  

 pensionskasser, der er omfattet af loven om tilsyn med firmapensionskasser.
 Stk. 4. Mindst et af fondsbestyrelsens medlemmer skal vælges af og blandt  

 de af virksomhedens ansatte, der kan nyde godt af fondens virke.«.
 § 52. Ved opgørelsen af en arbejdsgivers skattepligtige indkomst kan inden  

 for de grænser, der er angivet i stk. 5, fradrages bidrag til en hjælpe- og  

 understøttelsesfond, hvis betingelserne i stk. 2-4 er opfyldt.
 Stk. 2. Fonden må alene have til formål at yde understøttelse til  

 personer, der tidligere har været ansat i arbejdsgiverens virksomhed, eller  

 til sådanne afdøde arbejdstageres efterladte ægtefælle, herunder fraskilt  

 ægtefælle, eller efterlevende børn, herunder stedbørn, under 24 år.
 Stk. 3. Fondens midler skal være anbragt efter de regler, som gælder for  

 pensionskasser, der er omfattet af loven om tilsyn med pensionskasser.
 Stk. 4. Fondens vedtægter skal godkendes af ministeren for skatter og  

 afgifter.
Stk. 5. Bidragene kan kun fradrages i det omfang, de ikke medfører, at  

 kapitaler, der tilhører fonds efter stk. 1 eller fonds, der omfattes af § 14  

 F i lov om påligningen af indkomst- og formueskat til staten eller er  

 godkendt efter § 21 i lov om beskatningen af renteforsikringer m.v.,  

 tilsammen overstiger halvdelen af arbejdsgiverens samlede lønudgifter i det  

 senest afsluttede indkomstår.
Hvis fonden eller fondene alene vedrører nogle  

 af arbejdstagerne i virksomheden, kommer kun den hertil svarende del af  

 lønudgifterne i betragtning.
Ministeren for skatter og afgifter kan tillade,  

 at den nævnte beløbsgrænse forhøjes, dog højst til 75 pct.
§ 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 555 af 16. september 1988, som  

 ændret senest ved lov nr. 388 af 7. juni 1989, affattes § 14 F  

 således:
»§ 14 F.
Ved opgørelsen af en arbejdsgivers skattepligtige indkomst  

 kan fradrages bidrag til en fond, hvis formål er at betrygge eller forbedre  

 kårene for personer, der er eller har været ansat i arbejdsgiverens  

 virksomhed, eller deres pårørende.
Fonden må ikke udbetale ydelser af  

 pensionslignende karakter.
Hvis arbejdsgiveren yder bidraget ved at påtage  

 sig en gældsforpligtelse over for fonden, fradrages et beløb svarende til  

 fordringens kursværdi ved stiftelsen.
 Stk. 2. Et flertal af fondsbestyrelsens medlemmer skal vælges af og blandt  

 de af virksomhedens ansatte, der kan nyde godt af fondens virke.
 Stk. 3. Bidrag til fonde efter stk. 1 kan ikke fradrages efter reglerne i  

 § 12, stk. 2.«.
§ 14 F.
Ved opgørelsen af en arbejdsgivers skattepligtige indkomst kan  

 inden for de grænser, der er angivet i stk. 4, fradrages bidrag til en fond,  

 hvis formål er at betrygge eller forbedre kårene for personer, der er eller  

 har været ansat i arbejdsgiverens virksomhed, eller deres pårørende, såfremt  

 betingelserne i stk. 2 og stk. 3 er opfyldt.
 Stk. 2. Fondens vedtægter skal godkendes af skatteministeren.
Stk. 3. Hvis arbejdsgiveren yder bidraget ved at påtage sig en  

 gældsforpligtelse over for fonden, fradrages et beløb svarende til  

 fordringens kursværdi ved stiftelsen.
Fradragsretten er betinget af, at  

 virksomhedens aktiver overstiger passiverne med mindst 20 pct. i den senest  

 opgjorte skattepligtige formue, for aktieselskaber m.v. i selskabets status  

 ved udgangen af det senest afsluttede regnskabsår opgjort efter reglerne i  

 statsskattelovens §§ 12-14.
Stk. 4. Bidragene kan kun fradrages i det omfang, de ikke medfører, at  

 kapitaler, der tilhører fonds efter stk. 1 eller fonds, der omfattes af § 52  

 i lov om beskatningen af pensionsordninger m.v., eller er godkendt efter § 21  

 i lov om beskatningen af renteforsikringer m.v., tilsammen overstiger  

 halvdelen af arbejdsgiverens samlede lønudgifter i det senest afsluttede  

 indkomstår.
Hvis fonden eller fondene alene vedrører nogle af arbejdstagerne  

 i virksomheden, kommer kun den hertil svarende del af lønudgifterne i  

 betragtning.
Skatteministeren kan tillade, at den nævnte beløbsgrænse  

 forhøjes, dog højst til 75 pct.
 Stk. 5. Bidrag til fonds efter stk. 1 kan ikke fradrages efter reglerne i  

 § 12, stk. 2.
