Bekendtgørelse om  

 regnskabsaflæggelse for og revision af tilskud m.v. til  

 landsdækkende oplysningsforbund m.fl., der får tilskud i henhold  

 til lov om visse spil, lotterier og væddemål I medfør af § 7 B, i lov om visse spil, lotterier og  

 væddemål, jf. lovbekendtgørelse nr. 655 af 28. juli 1995,  

 som ændret ved lov nr. 438 af 26. juni 1998 og § 13 i lov nr. 903 af  

 16. december 1998, fastsættes:
Kapitel 1 Område § 1. Bekendtgørelsen omfatter  

 regnskabsaflæggelse for og revision af tilskud efter lovens § 6 C,  

 stk. 1, nr. 2, til de landsdækkende oplysningsforbund m.fl., som  

 fordeles af Oplysningsforbundenes Fællesråd efter regler godkendt  

 af undervisningsministeren.
Kapitel 2 Regnskabsaflæggelse m.v.
§ 2. Tilskud modtaget i henhold til reglerne, jf.  

 § 1, skal fremgå af tilskudsmodtagerens årsregnskab.
Af  

 regnskabet skal fremgå, at tilskud i regnskabsåret er modtaget  

 à conto, og at endelig regulering vil fremgå af regnskabet for  

 det efterfølgende regnskabsår.
Regnskabet underskrives af  

 samtlige medlemmer af tilskudsmodtagerens bestyrelse.
Regnskabsåret er  

 kalenderåret.
§ 3. Tilskudsmodtagerne, herunder Dansk  

 Folkeoplysnings Samråd, indsender senest den 30. juni i det efter  

 regnskabsåret følgende år til  

 Undervisningsministeriet 1)	det reviderede årsregnskab, 2)	genpart af revisionsprotokollatet og 3)	en kortfattet beretning over anvendelsen af midlerne modtaget i  

 henhold til reglerne, jf. § 1.
 § 4. Oplysningsforbundenes Fællesråd  

 indsender senest den 30. juni i det efter regnskabsåret følgende  

 år det reviderede årsregnskab for fordelingen af tilskud i  

 henhold til reglerne, jf. § 1, samt genpart af revisionsprotokollatet  

 til Undervisningsministeriet.
 Stk. 2. Tilskuddet til Dansk Folkeoplysnings Samråd er  

 ikke omfattet af Oplysningsforbundenes Fællesråds  

 regnskabsaflæggelse.
Kapitel 3 Revision § 5. Revisionen udføres af en  

 statsautoriseret eller registreret revisor.
 § 6. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revision af statens regnskaber m.m.
Stk. 2. Ved revisionen efterprøves, om 1)	regnskabet er rigtigt, og 2)	de dispositioner, der er omfattet af regnskabsaflæggelsen, er  

 i overensstemmelse med meddelte bevillinger, love og andre forskrifter samt  

 med indgåede aftaler og sædvanlig praksis.
 Stk. 3. Der foretages en vurdering af, hvorvidt der er taget  

 skyldige økonomiske hensyn ved forvaltningen af de midler og ved  

 driften af de institutioner, der er omfattet af regnskabet.
 Stk. 4. Ved revisionen af oplysningsforbundene  

 efterprøves, om oplysningsforbundet opfylder reglernes krav, jf.  

 § 1, om at være et tilskudsberettiget landsdækkende  

 oplysningsforbund.
§ 7. Revisionen kan udføres ved  

 stikprøvevise undersøgelser.
Revisionens omfang afhænger  

 af tilskudsmodtagerens administrative struktur og forretningsgange, herunder  

 den interne kontrol og andre forhold af betydning for  

 regnskabsaflæggelsen.
§ 8. Der foretages sædvanligvis revision i  

 årets løb.
Revisor foretager mindst én gang årligt  

 et uanmeldt kasse- og beholdningseftersyn.
Som led i revisionen, jf.  

 § 7, undersøger revisor de eksisterende forretningsgange,  

 herunder forretningsgange vedrørende registrering af  

 tilskudsudløsende faktorer med henblik på at påse, om den  

 interne kontrol er betryggende.
§ 9. Tilskudsmodtageren skal give revisor de  

 oplysninger, som må anses af betydning for bedømmelsen af  

 tlskudsmodtagerens regnskab.
Tilskudsmodtageren skal give revisor adgang til  

 at foretage de undersøgelser, denne finder nødvendige, og skal  

 sørge for, at revisor får de oplysninger og den bistand, som  

 revisor anser for nødvendig for udførelsen af sit hverv.
§ 10. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med midlernes forvaltning,  

 påhviler det revisor straks at give tilskudsmodtageren meddelelse derom  

 samt påse, at tilskudsmodtageren inden 3 uger giver  

 Undervisningsministeriet meddelelse herom.
I modsat fald er det revisors  

 pligt at orientere Undervisningsministeriet.
Revisors bemærkninger  

 indsendes sammen med meddelelsen.
§ 11. Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde  

 der er udført, samt alle væsentlige forhold, der har givet  

 anledning til bemærkninger.
Stk. 2. Specielt oplyses om revisors undersøgelser af  

 samt vurdering og konklusioner vedrørende tilskudsmodtagerens 1)	interne kontrol og registreringssystemer, 2)	dispositioner uden for det vedtægtsbestemte formål  

 og 3)	sparsommelighed, produktivitet og effektivitet.
 Stk. 3. Ved revisionen af årsregnskabet indføres  

 beretning om den udførte revision, herunder:
1)	om revisor opfylder de i lovgivningen indeholdte  

 habilitetsbetingelser, 3)	om revisor anser regnskaber aflagt efter lovgivningens og  

 vedtægternes krav til regnskabsaflæggelsen, 4)	om tips- og lottotilskuddet er anvendt i overensstemmelse med lov om  

 visse spil, lotterier og væddemål, og 5)	om tilskudsgrundlaget er opgjort i overensstemmelse med  

 gældende regler.
 Stk. 4. I revisionsprotokollen indføres endvidere  

 oplysninger om særlige kontrolarbejder, afgivelse af særlige  

 beretninger, rådgivning eller assistance.
§ 12. Det reviderede regnskab forsynes med en  

 påtegning, hvoraf det skal fremgå, at regnskabet er revideret i  

 overensstemmelse med reglerne i denne bekendtgørelse.
Forbehold og  

 supplerende bemærkninger skal fremgå af påtegningen.
Kapitel 4 Kontrol af tilskudsgrundlag § 13. Revisor skal kontrollere og attestere, at  

 oplysningsforbundets oplysninger til brug ved fastlæggelse af tilskud  

 er korrekte, jf. om reglerne i § 1. For så vidt angår det  

 underliggende materiale, udføres kontrollen normalt ved  

 stikprøvevise undersøgelser.
 Stk. 2. Revisor kontrollerer, at oplysningsforbundet opfylder  

 kravet i reglerne, jf. § 1, om at være et tilskudsberettiget  

 landsdækkende oplysningsforbund.
 Stk. 3. Kontrollen sker i forbindelse med oplysningsforbundets  

 ansøgning om tilskud for det efterfølgende  

 støtteår.
 § 14. Reglerne i § 13 gælder ikke for  

 Oplysningsforbundenes Fællesråd og Dansk Folkeoplysnings  

 Samråd, jf. § 4.
Kapitel 5 Ikrafttræden § 15. Bekendtgørelsen træder i kraft  

 den 15. februar 1999 og har virkning for revisionen af årsregnskaber  

 for 1999 og følgende år og for kontrol af oplysninger i  

 ansøgninger om tilskud for 1999 og følgende år.
 Stk. 2. Bekendtgørelse nr. 33 af 24. januar 1996 om  

 regnskab og revision m.v. af regnskaber for landsdækkende  

 oplysningsforbund m.fl., der får tilskud i henhold til lov om visse  

 spil, lotterier og væddemål, ophæves, men reglerne finder  

 dog anvendelse for regnskabsaflæggelsen for regnskabsåret  

 1998.
Undervisningsministeriet, den 26. januar  

 1999 P.M.V.Berrit HansenStyrelseschef /Annegrete Østerbye 

FM.
