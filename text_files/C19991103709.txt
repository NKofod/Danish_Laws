Cirkulære om  

 indkøb i staten (Til samtlige statslige institutioner ) Formål og definitioner § 1. For at fremme effektivisering og  

 professionalisering af statens indkøb, udnytte statens koncernfordele  

 og øge brugen af e-handel i staten, skal statslige institutioner ved  

 indkøb af visse varer, materiel og tjenesteydelser anvende centralt  

 koordinerede aftaler.
Stk. 2. For varer og materiel, der ikke er omfattet af  

 centralt koordinerede aftaler, forudsættes ministerierne at handle som  

 koncern, jf. §§ 5-6 Centralt koordinerede aftaler § 2. Økonomistyrelsen har det overordnede  

 ansvar for centralt koordinerede aftaler og indgåelse af nye  

 aftaler.
 Stk. 2. Økonomistyrelsen bekendtgør nye  

 centralt koordinerede aftaler.
 § 3. I det omfang, det er muligt, skal  

 bestilling og køb af flyrejser foretages elektronisk via en af Statens  

 og Kommunernes Indkøbs Service A/S drevet hjemmeside for rejser.
 Stk. 2. I det omfang, det ikke er muligt at benytte  

 hjemmesiden ved køb af rejser, bør købet også  

 foretages elektronisk.
 § 4. Køb af telefoni- og  

 datakommunikationsydelser koordineres af Slots- og Ejendomsstyrelsen.
 Stk. 2. Ved køb af telefoni- og  

 datakommunikationsydelser er de enkelte institutioner forpligtet til at  

 benytte de af Slots- og Ejendomsstyrelsen koordinerede aftaler.
 Stk. 3. Slots- og Ejendomsstyrelsen yder institutionerne  

 råd og vejledning i valget af leverandør.
Stk. 4. Telefoniydelser inkluderer trafikafgift,  

 særtjenesteydelser, abonnement og oprettelse af nye forbindelser for  

 både fastnet- og mobiltelefoni.
Datakommunikationsydelser inkluderer  

 trafikafgift, særtjenesteydelser, abonnement og oprettelse af nye  

 forbindelser.
Stk. 5. Slots- og Ejendomsstyrelsen etablerer en  

 fælles statslig database, hvortil institutionerne forpligtes til at  

 indgive alle oplysninger om forbrug af telefoni- og datakommunikation,  

 omfattende enheder (telefonlinier, kredsløb mv.), forbrug opgjort i  

 økonomi samt aftaleforhold, rabatter mv. i aftaler med  

 leverandører.
Indberetninger fra institutionerne sker via  

 Internettet.
Stk. 6. Slots- og Ejendomsstyrelsens udgifter dækkes af  

 et vederlag, der opkræves hos institutionerne.
Institutionernes andel  

 af vederlaget til Slots- og Ejendomsstyrelsen beregnes på baggrund af  

 den enkelte institutions andel af det samlede forbrug af telefoni- og  

 datakommunikationsydelser i forhold til institutionernes samlede forbrug.  

 Opkrævning sker to gange årligt ved modregning i  

 rabatudbetalingen.
 Stk. 7. Såfremt Slots- og Ejendomsstyrelsen ved  

 koordinering af indkøb opnår og indkasserer særlige  

 rabatudbetalinger på vegne af alle institutioner, videregiver Slots- og  

 Ejendomsstyrelsen disse rabatudbetalinger til institutionerne fordelt efter  

 den enkelte institutions andel af det samlede forbrug af telefoni- og  

 datakommunikationsydelser.
Ministeriernes fælles indkøbspolitik § 5. Hvert ministerium skal formulere en  

 fælles indkøbspolitik for ministerområdet.
Stk. 2. Indkøbspolitikken skal beskrive rammer og  

 mål for indkøb foretaget på ministerområdet og  

 miljø- og energihensyn ved indkøb, jf. cirkulære nr. 26  

 af 7. februar 1995 om miljø- og energihensyn ved statslige  

 indkøb Stk. 3. Ministeriet skal udarbejde handlingsplan for  

 gennemførelse af øget koordinering, professionalisering af  

 indkøbsfunktionen og brug af IT-redskaber ved indkøb.
 Stk. 4. Ministeriet skal sikre, at de fordele, der er ved  

 samordning og brug af lavprisselskaber i forbindelse med rejser,  

 udmøntes, medmindre gener og administrative omkostninger overstiger  

 disse fordele.
 § 6. Ministeriernes indkøbspolitik skal  

 indeholde procedurer for en koordination af køb af varer og materiel,  

 således at indkøb i staten effektiviseres mest muligt, ved at  

 staten handler som en koncern.
 Stk. 2. Det indebærer, at køb af ensartede  

 varer og materiel foretaget på ministerområder skal betragtes som  

 en samlet ordre, jf. cirkulære nr. 42 af 1. marts 1994 om udbud og  

 udlicitering af statslige drifts- og anlægsopgaver.
 Stk. 3. Økonomistyrelsen kan, på baggrund af en  

 konkret vurdering, aftale særlige forhold for visse områder,  

 f.eks. hvor det som følge af geografiske eller funktionelle forhold  

 vil være hensigtsmæssigt med en opdeling af  

 koordineringsfunktionen inden for ministerområdet.
 Stk. 4. Indkøb foretaget via rammeaftaler ved Statens  

 og Kommunernes Indkøbs Service A/S afløfter institutionernes  

 udbudsforpligtelse.
 Stk. 5. Ved tilrettelæggelsen af  

 indkøbspolitikken skal institutionerne være opmærksomme  

 på de statslige betalingsregler, jf. regnskabsbekendtgørelsen.  

 Særligt henledes opmærksomheden på, at reglerne om  

 forudbetaling også gælder ved e-handel.
 § 7. Finansministeriet vil udarbejde en vejledning  

 om væsentlige forhold ved indkøb af varer og materiel.
Ikrafttræden § 8. Cirkulæret træder i kraft den 3.  

 januar 2000.
 Stk. 2. Økonomistyrelsen vil udsende en samlet orientering,  

 når den i § 3 nævnte hjemmeside er oprettet.
