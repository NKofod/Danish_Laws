Ved lov nr. 193 af 3. maj 1978 om ændring af forskellige skattelove  

 (morarenter m.v.) er rentesatsen for morarenter og rentegodtgørelser for  

 person-, selskabs- og enkelte andre direkte skatter forhøjet fra 0,62 pct.  

 til 1 pct. pr. måned.
For morarenter af indeholdt A-skat og udbytteskat er  

 satsen samtidig forhøjet fra 1 pct. til 1,3 pct. pr. måned.
 1. I følgende lovbestemmelser er rentesatsen forhøjet  

 til 1 pct.:
 Kildeskatteloven:
§ 62,  stk. 4, (renter ved for sen udbetaling af  

 overskydende skat), § 62A, stk. 3, (renter ved tilbagebetaling af skat som følge af ændret  

 slutopgørelse), § 63,  stk. 1, (renter vedrørende for sen indbetaling  

 af restskat og B-skat), § 89  (renter ved henstand med foreløbig skat).
 Selskabsskatteloven:
§ 30,  stk. 3, (renter ved for sen indbetaling af  

 selskabsskat), § 30,  stk. 4, (renter ved tilbagebetaling af for  

 meget betalt selskabsskat).
 Afskrivningsloven:
 § 29A, stk. 3, og § 29P, stk. 8, (renter ved visse efterbeskatninger).
 Kapitaltilførselsafgiftsloven:
 § 12,  stk. 1 og stk. 4, (renter ved for sen  

 indbetaling og henstand med betaling af kapitaltilførselsafgift).
 Lov om totalisatorspil:
 § 10,  stk. 1, (renter ved for sen indbetaling af  

 totalisatorafgift).
 Forhøjelsen til 1 pct. omfatter tillige:
 Renter vedrørende særlig indkomstskat, jfr. § 12, stk. 3, i lov om særlig  

 indkomstskat.
 Renter vedrørende tillægsskat efter pensionsbeskatningsloven, jfr. denne  

 lovs § 48, stk. 5.
 Renter ved efterbeskatninger efter afskrivningslovens § 29R, stk. 1.
 Renter vedrørende udligningsskat, jfr. selskabsskattelovens § 30, stk. 5.
 Samtidig er den i § 27, stk. 2, i lov om beskatning til kommunerne af  

 faste ejendomme nævnte morarente ved skatteydernes for sene indbetaling af  

 kommunale ejendomsskatter forhøjet fra 0,62 pct. til 1 pct.
 Forhøjelsen har tillige virkning for morarenter vedrørende skatteydernes  

 for sene indbetaling af de amtskommunale ejendomsskatter, der efter lovens §  

 28 opkræves ved kommunernes foranstaltning.
 Den morarente, der ifølge denne bestemmelse skal svares af en kommune til  

 amtskommunen ved for sen indbetaling af de amtskommunale ejendomsskatter,  

 udgør som hidtil 1 pct. månedlig.
 Forhøjelsen har også virkning for ejendomsskylden til staten, jfr.  

 henvisningsbestemmelsen i § 10, stk. 1, i lovbekendtgørelse nr. 183 af 30.  

 april 1970 om ejendomsskyld til staten.
 2. I følgende lovbestemmelser er rentesatsen forhøjet  

 til 1,3 pct.:
 Kildeskatteloven:
§ 63,  stk. 2, (renter ved de indeholdelsespligtiges  

 for sene indbetaling af A-skat), § 66,  stk. 2, (renter ved henstand med udbytteskat).
 Sømandsskatteloven:
 § 22,  stk. 2, (renter ved for sen indbetaling af  

 sømandsskat).
 Forhøjelsen til 1,3 pct. omfatter tillige:
 Renter vedrørende for sen indbetaling af udbytteskat, jfr.  

 kildeskattelovens § 66, stk. 1.
 Renter ved for sen indbetaling af afgift af frigivne lejebindingsbeløb,  

 jfr. ligningslovens § 14C, stk. 3.
 Renter ved for sen indbetaling af afgift efter pensionsbeskatningsloven,  

 jfr. denne lovs § 38, stk. 3.
 3. De forhøjede rentesatser har virkning for  

 beregningen af renter for tiden fra og med 1. juli 1978.
 Den forhøjede rentesats i kildeskattelovens § 62, stk. 4, og § 62A, stk.  

 3, gælder for renteberegningen fra og med 1. juli 1978 også ved  

 tilbagebetaling af skat for indkomstårene 1972 og 1973.
 Der kan iøvrigt henvises til skattedepartementets cirkulære nr. 233 af 9.  

 december 1976 om morarenter m.v.
 Skattedepartementet, den 14. august  

 1978.
Hans P.
Gøtrik / O.
Skau Wogensen Ingen.
