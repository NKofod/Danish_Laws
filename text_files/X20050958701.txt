Forsikring oprettet før 18/2 1992   

 ændring ikke nytegning Spørgsmål Vil en opdeling i  

 forhold til de to begunstigedes ejerandel af det investeringsdepot, som deres  

 policer i forsikringsselskabet Nordben Life and Pension Insurance Co.
Ltd er  

 knyttet til, medføre at vilkårene for de to forsikringspolicer ændres i  

 henhold  

 til Pensionsbeskatningsloven § 50? Svar Nej, se  

 sagsfremstilling og begrundelse.
Beskrivelse af de faktiske forhold De ovennævnte  

 forsikringspolicer tegnet i Nordben Life and Pension Insurance Co.
Limited er  

 oprettet  

 af C, som var far til A og B.
Forsikringsordningerne er oprettet på et  

 tidspunkt, hvor andre skatteregler var gældende end de, som er gældende på  

 nuværende tidspunkt og forudbetalingerne fra forsikringerne til de  

 begunstigede  

 er ikke indkomstskattepligtige til Danmark, selvom modtagerne af  

 udbetalingerne  

 er fuldt skattepligtige til Danmark.
Policen blev således oprettet den 20.  

 november  

 1991 med ikrafttrædelsesdato 1. oktober 1991.
De begunstigede i  

 policerne er primært hhv.
A og B.
Disse begunstigelser trådte i kraft ved As  

 død i 1996.
Falder A bort, er  

 dennes søn, D begunstiget i 10 af policerne.
Falder B bort, er dennes børn, E  

 og F begunstiget i 10 andre policer.
 Repræsentanten  

 bemærker, at de pågældende forsikringspolicer er omfattet af samme vilkår,  

 som  

 er beskrevet i en ikke offentliggjort bindende forhåndsbesked afsagt af  

 Ligningsrådet den 10. april 1991, ligesom disse også er omfattet af samme  

 vilkår som de, der er beskrevet i den af Ligningsrådet afsagte bindende  

 forhåndsbesked, trykt i TfS 1993, nr. 270.
 Baggrunden for  

 forespørgslen er den, at værdierne knyttet til de i alt 20 policer er anbragt  

 i  

 et fælles investeringsdepot.
 A og B har  

 drøftet, hvorvidt det er muligt at splitte dette investeringsdepot op,  

 således  

 at man fremover - med de begrænsninger der nu er derfor i henhold til  

 forsikringsordningerne - hver især kan aftale deres egen investeringsprofil  

 for  

 de midler, der ligger bag policerne.
 Det kan oplyses,  

 at forsikringsselskabet Nordben har meddelt, at der intet er til hinder for  

 praktisk at foretage denne opsplitning i det forhold, som ordningerne har del  

 i  

 midlerne i investeringsdepotet.
Det kan oplyses,  

 at As og Bs respektive andele af depotet ikke er ens, idet der gennem tiden  

 har  

 været forskel på, hvor stor en del af deres respektive andel af det årlige  

 afkast, de hver især har hævet.
Den for den enkelte begunstigede ikke hævede  

 andel af dennes andel af årets afkast, er blevet tilskrevet den pågældendes  

 andel af værdien i depotet.
Styrelsens indstilling og begrundelse Pensionsbeskatningsloven  

 §  

 53 A  

 blev indsat ved  

 lov nr. 569 af 24. juni 1992. Efter overgangsbestemmelserne i lovens § 6 stk.  

 1  

 gælder de tidligere regler fortsat for ordninger oprettet før 18. februar  

 1992.  

 Ændringer af vilkårene for en eksisterende ordning vil dog efter  

 omstændighederne  

 blive betragtet som nytegning, hvorefter ordningen bliver omfattet af §  

 53 A.
Praksis om  

 overgangsbestemmelsen er sparsom.
Ligningsrådet har i den bindende  

 forhåndsbesked  

 TfS 1993 nr. 270 fastslået, at overgang til en anden type forsikringsordning  

 anses for nytegning, mens ændring af valuta eller investment manager ikke  

 ville  

 gøre det, bl.a. fordi det var forudset i aftalen.
Endvidere fandt  

 Østre Landsret i  

  

 SKM2003.337.ØLR  

,  

 at en samlet overdragelse af et forsikringsselskabs bestand konkret ikke  

 skulle  

 anses som nytegning.
Derimod betød ekstraordinære præmieforhøjelser og  

 indførelsen af en opsigelsesadgang for forsikringsselskabet, at ordningen  

 blev  

 omfattet af §  

 53 A.
Styrelsen fandt  

 ikke, at den ønskede opdeling er en så væsentlig ændring, at den må anses for  

 en nytegning.
Det bemærkes herved, at opdelingen i to investeringsdepoter  

 ikke  

 i øvrigt medfører en ændring af forsikringsbetingelserne.
Styrelsen  

 indstillede herefter at besvare spørgsmålet med  

 "Nej".         &nbsp  

 ; Ligningsrådet  

  

 tiltrådte  

 Styrelsens indstilling.
