Denne datasammenskrivning omfatter lov nr. 188 af 9. maj  

 1984 om gennemførelse af konvention om, hvilken lov der skal anvendes på  

 kontraktlige forpligtelser, m.v. med de ændringer der følger af lov nr. 305  

 af 16. maj 1990 § 1.  Bestemmelserne i artiklerne 1-16, 18 og 19, stk.  

 1, i konvention af 19. juni 1980 om, hvilken lov der skal anvendes på  

 kontraktlige forpligtelser, jfr. bilaget til denne lov (* 1), gælder her i  

 landet.
 Stk. 2.  Uanset konventionens artikel 1, stk. 3, skal  

 konventionens bestemmelser anvendes på forsikringsaftaler, som dækker risici  

 beliggende i Det europæiske økonomiske Fællesskabs medlemsstater.
Stk. 3.  Justitsministeren kan fastsætte bestemmelser  

 til gennemførelse af lovvalgsregler i EF-direktiver.
Det kan i den  

 forbindelse fastsættes, at disse lovvalgsregler finder anvendelse i stedet  

 for bestemmelserne i konventionen og i denne lov.
 Stk. 4.  Konventionens bestemmelser finder ikke  

 anvendelse i det omfang, særlige lovvalgsregler er fastsat i andre  

 retsforskrifter.
 § 2.  I det omfang der gælder forskellige retsregler  

 vedrørende kontraktlige forpligtelser i forskellige dele af det danske rige,  

 skal konventionens bestemmelser i samme omfang som nævnt i § 1 anvendes ved  

 afgørelsen af, hvilken landsdels regler der skal anvendes.
 § 3.  I lov nr. 122 af 15. april 1964 om, hvilket  

 lands retsregler der skal anvendes på løsørekøb af international karakter,  

 indsættes i § 1, stk. 2, som nyt litra d:
»d. forbrugerkøb, jfr. købelovens § 4 a.« § 4.  Loven træder i kraft den 1. juli 1984.
 Stk. 2.  Konventionens bestemmelser, jfr. §§ 1 og 2,  

 finder med undtagelse af artikel 5 og artikel 6, stk. 1, også anvendelse på  

 aftaler, som er indgået før lovens ikrafttræden. § 3 finder anvendelse på  

 køb, som er indgået efter lovens ikrafttræden.
 § 5.  Loven gælder ikke for Færøerne og Grønland, men  

 kan ved kgl. anordning sættes i kraft for disse landsdele med de afvigelser,  

 som de særlige færøske og grønlandske forhold tilsiger.
 Lov nr. 305 af 16. maj 1990 indeholder følgende  

 ikrafttrædelsesbestemmelse:
 Stk. 1.  § 1, nr. 2, 3, 5-11, 13-17, 22, 24-32, 34, 36,  

 38, 43, 47-50 og 53-56, samt § 3, nr. 1-10, 14 og 18, træder i kraft dagen  

 efter bekendtgørelsen i Lovtidende.
 Stk. 2.  § 1, nr. 1, 4, 12, 18-21, 23, 33, 35, 37,  

 39-42, 44-46, 51 og 52, og § 2 samt § 3, nr. 11-13, 15-17 og 19, træder i  

 kraft den 1. juli 1990.
