Cirkulære om løn- og  

 ansættelsesvilkår mv. for kadetter Forsvarsministeriet har den 24/3 2000 indgået den som bilag vedlagte  

 aftale med Hovedorganisationen af Officerer i Danmark om løn- og  

 ansættelsesvilkår for kadetter på forsvarets  

 officersskoler.
I tilknytning hertil har Forsvarsministeriet fastsat:
 § 1. Ansættelsen som kadet finder sted  

 på grundlag af egnethed og forsvarets behov og er herudover betinget af  

 opfyldelse af de kvalifikations- og helbredsmæssige krav, der stilles  

 til gennemgang af uddannelsen og bestridelse af de stillinger, uddannelsen  

 kvalificerer til anvendelse i.
 § 2. Optagelse som kadet på forsvarets  

 officersskoler er betinget af, at ansøgeren samtidig underskriver en  

 erklæring om tjenestepligt.
 Stk. 2. Længden af den pågældende  

 tjenestepligt samt øvrige bestemmelser for afvikling heraf mv.  

 fastsættes i henhold til Forsvarsministeriets bekendtgørelse om  

 tjenestepligt for forsvarets personel i forbindelse med uddannelse.
 Stk. 3. Såfremt den pågældende ved  

 indtræden på officersskolen er omfattet af afgivet  

 erklæring om tjenestepligt, vil denne fortsat være bindende efter  

 indtræden herpå.
 Stk. 4. Afvikling af tjenestepligt efter afbrydelse af  

 uddannelsen, skal foregå efter de bestemmelser for ansættelse  

 på kontrakt til korttidstjeneste, der efter aftale mellem  

 Forsvarsministeriet og berørte organisationer er gældende for  

 militært personel med den pågældende grad.
 § 3. Kadetter bevarer ved indtræden på  

 officersskolen normalt den forud for optagelsen opnåede militære  

 grad.
 Stk. 2. Kadetter, der ikke er officerer, kan efter  

 Forsvarskommandoens eller Hjemmeværnskommandoens nærmere  

 bestemmelse udnævnes til løjtnant af reserven under  

 uddannelsen.
§ 4. Vedrørende indkvartering, jf. § 16,  

 stk. 1 i vedlagte aftale, er udgangspunktet, at overnatning finder sted i  

 eneværelse.
Der kan dog være specielle situationer, hvor  

 forholdene gør, at det vil være hensigtsmæssigt og  

 naturligt at udnytte eksisterende faciliteter sådan, at flere  

 overnatter i ét rum.
 Stk. 2. Afvigelse fra ovennævnte hovedregel  

 kræver forudgående lokal enighed mellem den  

 pågældende officersskole og kadetrepræsentanten.
 § 5. Kundgørelse for Forsvaret B.5-18 af  

 20. februar 1996 ophæves.
Forsvarsministeriet, den 26. maj  

 2000 Henrik Lange AFTALE mellem Forsvarsministeriet og Hovedorganisationen af  

 Officerer i Danmark om løn- og ansættelsesvilkår for  

 kadetter, der er optaget på og gennemgår officersgrunduddannelsen  

 på forsva-rets officersskoler I henhold til kapitel 2 i aftale om forhandlingsret mv. mellem  

 Forsvarsministeriet og det kontraktansatte militære personels  

 organisationer, jf.
Kundgørelse for Forsvaret B.5-14, § 3, samt efter  

 bemyndigelse fra Finansministeriet aftales følgende:
1. kapitel Ansættelse og prøvetid § 1. Som kadetter i forsvaret ansættes militært  

 personel, der er optaget på forsvarets officersskoler med henblik  

 på gennemgang af en officersgrunduddannelse, der kvalificerer til varig  

 ansættelse som officer i forsvaret, herunder hjemmeværnet.
Det  

 som bilag vedlagte ansættelsesbrev anvendes ved ansættelsen som  

 kadet på officersskolerne.
 Stk. 2. Ansættelsesområdet er  

 Forsvarsministeriet med tilhørende myndigheder og institutioner.
 § 2. Det forudsættes, at en med ovennævnte personel  

 indgået kontrakt om frivillig tjeneste bringes til ophør fra det  

 tidspunkt, indtræden på officersskolen finder sted.
 § 3. Ved ansættelse som kadet fastsættes en  

 prøvetid på 6 måneder.
 Stk. 2. Ved afgang fra officersskolen inden for  

 prøvetiden kan kadetter efter egnethed og forsvarets behov  

 genindtræde i det eventuelle kontraktforhold, der blev bragt til  

 ophør under henvisning til § 2.
2. kapitel Opsigelse mv.
 § 4. Ansættelse som kadet kan i prøvetiden skriftligt  

 opsiges med 14 dages varsel af begge parter.
 Stk. 2. Efter prøvetidens udløb kan  

 ansættelsesforholdet som kadet skriftligt bringes til ophør med  

 1 måneds varsel fra begge parter.
§ 5. Efter ansøgning og med begrundelse i  

 helbredsmæssige forhold kan Forsvarskommandoen henholdsvis  

 Hjemmeværnskommandoen tillade, at uddannelsen midlertidigt afbrydes i  

 indtil 1 år under forudsætning af, at uddannelsen forventes  

 fuldført og påregnes at medføre varig ansættelse  

 som officer.
Såfremt uddannelsen afbrydes på grund af orlov i  

 forbindelse med barsel mv. optages vedkommende kadet på det  

 nærmest efterfølgende kadethold.
 Stk. 2. Forsvarskommandoen henholdsvis  

 Hjemmeværnskommandoen fastsætter i hvert enkelt tilfælde de  

 nærmere bestemmelser for den tjeneste, kadetten skal udføre  

 under den midlertidige afbrydelse af uddannelsen.
3. kapitel Civiluddannelse § 6. Personel, der optages som kadetter på forsvarets  

 officersskoler, mister i forbindelse med ophør af eventuel hidtidig  

 kontraktforhold retten til optjent, ikke afviklet civiluddannelse.
 Stk. 2. Ved afgang fra officersskole inden for  

 prøvetiden generhverves tidligere optjent civiluddannelse, jf. § 3,  

 stk. 2.
4. kapitel Aflønning mv.
 § 7. Kadetter aflønnes efter et system baseret på et  

 anciennitetsprincip med maksimum på 6 år.
 Stk. 2. Lønindplacering gældende fra 1.  

 april 2000:
 Lønanciennitet:
 Månedlig løn:
Under 3 år skalatrin 12 > 3 år men < 4 år skalatrin 13 > 4 år men < 5 år skalatrin 14 > 5 år men < 6 år skalatrin 15 > 6 år skalatrin 16 Stk. 3. I ancienniteten medregnes forrettet militær  

 tjeneste fraregnet den første samlede værnepligtstid og  

 konstabelelevtid.
 Stk. 4. Der ydes i perioden som kadet ikke særskilt  

 betaling for merarbejde, mistede fridage, delt tjeneste,  

 rådighedstjeneste, godtgørelse under tjenesterejser, der ikke  

 medfører overnatning, mv.
 Stk. 5. Kadetter, der beordres til gavntjeneste,  

 oppebærer tilsvarende ydelser som tjenestemandsansatte officerer, jf.  

 dog § 9.
 Stk. 6. Kadetter oppebærer i de sidste 12  

 måneder inden udnævnelse til linieofficer et tillæg  

 på kr. 7.000,- årligt (niveau 1.oktober 1997). Tillægget  

 benævnes kadettillæg.
 Stk. 7. Kadetter, der opfylder betingelserne herfor,  

 oppebærer særligt søtillæg.
 § 8. Kadetter oppebærer løn under sygdom og  

 barsel.
 § 9. Under midlertidig afbrydelse af uddannelsen i henhold til § 5  

 er kadetter normalt omfattet af de i § 7 anførte  

 lønvilkår.
 Stk. 2. For den periode, der følger efter  

 afvikling af en barselsorlov eller raskmelding fra en sygdom, der  

 forårsagede uddannelsens afbrydelse, og indtil genoptagelse af  

 officersgrunduddannelsen, oppebærer personel, der fuldt ud  

 besætter en bemandingspost, en aflønning, der svarer til  

 lønnen inkl. tillæg for kontraktansat personel af den  

 pågældende grad og anciennitet, men uden at oppebære bonus  

 eller optjene civiluddannelse.
 § 10. Forsvarskommandoen henholdsvis Hjemmeværnskommandoen  

 kan i særlige tilfælde, hvor personel omfattet af de i § 7  

 anførte bestemmelser bliver udsat for en væsentlig reduktion af  

 den hidtidigt oppebårne faste løn, som ikke har været  

 forudsat, indgå aftale med Hovedorganisationen af Officerer i Danmark  

 om en højere aflønning.
 Stk. 2. Kadetter, der umiddelbart inden optagelse  

 på officersskolen har været omfattet af en kontrakt i henhold til  

 Kundgørelse for Forsvaret B.5-30 i mindre end 24 måneder, er  

 ikke omfattet af § 10, stk. 1.
 § 11. Der kan ikke ydes pilottillæg eller flyvetillæg  

 til kadetter under grundlæggende flyveuddannelse i udlandet.
§ 12. Kadetter, der er uddannet pilot ved Hærens  

 Flyvetjeneste eller Søværnets Flyvetjeneste, og som  

 gennemgår officersgrunduddannelsen, bibeholder et eventuelt hidtidigt  

 pilottillæg/fast månedligt flyvetillæg.
Det  

 forudsættes, at piloten umiddelbart efter endt uddannelse i  

 overensstemmelse med planlagt tjenesteturnus vender tilbage til operativ  

 tjeneste ved Hærens Flyvetjeneste eller Søværnets  

 Flyvetjeneste.
 § 13. Såfremt der ydes pilottillæg/fast månedligt  

 flyvetillæg i henhold til § 12, bortfalder kadettillæg i henhold  

 til § 7, stk. 6.
5. kapitel Merudgiftsgodtgørelse i ind- og udland § 14. Kadetter har under gennemgang af uddannelsen fast  

 tjenestested ved den pågældende officersskole, medmindre andet  

 fastsættes i det enkelte tilfælde.
 § 15. Under tjeneste ved midlertidig afbrydelse af uddannelsen  

 efter ansøgning i henhold til § 5 er det af Forsvarskommandoen  

 henholdsvis Hjemmeværnskommandoen meddelte tjenestested at betragte som  

 kadettens faste tjenestested.
§ 16. Under kurser, ekskursioner mv. ydes godtgørelse af  

 merudgifter efter tjenesterejseaftalen.
Afvigelser fra reglerne om  

 indkvartering kan aftales lokalt mellem den pågældende  

 officersskole og kadetrepræsentanten.
 Stk. 2. Kadetter er under deltagelse i øvelser,  

 sejlads med flådens skibe mv. samt under ophold i  

 øvelses-/skydelejre mv. omfattet af Kundgørelse for Forsvaret  

 B.5-42.
 Stk. 3. Hvorvidt der skal ydes fri kost for de  

 måltider, der falder under fraværet, afgøres forud herfor  

 i hvert enkelt tilfælde af den pågældende officersskole,  

 idet der i størst muligt omfang skal ydes fri kost ved køb i  

 forsvarets cafeterier.
 § 17. Under ophold i udlandet i forbindelse med kadetters  

 gennemgang af den grundlæggende pilotuddannelse fastsættes  

 ydelses- og indkvarteringsmæssige forhold af Forsvarskommandoen efter  

 forudgående drøftelse med Hovedorganisationen af Officerer i  

 Danmark.
6. kapitel Flyttegodtgørelse, befordringsgodtgørelse  

 mv.
 § 18. Ved indtræden på officersgrunduddannelse ydes  

 godtgørelse for dokumenterede flytteudgifter, såfremt den  

 foretagne flytning er forårsaget af ændring af det faste  

 tjenestested.
 Stk. 2. Ved afgang fra officersgrunduddannelse i  

 forbindelse med fuldførelse af den planlagte uddannelse ydes  

 flyttegodtgørelse efter de for tjenestemænd gældende  

 regler.
 Stk. 3. Ved afgang fra uddannelsen til anden tjeneste  

 inden for prøvetiden ydes godtgørelse for dokumenterede  

 flytteudgifter, såfremt den foretagne flytning er forårsaget af  

 ændring af det faste tjenestested.
Stk. 4. Ved afgang fra uddannelsen til anden tjeneste  

 efter prøvetidens udløb ydes befordringsgodtgørelse til  

 det nye tjenestested.
I tilfælde, hvor der i forbindelse med af-gangen  

 som følge af afvikling af tjenestepligt indgås kontrakt om  

 midlertidig tjeneste, kan der ydes godtgørelse for dokumenterede  

 flytteudgifter.
 Stk. 5. Ved genoptagelse af uddannelse efter midlertidig  

 afbrydelse heraf i henhold til § 5 ydes befordringsgodtgørelse til det  

 nye faste tjenestested.
7. kapitel Barsel, adoption og omsorgsdage.
 § 19. Kadetter er omfattet af Finansministeriets cirkulære om  

 barsel, adoption og omsorgsdage.
8. kapitel Særlige bestemmelser.
 § 20. Såfremt beredskabsmæssige hensyn gør det  

 påkrævet kan aftalen fraviges efter Forsvarsministeriets  

 bestemmelse.
 Stk. 2. Den pågældende myndighed afholder  

 udgifter til undervisningsmidler, der stilles til rådighed for kadetten  

 under uddannelsen.
9. kapitel Arbejdstid § 21. Kadetter er i uddannelsesperioden ikke omfattet af  

 gældende arbejdstids-regler, jf.
Kundgørelse for Forsvaret  

 B.2-8, og kan ikke oppebære godtgørelse for tjeneste på  

 lørdage, søn- og helligdage, godtgørelse for indgreb i  

 på forhånd fastlagte fridage samt for tjeneste i tiden kl. 17.00  

 - 06.00, vagt- og øvelsestillæg mv., jf. dog § 7, stk.5.
10. kapitel Ikrafttræden.
 § 22. Nærværende aftale er gældende fra den 1.  

 april 2000, og erstatter aftale af 11.oktober 1995.
 Stk. 2. Parterne kan skriftligt opsige aftalen med 3  

 måneders varsel til en 31. marts, dog tidligst til den 31.marts  

 2002.
København, den 24/3 2000 For Hovedorganisationen af Officerer For Forsvarsministeriet:
 i Danmark:
 P.M.V.
 E.B.
Bent E.
Carlsen H.
Lange Bilag Ansættelsesbrev for kadetter 1. Undertegnede ansættelsesmyndighed Navn	Adresse og telefon 2. Ansætter hermed Medarbejderens fulde navn   	Adresse Cpr.nr.   	Telefon 3. Som kadet med henblik på i perioden Angiv ansættelsesforholdets tidspunkt at gennemgå officersgrunduddannelsen.
4. Ansættelsen sker i henhold til aftale mellem Forsvarsministeriet og  

 Hovedorganisationen af officerer i Danmark om løn- og  

 ansættelsesvilkår for kadetter, der er optaget på og  

 gennemgår uddannelsen på forsvarets officersskoler, jf. bilag til  

 KFF B. 5-18.
 Der fastsættes en prøvetid på 6 måneder.
 Såfremt den pågældende ved indtræden på  

 officersskolen har tjenestepligt, vil denne fortsat være bindende efter  

 indtræden herpå.
5. Arbejdstid Kadetter er i uddannelsesperioden ikke omfattet af gældende  

 arbejdstidsregler, jf.
Kundgørelse for forsvaret B.2-8, og kan ikke  

 oppebære godtgørelse for tjeneste på lørdage,  

 søn- og helligdage, godtgørelse for indgreb i på  

 forhånd fastlagte fridage, for tjeneste i tiden kl. 17.00 - 06.00 samt  

 vagt- og øvelsestillæg mv., jf. dog Kundgørelse for  

 Forsvaret B.5-18, § 7, stk. 5.
6. Ansættelsesområde Forsvarsministeriet med tilhørende myndigheder og  

 institutioner.
7. Arbejdssted Tjenestested er:
8. Løn og tillæg Den ansatte oppebærer løn- og evt. tillæg i henhold til  

 den i pkt. 4 nævnte aftale.
Lønnen og evt. tillæg på ansættelsestidspunktet  

 	kr. pr. måned 9. Pensionsbidrag Den ansatte er ikke omfattet af pensionsordninger 10. Lønnen udbetales månedsvis bagud, og den forfalder  

 til udbetaling den sidste bankdag i måneden.
11. Ferie Medarbejderen optjener ferie i henhold til ferieaftalen.
12. Opsigelse Kontrakten kan i prøvetiden skriftligt opsiges med 14 dages varsel  

 af begge parter.
Efter prøvetidens udløb kan  

 ansættelsesforholdet skriftligt bringes til ophør med 1  

 måneds varsel fra begge parter.
13. Yderligere bestemmelser Hovedorganisationen af Officerer i Danmark tilsendes kopi af  

 ansættelsesbrevet.
 Bemærk:
 Ansættelsen er i hele forløbet betinget af relevant  

 sikkerhedsgodkendelse.
