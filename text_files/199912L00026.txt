Fremsat den 6. oktober 1999 af skatteministeren (Ole  

 Stavad) Forslag til Lov om ændring af lov om anvendelse af  

 Det Europæiske Fællesskabs forordning om foranstaltninger med  

 henblik på at forbyde overgang til fri omsætning,  

 udførsel, genudførsel og henførsel under en  

 suspensionsprocedure af varemærkeforfalskede og piratkopierede  

 varer § 1 I lov nr. 1091 af 20. december 1995 om anvendelse af Det Europæiske  

 Fællesskabs forordning om foranstaltninger med henblik på at  

 forbyde overgang til fri omsætning, udførsel, genudførsel  

 og henførsel under en suspensionsprocedure af  

 varemærkeforfalskede og piratkopierede varer foretages følgende  

 ændringer:
 1. Lovens titel affattes således:
 »Lov om anvendelse af Det Europæiske  

 Fællesskabs forordning om fastsættelse af visse foranstaltninger  

 i forbindelse med indførsel i Fællesskabet og udførsel og  

 genudførsel fra Fællesskabet af varer, der krænker visse  

 former for intellektuel ejendomsret«.
 2. § 1 affattes således:
 »§ 1. Denne lov finder anvendelse på varer, der  

 krænker visse former for intellektuel ejendomsret og som er omfattet af  

 Det Europæiske Fællesskabs forordning om fastsættelse af  

 visse foranstaltninger i forbindelse med indførsel i  

 Fællesskabet og udførsel og genudførsel fra  

 Fællesskabet af varer, der krænker visse former for intellektuel  

 ejendomsret.
 Stk. 2. Skatteministeren kan fastsætte bestemmelser om  

 et ændret anvendelsesområde for loven, hvis dette er  

 nødvendigt til gennemførelse af rådsforordninger, der  

 ændrer Rådets forordning nr. 3295/94.«.
 3. I § 2 indsættes som stk. 2:
 »Stk. 2. En indehaver af et EF-varemærke, der anmoder om  

 gennemførelse af en afgørelse om indgriben, der er truffet af  

 et andet medlemslands toldmyndigheder efter forordningens kapitel III, skal  

 betale 400 kr.«.
 4. I § 6 og § 7, stk.1, ændres  

 »varemærkeforfalskede og piratkopierede« til: »omfattet af definitionen  

 i forordningens artikel 1, stk. 2, litra a)«.
5. I § 7, stk.1, ændres »overgå til fri  

 omsætning, udføre, genudføre eller lade dem omfatte af en  

 suspensionsordning.« til: »indføre, overgå til fri  

 omsætning, udføre, genudføre, eller lade dem omfatte af  

 en suspensionsprocedure eller anbringe i frihavn eller på  

 frilager.« § 2 Loven træder ikraft dagen efter  

 bekendtgørelsen i Lovtidende.
Bemærkninger til lovforslaget Almindelige bemærkninger Rådets forordning nr. 3295/94 fastsætter  

 på hvilke betingelser, toldmyndighederne skal gribe ind, når  

 varer, der mistænkes for at være varemærkeforfalskede eller  

 piratkopierede, angives til fri omsætning, udføres,  

 genudføres eller henføres under en suspensionsprocedure (efter  

 art. 84, stk.1, litra a) i Rådets forordning 2913/92 med senere  

 ændringer). Efter Rådsforordning 3295/94 kan en rettighedshaver  

 indgive en anmodning til toldmyndighederne, såfremt der foreligger en  

 mistanke om indførsel af varemærkeforfalskede og piratkopierede  

 varer.
Toldmyndighedernes indgriben kan bestå i at suspendere varernes  

 frigivelse til fri omsætning, til udførsel og genudførsel  

 af varer.
Varerne frigives, hvis toldmyndighederne ikke 10 dage fra  

 meddelelsen om suspensionen af frigivelsen er blevet underrettet om sagens  

 forelæggelse for domstolene, der har kompetence til at træffe  

 afgørelse om sagens realitet.
Denne frist kan i særlige  

 tilfælde forlænges med yderligere 10 dage.
Bestemmelsen i artikel 11 i ovennævnte forordning  

 blev gennemført ved lov nr. 1091 af 20. december 1995 om anvendelse af  

 Det Europæiske Fællesskabs forordning om foranstaltninger med  

 henblik på at forbyde overgang til fri omsætning,  

 udførsel, genudførsel og henførsel under en  

 suspensionsprocedure af varemærkeforfalskede og piratkopierede varer.  

 Det er i bestemmelsen fastsat, at medlemslandene fastsætter, hvilke  

 sanktioner, der skal anvendes ved overtrædelse af det i forordningens  

 artikel 2 nævnte forbud.
Ved loven blev der endvidere fastsat et  

 beløb for de statslige told- og skattemyndigheders behandling af  

 anmodninger m.m.
 Lovforslaget indeholder de ændringer til  

 ovennævnte lov, der er nødvendige som følge af  

 gennemførelsen af Rådets forordning (EF) 241/1999 af 25. januar  

 1999.
 Forordningen er optrykt som bilag 2 til lovforslaget.
Ved forordningen udvides den hidtidige ordning om  

 toldmyndighedernes indgriben over for varemærkeforfalskede og  

 piratkopierede varer til også at omfatte varer, der krænker en  

 patentrettighed eller et supplerende beskyttelsescertifikat, som omhandlet i  

 Rådets forordning (EØF) nr. 1768/92 (lægemidler) eller  

 omhandlet i Europa-Parlamentets og Rådets forordning (EF) nr. 1610/96  

 (plantebeskyttelsesmidler). Endvidere udvides ordningen således, at  

 toldmyndighederne også får mulighed for at gribe ind over for  

 varer, så snart de ankommer til toldområdet (indføres),  

 samt gribe ind over for varer der anbringes i en frizone (frihavn) eller  

 på et frilager.
Som en konsekvens af disse ændringer er  

 forordningens titel ændret.
Forordningen fastsætter endvidere  

 særlige forenklede procedurebestemmelser om varer, der er omfattet af  

 EF-varemærkeordningen.
Disse bestemmelser indebærer, at  

 indehaveren af et EF-varemærke i sin anmodning til et medlemslands  

 toldmyndigheder om indgriben kan tage sigte på indgriben i flere  

 medlemslande.
Der er foreslået fastsat et beløb for de statslige  

 told- og skattemyndigheders gennemførelse af en sådan  

 afgørelse om indgriben, der er truffet af et andet medlemslands  

 toldmyndigheder.
Der er i forslagets nr. 2 foreslået indsat et nyt  

 § 1, stk. 2, hvorefter skatteministeren bemyndiges til at  

 fastsætte de bestemmelser, der vil være en nødvendig  

 konsekvens af kommende ændringer af forordningens  

 anvendelsesområde.
Det kan præciseres, at en ændring af  

 lovens anvendelsesområde bl.a. har konsekvens for lovens  

 straffebestemmelse, idet der heri er fastsat straf for overtrædelse af  

 forordningens bestemmelser.
Eventuelle kommende materielle ændringer i  

 straffebestemmelserne er ikke omfattet af bemyndigelsen.
Økonomiske og administrative konsekvenser for det  

 offentlige Forslaget skønnes ikke at have  

 nævneværdige økonomiske eller administrative konsekvenser  

 for det offentlige.
Økonomiske og administrative konsekvenser for  

 erhvervslivet Ved forslaget sker en gennemførelse af den i EU  

 vedtagne udvidelse af ordningen for varemærkeforfalskede og  

 piratkopierede varer.
Denne udvidelse medfører bl.a. at  

 toldmyndighederne også får mulighed for at gribe ind over for  

 varer, der krænker en patentrettighed.
Denne mulighed for  

 toldmyndighedernes indgriben kan indebære visse begrænsede  

 økonomiske fordele for de rettighedshavere, der bliver omfattet af  

 ordningen.
Miljømæssige konsekvenser Lovforslaget skønnes ikke at have  

 miljømæssige konsekvenser.
Forholdet til EU-retten Lovforslagets § 4 gennemfører visse  

 konsekvenser i dansk lovgivning som følge af Rådets forordning  

 nr. 241/1999. Da forordningen er direkte anvendelig i EU s medlemslande er  

 den udvidede ordning i øvrigt blevet administreret af de statslige  

 told- og skattemyndigheder siden ikrafttrædelsen den 1. juli 1999.
Høring Lovforslaget har været til høring hos Advokatrådet, Arbejderbevægelsens  

 Erhvervsråd, Dansk Forening for Industriel Retsbeskyttelse, Dansk  

 Forening for Industriens Patentingeniører, Dansk Handel & Service,  

 Dansk Industri, Det Danske Handelskammer, Erhvervsministeriet,  

 Finansministeriet, Foreningen af Registrerede Revisorer, Foreningen af  

 Statsautoriserede Revisorer, Håndværksrådet, IFPI  

 (International Federation of the Photografic Industry), Internationalt  

 Patentbureau, Justitsministeriet, Kulturministeriet, Landbrugsrådet,  

 Ministeriet for Fødevarer, Landbrug og Fiskeri, Patentdirektoratet,  

 Statsministeriet, TeleDanmark, Told- og Skattestyrelsen.
 De fra organisationerne modtagne høringssvar samt  

 kommentarer hertil er kort gengivet i skemaet nedenfor.
Organisation/myndighed Bemærkninger i høringssvar Kommentarer til høringssvar Advokatrådet Ingen bemærkninger Arbejderbevægelsens Erhvervsråd Har ikke afgivet bemærkninger Dansk Forening for Industriel Retsbeskyttelse Har ikke afgivet bemærkninger Dansk Forening for Industriens  

 Patentingeniører Har ikke afgivet bemærkninger Dansk Handel & Service Ingen bemærkninger Dansk Industri Ingen bemærkninger Det Danske Handelskammer Ingen bemærkninger Forbrugerrådet Ingen bemærkninger Foreningen af Registrerede Revisorer Har ikke afgivet bemærkninger Foreningen af Statsautoriserede Revisorer Ingen bemækrninger Håndværksrådet Har ikke afgivet bemærkninger IFPI (International Federation of the Photografic  

 Industry) Har ikke afgivet bemærkninger Internationalt Patentbureau Har ikke afgivet bemærkninger Landbrugsrådet Ingen bemærkninger TeleDanmark Har afgivet enkelte bemærkninger af teknisk  

 karakter.
Er indarbejdet Vurdering af konsekvenser af lovforslag Positive konsekvenser Negative konsekvenser Økonomiske konsekvenser for stat, amter og kommuner Ingen Ingen Administrative konsekvenser for stat, amter og  

 kommuner Ingen Forslaget skønnes ikke at have  

 nævneværdige administrative konsekvenser Økonomiske konsekvenser for erhvervslivet Ordningens udvidelse kan indebære visse  

 begrænsede økonomiske fordele Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget gennemfører visse bestemmelser i  

 Rådets forordning (EF) nr. 241/1999 Bemærkninger til de enkelte  

 bestemmelser Til § 1 Til nr. 1 Det foreslås, at lovens titel affattes i  

 overensstemmelse med den ændrede titel til Rådets forordning(EF)  

 nr. 241/1999, jf. artikel 1, nr. 1. Forordningens ændrede titel er en  

 følge af udvidelsen af forordningens anvendelsesområde, der  

 bl.a. indebærer at varer, der krænker en patentrettighed, bliver  

 omfattet af ordningen.
Til nr. 2 Den foreslåede ændring af § 1,  

 stk. 1, er en konsekvens af nr. 1. Det foreslås endvidere i  

 § 1, stk. 2, at ministeren bemyndiges til at fastsætte  

 bestemmelser, der vil være nødvendige som en følge af  

 eventuelle kommende ændringer af anvendelsesområdet for  

 Rådets forordning om fastsættelse af visse foranstaltninger i  

 forbindelse med indførsel i Fællesskabet og udførsel og  

 genudførsel fra Fællesskabet af varer, der krænker visse  

 former for intellektuel ejendomsret.
Til nr. 3 Det foreslås, at der fastsættes et  

 beløb på 400 kr. for indehaveren af et EF-varemærke, der  

 ønsker de statslige told- og skattemyndigheders gennemførelse  

 af en afgørelse om indgriben, der er truffet af et andet medlemslands  

 toldmyndigheder, jf. forordningens artikel 3, stk. 4, 2. afsnit.
Den  

 forenklede procedure for toldmyndighederens indgriben overfor  

 EF-varemærker indebærer, at indehaveren af et EF-varemærke  

 i sin anmodning kan sigte på indgriben i et eller flere andre  

 medlemslande.
Indehaveren af et EF-varemærke, der i dag skal indgive  

 anmodning til alle de medlemslande, hvori der ønskes indgriben, kan nu  

 nøjes med at indgive én enkelt anmodning.
Til nr. 4 Det foreslås, at ordene varemærkeforfalskede  

 og piratkopierede varer erstattes med en henvisning til bestemmelsen i  

 forordningens artikel 1, stk. 2, litra a). Bestemmelsen indeholder en  

 oversigt over de varer, der krænker en intellektuel ejendomsret.
Det  

 drejer sig om: 1) varemærkeforfalskede varer, 2) piratkopierede varer,  

 samt 3) varer, der i det medlemsland, hvor anmodningen om toldmyndighedernes  

 indgriben er indgivet, krænker et patent ifølge lovgivningen i  

 dette medlemsland eller et supplerende beskyttelsescertifikat, som omhandlet  

 i Rådets forordning (EØF) nr. 1768/92 eller Europa-Parlamentets  

 og Rådets forordning (EF) nr. 1610/96. Ændringen er en  

 følge af forordningens udvidede anvendelsesområde.
Til nr. 5 Ved forordningen gives der også toldmyndighederne  

 mulighed for at gribe ind, dels når varer anbringes i en frihavn eller  

 på et frilager og dels når de befinder sig under toldoplsyn i  

 EF-toldkodeksens forstand, dvs, når de er ankommet til  

 Fællesskabet.
Det er som en konsekvens heraf foreslået, at lovens  

 straffebestemmelse kommer til at omfatte den, der forsætligt eller  

 groft uagtsomt overtræder forbudet mod at lade varer, om hvilke det er  

 fastslået, at de er omfattet af definitionen i forordningens artikel 1,  

 stk. 2, litra a), indføre, overgå til fri omsætning,  

 udføre, genudføre eller lade dem omfatte af en  

 suspensionsprocedure eller anbringe i frihavn eller på frilager.
Derved  

 omfattes varer, der anbringes i frihavn, på frilager eller befinder sig  

 under toldoplysn ligeledes af lovens straffebestemmelse.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Bilag 1 Lovforslag sammenholdt med gældende lov Gældende formulering Lovforslaget § 4 I lov nr. 1091 af 20. december 1995 om anvendelse af Det  

 Europæiske Fællesskabs forordning om foranstaltninger med henblik  

 på at forbyde overgang til fri omsætning, udførsel,  

 genudførsel og henførsel under en suspensionsprocedure af  

 varemærkeforfalskede og piratkopierede varer foretages følgende  

 ændringer:
 1. Lovens titel affattes således:
Lov om anvendelse af Det Europæiske  

 Fællesskabs forordning om foranstaltninger med henblik på at  

 forbyde overgang til fri omsætning, udførsel, genudførsel  

 og henførsel under en suspensionsprocedure af  

 varemærkeforfalskede og piratkopierede varer »Lov om anvendelse af Det Europæiske  

 Fællesskabs forordning om fastsættelse af visse foranstaltninger  

 i forbindelse med indførsel i Fællesskabet og udførsel og  

 genudførsel fra Fællesskabet af varer, der krænker visse  

 former for intellektuel ejendomsret«.
 2. § 1 affattes således:
 § 1. Denne lov finder anvendelse på  

 varemærkeforfalskede og piratkopierede varer, der er omfattet af  

 Rådets forordning (EF) nr. 3295/94 af 22. december 1995 om  

 foranstaltninger med henblik på at forbyde overgang til fri  

 omsætning, udførsel, genudførsel og henførsel  

 under en suspensionsprocedure af varemærkeforfalskede og piratkopierede  

 varer.
 »§ 1. Denne lov finder anvendelse på varer, der  

 krænker visse former for intellektuel ejendomsret og som er omfattet af  

 Det Europæiske Fællesskabs forordning om fastsættelse af  

 visse foranstaltninger i forbindelse med indførsel i  

 Fællesskabet og udførsel og genudførsel fra  

 Fællesskabet af varer, der krænker visse former for intellektuel  

 ejendomsret.
 Stk. 2. Skatteministeren kan fastsætte bestemmelser om  

 et ændret anvendelsesområde, hvis dette er nødvendigt til  

 gennemførelse af rådsforordninger, der ændrer Rådets  

 forordning nr. 3295/94.«.
 3. I § 2 indsættes som stk. 2:
 § 2. Et rettighedshaver, der anmoder om
toldmyndighedernes indgriben efter kapitel III i forordningen, skal  

 betale 500 kr. for at få anmodningen behandlet.
»Stk. 2. En indehaver af et EF-varemærke, der anmoder om  

 gennemførelse af en afgørelse om indgriben, der er truffet af  

 et andet medlemslands toldmyndigheder efter forordningens kap.
III, skal  

 betale 400 kr.".
 § 6. Skatteministeren kan fastsætte bestemmelser, der er  

 nødvendige for anvendelse her i landet af forordningen, herunder om  

 rettighedshaverens sikkerhedsstillelse, om udtagelse af prøver af  

 varer, om behandlingen af varer, om hvilke det er fastslået, at de er  

 varemærkeforfalskede eller piratkopierede, og om adgangen til at klage  

 over afgørelse efter forordningen og loven, herunder at  

 afgørelser, der er truffet af Told- og Skattestyrelsen, ikke kan  

 indbringes for højere administrativ myndighed.
4. I § 6 og § 7 ændres  

 »varemærkeforfalskede og piratkopierede« til : »omfattet af  

 forordningens artikel 1, stk. 2, litra a).« § 7. Med bøde og hæfte straffes den, der  

 forsætligt eller groft uagtsomt overtræder forbudet i  

 forordningens artikel 2 mod at lade varer, om hvilke det efter proceduren i  

 forordningens artikel 6 er fastslået, at de er  

 varemærkeforfalskede eller piratkopierede, overgå til fri  

 omsætning, udføre, genudføre eller lade dem omfatte af en  

 suspensionsordning.
 5. I § 7 ændres »overgå til fri  

 omsætning, udføre, genudføre eller lade dem omfatte af en  

 suspensionsordning« til: »indføre, overgå til fri  

 omsætning, udføre eller lade dem omfatte af suspensionsprocedure  

 eller anbringe i en frizone eller på frilager«.
Bilag 2 I (Retsakter hvis offentliggørelse er  

 obligatorisk) RÅDETS FORORDNING (EF) nr. 241/1999 af 25. januar 1999 om ændring af forordning (EF) nr. 3295/94 om  

 foranstaltninger med henblik på at forbyde overgang til fri  

 omsætning, udførsel, genudførsel og henførsel  

 under en suspensionsprocedure af varemærkeforfalskede og piratkopierede  

 varer RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske  

 Fællesskab, særlig artikel 113, under henvisning til forslag fra Kommissionen(1) , under henvisning til udtalelse fra Europa-Parlamentet(2) , under henvisning til udtalelse fra Det Økonomiske og Sociale  

 Udvalg(3) , og ud fra følgende betragtninger:
(1)	I overensstemmelse med artikel 15 i forordning (EF) nr. 3295/94(4)  bør de erfaringer, der er  

 indhøstet under forordningens første anvendelsesår  

 udnyttes til at få den ved forordningen indførte ordning til at  

 fungere bedre; (2)	omsætning af varer, der krænker patenter eller  

 supplerende beskyttelsescertifikater for lægemidler som omhandlet i  

 Rådets forordning (EØF) nr. 1768/92 af 18. juni 1992 om  

 indførelse af et supplerende beskyttelsescertifikat for  

 lægemidler(5)  eller supplerende  

 beskyttelsescertifikater for plantebeskyttelsesmidler som defineret i  

 Europa-Parlamentets og Rådets forordning (EF) nr. 1610/96 af 23. juli  

 1996 om indførelse af et supplerende beskyttelsescertifikat for  

 plantebeskyttelsesmidler(6) ,  

 påfører indehaverne af disse patenter alvorlig skade og  

 udgør en illoyal og ulovlig handelsvirksomhed; det bør så  

 vidt muligt forhindres, at sådanne varer bringes på markedet, og  

 der bør til dette formål træffes foranstaltninger til  

 effektivt at imødegå denne ulovlige virksomhed uden dermed at  

 lægge hindringer i vejen for den lovlige frie handel; dette mål  

 stemmer i øvrigt med den indsats, der gøres i samme henseende  

 på internationalt plan; (3)	for at gøre Fællesskabets ydre grænse  

 fuldstændig uigennemtrængelig bør toldmyndighederne  

 sættes i stand til at imødegå alle toldmæssige  

 situationer, i hvilke der kan befinde sig varer, som krænker visse  

 former for intellektuel ejendomsret, og lignende varer; der bør derfor  

 udstedes forbud mod deres overgang til fri omsætning i  

 Fællesskabet eller deres henførsel under en  

 toldsuspensionsprocedure, deres genudførsel samt deres anbringelse i  

 frizone eller på frilager; desuden bør toldmyndighederne kunne  

 gribe ind, allerede når disse varer indføres i  

 Fællesskabet; (4)	hvad angår suspensionsprocedurer, frizoner og frilagre,  

 genudførsel, der kræver meddelelse, og midlertidig  

 oplægning, griber toldmyndighederne kun ind, når de i forbindelse  

 med kontrol bliver opmærksomme på varer, der mistænkes for  

 at krænke visse former for intellektuel ejendomsret; (5)	i medfør af Rådets forordning (EF) nr. 40/94 af 20.  

 december 1993 om EF-varemærker(7) , er  

 der indført en EF-ordning med varemærker, der giver deres  

 indehavere ret til efter en enhedsprocedure at erhverve EF-varemærker,  

 der nyder ensartet beskyttelse og er gyldige i hele Fællesskabet; (6)	for at styrke EF-varemærkets fællesskabskarakter  

 bør den toldmæssige beskyttelse af dette mærke lettes  

 på det administrative plan; (7)	indehaverne af sådanne varemærker bør have  

 adgang til en ordning baseret på en enkelt afgørelse om indgreb,  

 der træffes af den kompetente myndighed i en af medlemsstaterne, og som  

 gælder for en eller flere andre medlemsstater; der bør tages  

 hensyn til udviklingen inden for elektronisk udveksling af oplysninger i  

 forbindelse med administrative procedurer, navnlig for så vidt  

 angår transmission af afgørelser og informationer; (8)	for at sikre, at en sådan afgørelse anvendes ens i de  

 berørte medlemsstater, bør der fastsættes en enkelt  

 gyldighedsperiode for nævnte afgørelse - UDSTEDT FØLGENDE FORORDNING:
Artikel 1 I forordning (EF) nr. 3295/94 foretages følgende  

 ændringer:
 1)	Titlen affattes således:
 »Rådets forordning (EF) nr. 3295/94 af 22. december 1994 om  

 fastsættelse af visse foranstaltninger i forbindelse med  

 indførsel i Fællesskabet og udførsel og  

 genudførsel fra Fællesskabet af varer, der krænker visse  

 former for intellektuel ejendomsret«.
 2)	Artikel 1 affattes således:
»Artikel 1 1.	I denne forordning fastsættes det:
 a)	på hvilke betingelser toldmyndighederne kan gribe ind,  

 når varer, som mistænkes for at være varer som omhandlet i  

 stk. 2, litra a):
-	angives til overgang til fri omsætning, udførsel eller  

 genudførsel i henhold til artikel 61 i Rådets forordning  

 (EØF) nr. 2913/92 af 12. oktober 1992 om en EF-toldkodeks(*) -	opdages ved en kontrol af varer, der er under toldopsyn efter artikel  

 37 i forordning (EØF) nr. 2913/92, henført under en  

 suspensionsprocedure efter artikel 84, stk. 1, litra a), i nævnte  

 forordning, genudført efter meddelelse eller anbragt i en frizone  

 eller på et toldoplag efter artikel 166 i samme forordning og b)	hvilke foranstaltninger der skal træffes af de kompetente  

 myndigheder med hensyn til sådanne varer, når det fastslås,  

 at de faktisk er varer, der er omfattet af definitionen i stk. 2, litra  

 a).
 2.	I denne forordning forstås ved:
 a)	»varer, der krænker en intellektuel ejendomsret«:
 -	»varemærkeforfalskede varer«, dvs.:
-	varer, herunder deres emballage, hvorpå der uden tilladelse er  

 anbragt et varemærke, som er identisk med - eller som ikke umiddelbart  

 kan skelnes fra - et gyldigt registreret varemærke for varer af samme  

 type, og som derved krænker den pågældende  

 varemærkeindehavers rettigheder ifølge lovgivningen i  

 Fællesskabet eller i den medlemsstat, hvor toldmyndighederne er blevet  

 anmodet om at gribe ind -	ethvert bomærke (logo, etiket, selvklæbende mærkat,  

 brochure, brugervejledning, garantibevis), som, selv om det foreligger  

 separat, befinder sig i samme situation som de i første punkt  

 omhandlede varer -	emballage, på hvilken der er anbragt varemærker for  

 varemærkeforfalskede varer, og som foreligger separat og befinder sig i  

 samme situation som de i første punkt omhandlede varer -	»piratkopierede varer«, dvs.: varer, som er eller indeholder kopier,  

 der er fremstillet uden samtykke fra indehaveren af ophavsretten eller de  

 beslægtede rettigheder eller indehaveren af en rettighed til et design  

 eller mønster, uanset om det er registreret under national ret, eller  

 uden at en af denne gyldigt bemyndiget person i fremstillingslandet har  

 samtykket heri, dersom fremstillingen af disse kopier krænker den  

 pågældende rettighed ifølge lovgivningen i  

 Fællesskabet eller i den medlemsstat, hvor toldmyndighederne er blevet  

 anmodet om at gribe ind -	varer, der i den medlemsstat, hvor anmodningen om toldmyndighedernes  

 indgriben er indgivet, krænker et patent ifølge lovgivningen i  

 denne medlemsstat eller et supplerende beskyttelsescertifikat som omhandlet i  

 Rådets forordning (EØF) nr.1768/92(**)  eller Europa-Parlamentets og  

 Rådets forordning (EF) nr. 1610/96(***) b)	»rettighedsindehaver«: indehaveren af et varemærke, patent  

 eller certifikat og/eller af en af de i litra a) omhandlede rettigheder, samt  

 enhver anden person, der er bemyndiget til at benytte dette varemærke,  

 patent, certifikat og/eller disse rettigheder, eller disses  

 stedfortræder c)	»EF-varemærke«: det varemærke der er defineret i artikel  

 1 i Rådets forordning (EF) nr. 40/94(****) d)	»certifikat«: det supplerende beskyttelsescertifikat, der er  

 omhandlet i forordning (EØF) nr. 1768/92 og forordning (EF) nr.  

 1610/96.
 3.	Sidestillet med varer, der er omfattet af definitionen i stk. 2,  

 litra a), er: enhver form eller skabelon, der er specielt bestemt eller  

 tilpasset til fremstilling af et forfalsket varemærke eller en  

 varemærkeforfalsket vare, til fremstilling af en vare, der  

 krænker et patent eller certifikat, eller til fremstilling af en  

 piratkopieret vare, forudsat at anvendelsen af disse forme eller skabeloner  

 krænker rettighedsindehaverens rettigheder i henhold til lovgivningen i  

 Fællesskabet eller i den medlemsstat, hvor toldmyndighederne er blevet  

 anmodet om at gribe ind.
 4.	Denne forordning finder ikke anvendelse på varer, hvorpå  

 der er anbragt et varemærke med varemærkeindehaverens samtykke,  

 eller som er beskyttet ved et patent eller et certifikat, en ophavsret, en  

 beslægtet rettighed eller en mønsterrettighed og er fremstillet  

 med rettighedsindehaverens samtykke, men som uden dennes samtykke befinder  

 sig i en af de i stk. 1, litra a), omhandlede situationer.
 Det samme gælder de i første afsnit omhandlede varer, som  

 er fremstillet, eller hvorpå der er anbragt et varemærke,  

 på andre betingelser end dem, der er aftalt med den  

 pågældende rettighedsindehaver.
 3)	Overskriften til kapitel II affattes således:
 »Forbud mod indførsel, overgang til fri omsætning,  

 udførsel, genudførsel, henførsel under en  

 suspensionsprocedure eller anbringelse i toldoplag, frizoner eller frilagre  

 af varer, som krænker visse former for intellektuel ejendomsret«.
 4)	Artikel 2 affattes således:
»Artikel 2 Det er forbudt at lade varer, om hvilke det efter proceduren i artikel  

 6 er fastslået, at de er omfattet af definitionen i artikel 1, stk. 2,  

 litra a), indføre i Fællesskabet, overgå til fri  

 omsætning, udføre, genudføre, eller lade dem omfatte af  

 suspensionsproceduren eller anbringe i frizone eller på frilager.« 5)	I artikel 3 foretages følgende ændringer:
 a)	I stk. 1 tilføjes følgende to afsnit:
 »Når anmoderen er indehaver af et EF-varemærke, kan  

 anmodningen foruden indgriben af toldmyndighederne i den medlemsstat, hvor  

 anmodningen er indgivet, sigte på indgriben af toldmyndighederne i en  

 eller flere andre medlemsstater.
Når der findes systemer til elektronisk udveksling af  

 oplysninger, kan medlemsstaterne fastsætte, at anmodningen om  

 toldmyndighedernes indgriben skal ske via edb.« b)	Stk. 2, tredje afsnit, affattes således:
 »Hvad angår piratkopierede varer eller varer, som krænker  

 et patent eller et certifikat, skal disse oplysninger eksempelvis og i videst  

 mulig udstrækning omfatte:«.
 c)	Stk. 3 og 4 affattes således:
 »3.	Undtagen for så vidt angår anmodninger, der er  

 omhandlet i stk. 1, andet afsnit, skal den periode, i hvilken  

 toldmyndighedernes indgriben ønskes, anføres i anmodningen.
 I de anmodninger, der er omhandlet i stk. 1, andet afsnit, skal det  

 anføres, i hvilke medlemsstater, toldmyndighedernes indgreb  

 ønskes.
 4.	Det kan kræves, at ansøgeren betaler et gebyr til  

 dækning af administrationsomkostningerne ved behandlingen af  

 anmodningen.
 Det kan desuden kræves, at ansøgeren eller dennes  

 stedfortræder i hver af de medlemsstater, hvor afgørelsen om  

 efterkommelse af anmodningen er gyldig, betaler et gebyr til dækning af  

 omkostningerne ved gennemførelsen af afgørelsen.
Gebyrets størrelse skal stå i rimeligt forhold til den  

 tjeneste, der ydes.« d)	I stk. 5 indsættes som tredje afsnit:
»Når en anmodning indgives i medfør af stk. 1, andet  

 afsnit, fastsættes denne periode til et år, samt kan på  

 anmodning af rettighedsindehaveren forlænges med et år af den  

 myndighed, der har truffet den oprindelige afgørelse,« e)	I stk. 6, første led, ændres  

 »varemærkeforfalskede eller piratkopierede varer« til »varer, der er  

 omfattet af definitionen i artikel 1, stk. 2, litra a)«.
 f)	I stk. 6 tilføjes følgende sidste afsnit:
»Når anmodningen indgives i medfør af stk. 1, andet  

 afsnit, stilles sikkerheden i hver af de medlemsstater, hvor den  

 kræves, og hvor afgørelsen om at imødekomme anmodningen  

 er gyldig.« g)	Stk. 7 affattes således:
»7. Rettighedsindehaveren skal underrette myndigheden i stk. 1, og,  

 hvor det er relevant, den eller de myndigheder, der er nævnt i artikel  

 5, stk. 2, andet afsnit, hvis rettigheden ikke længere er gyldigt  

 registreret, eller dens gyldighed er udløbet.« h)	Følgende stykke tilføjes:
 »9. Stk. 1-8 finder tilsvarende anvendelse på forlængelsen af  

 afgørelsen om den oprindelige anmodning«.
 6)	I artikel 4 ændres »varemærkeforfalskede eller  

 piratkopierede varer« til »varer, der er omfattet af definitionen i artikel  

 1, stk. 2, litra a)«.
 7)	Artikel 5 affattes således:
»Artikel 5 1. Afgørelsen om at imødekomme en rettighedsindehavers  

 anmodning meddeles straks de toldmyndigheder i den pågældende  

 medlemsstat, som vil kunne blive berørt i forbindelse med de i  

 anmodningen omhandlede varer, der mistænkes for at være varer,  

 der er omfattet af definitionen i artikel 1, stk. 2, litra a).
 2. Når anmodningen indgives i medfør af artikel 3, stk.  

 1, andet afsnit, finder artikel 250, første led, i forordning  

 (EØF) nr. 2913/92 tilsvarende anvendelse på den  

 afgørelse, hvorved anmodningen imødekommes, samt på  

 afgørelser, hvorved den forlænges eller ophæves.
Når afgørelsen om at imødekomme en anmodning er  

 truffet, påhviler det ansøgeren at forelægge denne  

 afgørelse sammen med anden relevant information samt  

 oversættelser for tjenestegrenen inden for den toldmyndighed, der er  

 omhandlet i artikel 3, stk. 1, første afsnit, i den eller de  

 medlemsstater, i hvilke ansøgeren har anmodet om toldmyndighedernes  

 indgriben.
Efter aftale med ansøgeren kan de pågældende  

 dokumenter forelægges direkte af den tjenestegren, der hører  

 under den toldmyndighed, som har truffet afgørelsen.
Efter anmodning  

 fra toldmyndighederne i de berørte medlemsstater forelægger  

 ansøgeren eventuel yderligere information, der måtte være  

 nødvendig for afgørelsens gennemførelse.
Den i artikel 3, stk. 5, tredje afsnit, omhandlede periode  

 løber fra datøn for vedtagelsen af den afgørelse,  

 hvorved anmodningen imødekommes.
Denne afgørelse træder  

 først i kraft i den eller de medlemsstater, den er rettet til, efter  

 den i andet afsnit nævnte forelæggelse og, hvor det er relevant,  

 efter at det i artikel 3, stk. 4, andet afsnit, omhandlede gebyr er betalt,  

 og den i artikel 3, stk. 6, omhandlede sikkerhed er stillet.
Imidlertid kan  

 gyldigheden af ovennævnte afgørelse under ingen  

 omstændigheder overskride fristen på et år fra datoen for  

 vedtagelsen af afgørelsen om imødekommelse af den oprindelige  

 anmodning.
 Denne afgørelse meddeles derpå omgående til de  

 nationale toldmyndigheder, som vil kunne blive berørt i forbindelse  

 med varer, som mistænkes for at være  

 varemærkeforfalskninger eller piratkopier af de i afgørelsen  

 omhandlede varer.
Dette stykke finder tilsvarende anvendelse på den  

 afgørelse, hvorved den oprindelige afgørelse  

 forlænges.« 8)	I artikel 6, stk. 1, første afsnit ændres  

 »varemærkeforfalskede eller piratkopierede varer« til »varer, der er  

 omfattet af definitionen i artikel 1, stk. 2, litra a)«.
 9)	Artikel 7, stk. 2, affattes således:
 »2. Når det drejer sig om varer, der mistænkes for at  

 krænke patenter, certifikater, mønsterrettigheder eller  

 modelrettigheder, kan varernes ejer, importør eller modtager ved at  

 stille sikkerhed opnå, at varerne frigives, eller at bevaringen  

 frafaldes, på betingelse af:
a)	at den i artikel 6, stk. 1, omhandlede toldmyndighed inden for den i  

 stk. 1 i nærværende artikel nævnte frist underrettes om, at  

 sagen er blevet forelagt for den myndighed, der har kompetence til at  

 træffe afgørelse om sagens realitet, og som er omhandlet i stk.  

 1 i nærværende artikel b)	at den hertil beføjede myndighed ved udløbet af  

 nævnte frist ikke har truffet retsbevarende foranstaltninger, og c)	at alle toldformaliteter er opfyldt.
Sikkerhedsstillelsen skal være tilstrækkelig til at  

 beskytte rettighedsindehaverens interesser.
Den er ikke til hinder for, at  

 rettighedsindehaveren indbringer sagen for andre instanser.
Hvis den  

 myndighed, der har kompetence til at træffe afgørelse om sagens  

 realitet, har fået sagen forelagt på anden måde end  

 på foranledning af indehaveren af patentet, certifikatet,  

 mønsterrettigheden eller modelrettigheden, frigives sikkerheden,  

 såfremt han ikke gør brug af sin ret til at indbringe sagen for  

 retten inden 20 arbejdsdage regnet fra den dag, hvor han modtog underretning  

 om suspensionen af frigivelsen eller bevaringen.
I tilfælde hvor stk.  

 1, andet afsnit, finder anvendelse, kan denne frist forlænges til  

 højst 30 arbejdsdage.« 10)	Overskriften til kapitel V affattes således:
 »Bestemmelser for varer, om hvilke det er fastslået, at de  

 krænker en intellektuel ejendomsret«.
 11)	Artikel 8 affattes således:
»Artikel 8 1. Med forbehold af de øvrige retsmidler, der kan benyttes af  

 rettighedsindehaveren, træffer medlemsstaterne de foranstaltninger, der  

 er nødvendige for, at de kompetente myndigheder:
a)	som hovedregel, og uden at der kan ydes nogen form for erstatning,  

 og uden at det offentlige påføres nogen udgifter, kan  

 tilintetgøre de varer, om hvilke det er fastslået, at de er  

 omfattet af definitionen i artikel l, stk. 2, litra a), eller udelukke dem  

 fra erhvervsmæssig omsætning, i medfør af bestemmelserne  

 herom i den nationale lovgivning, således at det undgås, at  

 rettighedshaveren lider skade b)	for sådanne varer kan træffe enhver anden  

 foranstaltning, der faktisk bevirker, at de involverede personer ikke  

 får økonomisk fordel af transaktionen.
 Undtagen i særlige tilfælde anses den blotte fjernelse af  

 de varemærker, som uretmæssigt er anbragt på de  

 varemærkeforfalskede varer, ikke for at opfylde dette formål.
2. De i artikel 1, stk. 2, litra a), omhandlede varer kan afstås  

 til statskassen.
I så fald finder stk. l, litra a), anvendelse.
3. Ud over de oplysninger, der skal gives i medfør af artikel  

 6, stk. l, andet afsnit, og på de deri anførte betingelser,  

 underretter toldstedet eller den kompetente toldmyndighed på  

 rettighedsindehaverens anmodning denne om navn og adresse på afsender,  

 importør eller eksportør og fabrikant af varer, om hvilke det  

 er fastslået, at de er omfattet af definitionen i artikel 1, stk. 2,  

 litra a), samt om mængden af de pågældende varer.« 12)	Artikel 9, stk. 1 og 2, affattes således:
 »1. Imødekommelse af en anmodning, der er affattet i  

 overensstemmelse med artikel 3, stk. 2, giver i tilfælde af, at varer,  

 der er omfattet af definitionen i artikel l, stk. 2, litra a), unddrages et  

 toldsteds kontrol som følge af frigivelse eller manglende  

 bevaringsforanstaltning, jf. artikel 6, stk. 1, kun rettighedsindehaveren ret  

 til erstatning på de betingelser, der er fastsat i lovgivningen i den  

 medlemsstat, hvor anmodningen er indgivet, eller, hvis anmodningen er  

 indgivet i overensstemmelse med artikel 3, stk. 1, andet afsnit, på de  

 betingelser, der er fastsat i lovgivningen i den medlemsstat, hvor  

 nævnte varer er unddraget et toldsteds kontrol.
2. Et toldsteds eller en anden kompetent myndigheds udøvelse af  

 den kompetence, som er tillagt dem i forbindelse med bekæmpelse af  

 varer, der er omfattet af definitionen i artikel 1, stk. 2, litra a), kan kun  

 i det omfang, det følger af lovgivningen i den medlemsstat, hvor  

 anmodningen er indgivet, eller, hvis anmodningen er indgivet i  

 overensstemmelse med artikel 3, stk. 1, andet afsnit, kun i det omfang, det  

 følger af lovgivningen i den medlemsstat, hvor skaden er  

 opstået, påføre disse myndigheder ansvar over for  

 personer, der er berørt af de i artikel 1, stk. 1, litra a), og  

 artikel 4, nævnte handlinger, selv om de pågældende har  

 lidt tab på grund af myndighedernes indgriben.« 13)	I artikel 11 affattes andet punktum således:
»Disse sanktioner skal være effektive, stå i et rimeligt  

 forhold til overtrædelsen og have en afskrækkende  

 virkning.« Artikel 2 Denne forordning træder i kraft dagen efter offentliggørelsen  

 i De Europæiske Fællesskabers Tidende.
 Den anvendes fra den 1. juli 1999.
 Denne forordning er bindende i alle enkeltheder og  

 gælder umiddelbart i hver medlemsstat.
 Udfærdiget i Bruxelles, den 25. januar 1999.
På Rådets vegne J.
FISCHER Formand (1)   EFT C 108 af 7. 4. 1998,  

 s. 63.
 (2)   EFT C 210 af 6. 7. 1998, s. 125.
 (3)   EFT C 284 af 14. 9. 1998, s. 3.
 (4)   EFT L 341 af 30. 12. 1994, s. 8.
 (5)   EFT L 182 af 2. 7. 1992, s. 1.  

 Forordningen er ændret ved tiltrædelsesakten af 1994.
 (6)   EFT L 198 af 8. 8. 1996, s. 30.
 (7)   EFT L 11 af 14. 1. 1994, s. 1.  

 Forordningen er ændret ved forordning (EF) nr. 3288/94 (EFT L 349 af  

 31. 12. 1994, s. 83).
 (*)   EFT L 302 af 19. 10. 1992, s. 1.
 (**)   EFT L 182 af 2. 7. 1992, s. 1.
 (***)   EFT L 198 af 8. 8. 1996, s. 30.
 (****)   

  EFT L 11 af 4. 1. 1994, s. 1.
