I et hertil indsendt Andragende har De, der som executor testamenti  

 behandler Fællesboet efter afdøde O.
O. og efterlevende Ægtefælle P.
P.,  

 anholdt om Justitsministeriets Afgørelse af, om der i Medfør af § 7 i Lov Nr.  

 119 af 20. April 1926 om Tilsyn med de af Eksekutorer behandlede Dødsboer vil  

 være at stille Sikkerhed i et Bo, der behandles efter Reglerne i Skiftelovens  

 Kap. 5.
 Foranlediget heraf skal man meddele, at det rejste Spørgsmaal maa besvares  

 bekræftende, idet dog tilføjes, at der intet er til Hinder for, at der kun  

 kræves en væsentlig mindre Sikkerhed i et Bo, der behandles efter  

 Skiftelovens Kap. 5, end i et Bo, i hvilket Eksekutor ligger inde med Boets  

 Aktiver, men at Afgørelsen herom maa træffes af den tilsynsførende Myndighed  

 under Hensyntagen til Forholdene i hvert enkelt Tilfælde.
