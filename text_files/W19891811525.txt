I kendelsen vedrørende en klage over en bindende forhåndsbesked  

 udtalte Landsskatteretten, at salget af varer fra 2 andelsselskaber til et af  

 disse selskaber stiftet aktieselskab, som skulle være medlem af begge  

 andelsselskaber, ikke kunne anses for omfattet af selskabsskattelovens § 1,  

 stk. 4, idet der var tale om en leverance, omfattet af andelsselskabernes  

 erhvervsmæssige virksomhed.
Køb af varer fra aktieselskabet faldt heller ikke  

 ind under lempelsesreglen i selskabsskattelovens § 1, stk. 4.
 A Andel A.m.b.A. klagede over den af Ligningsrådet afgivne forhåndsbesked,  

 ved hvilken begge de nedenfor anførte spørgsmål blev besvaret benægtende:
1) Kan salget af varer fra henholdsvis A Andel og B Foderstofforeningg til  

 det nystiftede import/eksportselskab henregnes til omsætning med medlemmer  

 for de to andelsselskaber? 2) Kan købet af varer fra det nystiftede selskab henregnes til omsætning  

 med medlemmer for de to andelsselskaber? Ligningsrådets svar havde den følge, at et overskud, som de to  

 andelsselskaber indvandt ved handel med det nystiftede aktieselskab,  

 betragtedes som indvundet ved erhvervsmæssig virksomhed, jf.  

 selskabsskattelovens § 1, stk. 1, nr. 6, jf. stk. 4.
Af sagens oplysninger fremgik bl.a., at A Andel A.m.b.A., der beskattedes  

 efter selskabsskattelovens § 1, stk. 1, nr. 6, overvejede en delvis  

 omstrukturering og udvidelse af selskabets aktiviteter.
Til at varetage  

 selskabets import- og eksportaktiviteter påtænktes etableret et aktieselskab  

 med A Andel A.m.b.A som aktionær med 2/3 og B Foderstofforening som aktionær  

 med 1/3.
 Det nystiftede aktieselskab skulle endvidere varetage tilsvarende import-  

 og eksporthandel for andre kunder.
Aktieselskabet skulle være medlem af såvel A Andel A.m.b.A som B  

 Foderstofforening.
Indkøb af råvarer til eksport forudsattes hovedsageligt at  

 ske hos A Andel A.m.b.A og B Foderstofforening, hvilke to selskaber  

 hovedsagelig skulle være aftagere af indkøbte råvarer fra udlandet.
Andre  

 grovvareselskaber skulle dog efter planen også være leverandører af  

 eksportprodukter og aftagere af importerede produkter.
 Aktieselskabet påtænktes endvidere at skulle udføre tørring og rensning af  

 korn.
Det nystiftede aktieselskab påtænktes drevet fra bygninger, ejet af A  

 Andel A.m.b.A og B Foderstofforening, som selskabet skulle leje på normale  

 markedsvilkår.
Samhandel mellem aktieselskabet og A Andel A.m.b.A og B  

 Foderstofforening skulle foregå til gældende markedspriser.
 Ved afgørelsen havde Ligningsrådet bl.a. henset til, at det nystiftede  

 aktieselskab ville være behersket af A Andel A.m.b.A, og til, at  

 aktieselskabet kun uselvstændigt ville kunne drive virksomhed inden for  

 rammerne af den virksomhed, der i øvrigt blev udøvet af A Andel A.m.b.A.
 Det var endvidere ved afgørelsen fundet at være en betingelse for, at en  

 fysisk eller juridisk person kunne betegnes som medlem i den foreliggende  

 skattemæssige betydning, at den pågældende selvstændigt kunne træffe  

 beslutning om medlemsskabet.
 Denne betingelse fandtes aktieselskabet ikke at opfylde, når det på  

 forhånd var bestemt, at det skulle være medlem af de to andelsselskaber.
Selskabets revisor påstod over for Landsskatteretten omsætningen mellem  

 aktieselskabet og de to andelsselskaber godkendt som medlemsomsætning.
Til  

 støtte herfor anførte han, at det afgørende for medlemsbegrebet måtte være,  

 at der var tale om et selskab, der blev drevet selvstændigt, og at samhandlen  

 skete på sædvanlige markedsvilkår.
Hvorledes beslutningen om medlemsskab blev  

 truffget var efter revisorens formening uden betydning.
Revisoren oplyste  

 yderligere, at det inden for grovvarebranchen var normalt, at der i  

 forbindelse med større samhandel var krav om medlemsskab.
Der ville således  

 ifølge revisoren ikke være noget unormalt i, at aktieselskabet var medlem af  

 de to foreninger.
 Ad spørgsmål 1.
 Der var blandt retsmedlemmerne enighed om, at aktieselskabet kunne være  

 medlem af foreningerne, hvilket da også var i overensstemmelse med  

 vedtægtsbestemmelserne.
To retsmedlemmer, herunder retsformanden, fandt, at ordene ... leverance  

 til medlemmer i selskabsskattelovens § 1, stk. 4, måtte fortolkes således, at  

 der var tale om levering af en ydelse til medlemmer qua medlemmer af en  

 forening.
I en situation, hvor et medlem - uden begrundelse i sit medlemsskab  

 - overtog en del af foreningens vedtægtsbestemte erhvervsmæssige virksomhed  

 som mellemhandler, var der ved levering af de fra de andre medlemmer indkøbte  

 varer til mellemhandleren ikke tale om en medlemsleverance, men om en  

 leverance omfattet af foreningens erhvervsmæssige virksomhed.
 Disse medlemmer voterede således for at besvare spørgsmål 1 benægtende.
Et retsmedlem fandt det betænkeligt at indlægge en så begrænsende  

 fortolkning af ... leverance til medlemmer som den ovenfor anførte.
Dette  

 medlem voterede således for at besvare spørgsmål 1 bekræftende.
 Der blev truffet afgørelse efter stemmeflertallet, og den benægtende  

 besvarelse af spørgsmål 1 blev derfor stadfæstet.
Ad spørgsmål 2 Såfremt det nystiftede aktieselskab blev medlem af de to andelsselskaber,  

 ville disses køb af varer fra aktieselskabet være omsætning med et medlem,  

 men selskabsskattelovens § 1, stk. 4, omfattede alene leverancer til  

 medlemmer.
Retten fandt derfor, at spørgsmål nr. 2 for så vidt skulle  

 besvares bekræftende, men tilføjede, at samhandlen ikke ville falde  

 ind under lempelsesreglen i selskabsskattelovens § 1, stk. 4.
 LV 1988, Sa 1.4.4.
