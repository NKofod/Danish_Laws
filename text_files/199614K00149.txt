Nr BTL 149 Betænkning over Forslag til lov om ophævelse af lov om anvendelse af de i  

 den ophævede lov om ordningen af Kjøbenhavns Væbning af 28. maj 1870, § 13,  

 omhandlede fonds m.v.   

 Nr L 149 1996-97, 1. samling Afgivet af Forsvarsudvalget Afgivet: 19970410 Udvalget har behandlet lovforslaget i et møde og har herunder stillet et spørgsmål til forsvarsministeren vedrørende det frivillige personels mulighed for at være omfattet af »Den overordentlige invalidefonds legat's tildelinger.
Spørgsmålet og forsvarsministerens svar herpå er optrykt som bilag til betænkningen.
 Herefter indstiller udvalget lovforslaget til vedtagelse  

 uændret.
Ingrid Rasmussen (S) nfmd.
Helen Beim (S) Anna-Marie Hansen (S) Poul  

 Qvist Jørgensen (S) Per Kaalund (S) Villy Søvndal (SF) Jørgen Estrup (RV)  

 Søren Søndergaard (EL) Arne Melchior (CD) Svend Aage Jensby (V) Knud Enggaard  

 (V) fmd.
Peder Sønderby (V) Anders Mølgaard (V) Jens Jørgensen (KF)  

 Kaj Ikast (KF) Bendt Bendtsen (KF) Annette Just (FP) Dansk Folkeparti havde ikke medlemmer i udvalget.
Bilag Spørgsmål:
Kan ministeren bekræfte, at det frivillige personel i hjemmeværnet og  

 Beredskabsforbundet vil være omfattet af og kunne komme i betragtning ved  

 tildeling af midler fra »Den overordentlige invalidefonds legat«,  

 hvortil formuen på 5,8 mio. kr. fra Kjøbenhavns Væbning overføres? Svar:
Legatets fundats udtaler, at »Legatet har til formål at yde hjælp til  

 personel i forsvaret og civilforsvaret, der er kommet til skade under  

 udførelsen af tjenesten.« Jeg kan bekræfte, at begrebet forsvaret ikke alene omfatter myndighederne  

 under Forsvarskommandoen, men også det frivillige personel i hjemmeværnet.  

 Ganske tilsvarende omfatter begrebet personel i civilforsvaret også medlemmer  

 af Beredskabsforbundet, der virker som frivillige i det kommunale  

 redningsberedskab.
 De frivillige i hjemmeværnet og Beredskabsforbundet vil således kunne  

 komme i betragtning ved tildeling af midler fra »Den overordentlige  

 invalidefonds legat«.
