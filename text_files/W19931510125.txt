 En 31-årig 3. gangs gravid blev indlagt 4 uger før forventet fødsel på  

 grund af risiko for moderkageløsning.
Patienten fik smerter efter en undersøgelse og fik ordineret  

 smertestillende medicin af en sygeplejerske.
Senere blev patienten kørt til  

 fødegangen, idet en anden sygeplejerske havde tilkaldt læge.
Der fandtes  

 total moderkageløsning, og der fødtes et livløst barn, der blev genoplivet.  

 Patientklagenævnet fandt, at der skulle rejses tiltale, men retten fandt  

 ikke, at det var så grov en forsømmelse at der kunne blive tale om ansvar.  

 Patientklagenævnet gav sygeplejerske en alvorlig kritik og indskærpede hende  

 at udvise større omhu og samvittighedsfuldhed i hendes fremtidige virke.
 En 31-årig 3. gangs gravid kvinde klagede over, at hun ikke på et  

 tidligere tidspunkt var blevet overført til operationsgangen til foretagelse  

 af kejsersnit.
Kvinden havde mistet sit barn ved første graviditet på grund af  

 moderkageløsning i 31. graviditetsuge.
Ved den anden graviditet opstod der  

 moderkageløsning i 35. graviditetsuge, men der blev grebet ind i tide, og der  

 blev født et rask barn.
Ved den aktuelle graviditet blev patienten indlagt på hospitalet 4 uger  

 før forventet fødsel.
Der blev aftalt kontrol med ultralydsscanning en gang  

 ugentligt, hormonanalyse 2 gange ugentligt med henblik på moderkagens  

 funktion og registrering af fosterhjertelyd tre gange ugentligt.
På tredie indlæggelsesdag blev der foretaget fosterhjertelydsundersøgelse.  

 Efter undersøgelsen fik patienten ondt over lænden og ned i lysken, og hun  

 kontaktede en sygeplejerske, som ordinerede 1 mg smertestillende medicin,  

 idet hun tolkede smerterne som fysiurgiske og forårsaget af ovennævnte  

 undersøgelse.
Hun havde fundet afslappet livmoder, og der var ingen  

 blødninger.
3 timer senere fik en anden sygeplejerske at vide, at patienten stadig  

 havde smerter.
Smerterne svarede til livmoderen og trak ned mod skambenet.  

 Vagthavende reservelæge og dennes bagvagt blev kontakter, hvorefter patienten  

 blev kørt til fødegangen, hvor man konstaterede nedsat hjertefrekvens hos  

 fosteret, og der blev foretaget kejsersnit.
 Der blev konstateret total moderkageløsning, og der blev født et livløst  

 stærkt påvirket barn, der blev genoplivet.
 Der er risiko for, at barnet har fået varige men, idet barnet har epilepsi  

 samt en vis for form for spasticitet.
Sundhedsstyrelsen og Patientklagenævnet fandt, at den først  

 tilkaldte sygeplejerske havde udvist grovere forsømmelse i udøvelsen af sit  

 kald, fordi hun ikke tilkaldte læge og samtidig ordinerede smertestillende  

 medicin uden lægeordination.
Sygeplejersken var helt klar over patientens  

 tilstand og den iværksatte nøje observation.
Såvel Sundhedsstyrelsen  

  som Patientklagenævnet fandt, at der skulle rejses tiltale mod  

 sygeplejersken for overtrædelse af lov om sygeplejersker § 10, stk. 1.
 Retten fandt det betænkeligt, at anse den udviste adfærd for så grov en  

 forsømmelse af hendes pligter, at der kunne blive tale om ansvar efter  

 sygeplejerskelovens § 10.
 Retten frifandt sygeplejersken, hvorefter Patientklagenævnet  

 meddelte sygeplejersken en alvorlig beklagelse jf. sygeplejerskelovens § 5,  

 stk. 1, og indskærpede hende at udvise større omhu og samvittighedsfuldhed i  

 hendes fremtidige virke.
