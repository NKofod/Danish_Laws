Bekendtgørelse om ændring af bekendtgørelse om uddannelserne i den erhvervsfaglige fællesindgang sundhed, omsorg og pædagogik (Tandklinikassistent) § 1 I bekendtgørelse nr. 149 af 25. februar 2011 om uddannelserne i den erhvervsfaglige fællesindgang sundhed, omsorg og pædagogik, foretages følgende ændring:
 1. Bilag 4, tandklinikassistent, afsnit 3.1.2. affattes således:
»2. selvstændigt klargøre til optagelse af intraorale røntgenoptagelser med overholdelse af regler for strålebeskyttelse, efterbehandle og journalisere røntgenbilleder, samt udføre og dokumentere den lovpligtige konstanskontrol,« § 2 Bekendtgørelsen træder i kraft den 1. juli 2011.
