Tillægsbetænkning afgivet af Forsvarsudvalget den 27. maj  

 2004 Tillægsbetænkning over Forslag til lov om  

 ændring af lov om anvendelse af Christianiaområdet  

 (Ændret formål og ejerskab til  

 området m.v.) [af  

 forsvarsministeren (Svend Aage Jensby)] 1. Ændringsforslag Forsvarsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 31. marts 2004 og var til 1.  

 behandling den 16. april 2004. Lovforslaget blev efter 1. behandling henvist  

 til behandling i Forsvarsudvalget.
Udvalget afgav betænkning den 13. maj  

 2004.  

 Lovforslaget var til 2. behandling den 18. maj 2004, hvorefter det blev  

 henvist  

 til fornyet behandling i Forsvarsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 2 møder.
Skriftlige henvendelser Udvalget har under den fornyede behandling af lovforslaget  

 modtaget en række underskrifter på foranledning af Ebbe Kløvedal Reichs  

 opfordring til bevarelse af Christiania.
Spørgsmål Udvalget har under den fornyede behandling af lovforslaget  

 stillet 7 spørgsmål til forsvarsministeren til skriftlig besvarelse, som  

 denne  

 har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF, SF og RV) indstiller lovforslaget til  

  

 vedtagelse  

  

 med de stillede ændringsforslag.
Flertallet udtaler, at statens administration af  

 Christianiaområdet styrkes med henblik på at varetage den kommende udvikling  

 i  

 overgangsperioden til en ny organisations- og ejerform.
Den i loven angivne  

 statsinstitution varetager administrationen i overgangsperioden og står for  

 dialogen med beboerne og andre parter.
Det er målsætningen, at der skal  

 findes  

 en varig løsning, som indebærer, at der på sigt ikke skal være et særskilt  

 statsligt engagement i forhold til Christiania.
Der kan for boliger og virksomhedsarealer tænkes forskellige  

 ejerformer.
Der er ikke med loven udelukket nogen ejerformer, idet der i regi  

 af den i loven anførte statsinstitution forudsættes gennemført en konkret  

 undersøgelse af de mulige ejerformer for såvel eksisterende byggeri som  

 nybyggeri,  

 herunder fondseje, almene andelsboliger, private andelsboliger, private og  

 almene lejeboliger og ejerboliger under inddragelse af sagkyndig økonomisk,  

 juridisk og byggefaglig bistand og i dialog med de relevante parter.
På baggrund af denne undersøgelse forudsættes udarbejdet et  

 beslutningsgrundlag med henblik på valg af de organisations- og ejerformer,  

 der  

 bedst sikrer den ønskede udvikling, således at Christiania kan bestå som et  

 område, hvor der er plads til at leve på en anden måde, men inden for  

 lovgivningens  

 almindelige regler.
De fremtidige organisations- og ejerformer skal bidrage  

 til  

 at sikre ansvarlighed over for gældende lovgivning, beskyttelse af  

 voldområdet,  

 renovering og vedligeholdelse af bygningerne, betaling af husleje efter  

 almindeligt gældende principper og et åbent og gennemskueligt system for  

 anvisning af boliger.
Der skal endvidere sikres en økonomisk løsning, der  

 generelt  

 gør det muligt for de nuværende beboere at blive boende, og der skal sikres  

 rammer for boligtilbud til svage grupper.
Fælles anlæg og fælles faciliteter  

 for beboerne forudsættes forvaltet i fællesskab mellem beboerne på  

 Christiania  

 i en demokratisk og ansvarlig struktur.
Organiseringen skal endvidere  

 muliggøre  

 en videreførelse af de sociale og kulturelle aktiviteter på Christiania.
 Flertallet bemærker, at forsvarsministeren har tilkendegivet, at  

 regeringen vil fremlægge beslutningsgrundlaget til drøftelse blandt de  

 partier,  

 der står bag lovforslagets vedtagelse, inden regeringen træffer endelig  

 beslutning om organisations- og ejerformer.
 Med henblik på at skabe bedre muligheder for en konstruktiv  

 dialog med beboerne er der stillet ændringsforslag, der skaber mulighed for,  

 at  

 fristen for anmeldelse af brugsrettigheder kan udskydes med op til 6 måneder.  

 En udskydelse vil være relevant, hvis der viser sig god fremdrift i  

 drøftelserne  

 om den fremtidige organisering, idet det må vurderes, at  

 registreringsprocessen  

 vil kunne forløbe bedre, hvis den sker på baggrund af, at der er fundet en  

 overordnet model for organiseringen.
Et  

  

 mindretal  

  

 i udvalget (EL og IA) vil  

 stemme hverken for eller imod lovforslaget.
Mindretallet vil stemme for  

 ændringsforslagene.
Enhedslistens  

 medlem af udvalget kan ikke stemme for et lovforslag, hvor Christiania kan  

 risikere at blive nedlagt og tvangsnormaliseret.
Omvendt anerkender  

 Enhedslisten, at lovforslaget nu ikke udelukker fornuftige fremtidige  

 organisationsformer såsom fondsmodellen, der kan sikre de kollektive  

 rettigheder på Christiania.
Om muligheden for at bevare Christiania som en  

 anderledes, alternativ og kreativ del af København benyttes, afhænger først  

 og  

 fremmest af, om det store folkelige pres, Christiania og andre kræfter har  

 lagt  

 på regeringen, kan bevares og styrkes i den kommende tid.
Enhedslisten  

 vil ud over bemærkningerne vedrørende selve indholdet i lovforslaget kraftigt  

 kritisere behandlingen af lovforslaget, særlig spørgsmålet om, at  

 offentligheden og Folketinget ikke har fået adgang til det notat,  

 kammeradvokaten har udarbejdet.
Ministerens begrundelse for at nægte  

 udlevering  

 af notatet er, at det har betydning for en eventuel kommende retssag.
Men som  

 lovgiver er det uholdbart at skulle behandle et lovforslag, hvor vi får  

 oplyst,  

 at loven muligvis vil udløse retssager.
Såfremt vi som lovgivere fik adgang  

 til  

 notatet, kunne vi muligvis ændre loven, således at retssager kunne undgås.  

 Det  

 vil være problematisk, såfremt notatet bliver offentliggjort, efter at loven  

 er  

 vedtaget, og det så viser sig, at Kammeradvokaten har fundet det tvivlsomt,  

 at  

 staten kan fratage christianitterne alle de kollektive rettigheder, de har  

 opnået gennem årene.
I  

 andre sager får man som lovgiver fremlagt oplysninger om vurderinger af  

 konsekvenser af loven, også selv om disse er ubehagelige.
F.eks. da  

 Folketinget  

 behandlede forslaget om at hæve fartgrænserne til 130 km/t, blev  

 vurderingerne  

 fra Vejdirektoratet om, at det kunne betyde 2-3 flere dræbte årligt,  

 fremlagt.  

 I miljøspørgsmål får Folketinget også fremlagt vurderinger af de miljømæssige  

 konsekvenser, og der bliver altid fremlagt vurderinger af de økonomiske  

 konsekvenser.
Det er højst besynderligt, at regeringen i denne sag ikke vil  

 fremlægge vurderinger af juridiske konsekvenser.
Dertil  

 kommer, at i en sag af så stor betydning bør offentligheden have adgang til  

 oplysningerne, så der kan være en offentlig debat på et oplyst grundlag.  

 Sagen  

 har stor betydning for de ca. 800 mennesker, der bor på Christiania, og hvis  

 fremtid afhænger af loven.
Sagen har stor principiel betydning for det danske  

 samfund, hvilket den offentlige debat tydeligt har vist.
 Et  

  

 andet mindretal  

  

 i udvalget (KD)  

 indstiller lovforslaget til  

  

 vedtagelse  

 uændret.
 Tjóðveldisflokkurin og Siumut var på tidspunktet for  

 tillægsbetænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Af  

 	  

  

 forsvarsministeren,  

  

 tiltrådt af et  

  

 flertal  

  

 (udvalget med undtagelse af KD):
Til § 1 1)  

  

 I det under  

  

 nr. 3  

  

 foreslåede  

  

 § 2 a, stk.  

 1,  

  

 indsættes som  

  

 2. pkt.:
»Forsvarsministeren kan udsætte den i 1. pkt. nævnte frist med  

 indtil 6 måneder.« [Ændring af frist for anmeldelse] 2)  

  

 Det under  

  

 nr. 8  

  

 foreslåede  

  

 § 8 a, stk.  

 1, 2. pkt.,  

  

 affattes således:
»Institutionen overtager de beføjelser og forpligtelser, der  

 efter § 2 a, stk. 1, 1. pkt, og stk. 2-4, og §§ 3-8 og 10 tilkommer  

 forsvarsministeren.« [Konsekvensændring af nr. 1] Bemærkninger Til nr. 1 og 2 Ændringen har til formål at muliggøre, at der kan fastlægges en  

 overordnet model for den fremtidige organisering og det fremtidige ejerskab  

 forud for anmeldelsen af brugsrettigheder, idet dette alt andet lige vurderes  

 at ville lette registreringsprocessen.
Beslutning om udsættelse træffes af  

 forsvarsministeren  

 og vil forudsætte, at beboerne på Christiania har vist, at de er klar til de  

 nødvendige ændringer, herunder ved etableringen af en repræsentativ og  

 beslutningsdygtig organisation med udpegning af et ansvarligt  

 beslutningsorgan  

 og en dialogpart og ved, at der viser sig god fremdrift i drøftelserne om den  

 fremtidige organisering.
 En udskydelse af fristen med 6 måneder antages ikke at forrykke  

 tidsplanen for den gældende kollektive ordnings ophør pr. 1. januar 2006,  

 idet  

 registreringsprocessen vil kunne gennemføres inden denne dato med henblik på  

 etableringen af et nyt retligt grundlag for benyttelsen af området.
Kim Andersen (V)  

 Gudrun Laub (V)  

 Ulrik Kragh (V)  

  

  nfmd.  

  

 Jens Hald Madsen (V)  

 Peter Skaarup (DF)  

 Søren Krarup (DF)  

 Helge Adam Møller (KF)  

  

  fmd.  

  

 Kaj Ikast (KF)  

 Jann Sjursen (KD)  

 Bjarne Laustsen (S)  

 Per Kaalund (S)  

 Poul Andersen (S)  

 Pia Gjellerup (S)  

 Villy Søvndal (SF)  

 Morten Helveg Petersen (RV)  

 Line Barfod (EL)  

 Kuupik Kleist (IA) Tjóðveldisflokkurin og Siumut havde ikke medlemmer i  

 udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 205 omdelt  

 efter afgivelse af betænkning Bilagsnr.
