Tillægsbetænkning afgivet af  

 Skatteudvalget den 30. maj 2001 Tillægsbetænkning over Forslag til lov om ændring af lov om  

 afgift af tinglysning og registrering af ejer- og panterettigheder m.v.
(Opdeling af pantebreve og skifte for efterlevende  

 ægtefælle) [af skatteministeren (Frode Sørensen)] 1. Udvalgsarbejdet Lovforslaget blev fremsat den 5. april 2001 og var til 1.  

 behandling den 20. april 2001. Lovforslaget blev efter 1. behandling henvist  

 til behandling i Skatteudvalget.
Udvalget afgav betænkning den 23. maj  

 2001. Lovforslaget var til 2. behandling den 30. maj 2001, hvorefter det blev  

 henvist til fornyet behandling i Skatteudvalget.
Møder Udvalget har, efter lovforslaget blev henvist til fornyet  

 udvalgsbehandling, behandlet dette i 2 møder.
Spørgsmål Udvalget har under den fornyede behandling af lovforslaget  

 stillet spørgsmål 29 til skatteministeren til skriftlig  

 besvarelse, som denne har besvaret.
Spørgsmålet samt  

 skatteministerens besvarelse heraf er optrykt i bilag 2 til  

 tillægsbetænkningen.
Endvidere er spørgsmål 10, 19,  

 20, 23, 26 og 28 samt skatteministerens svar herpå optrykt i bilag 2  

 til tillægsbetænkningen.
Skriftlige henvendelser 3 henvendelser fra Hans Willumsen, Århus C, om bl.a.  

 partsidentitetskravet i tinglysningsafgiftslovens § 7 samt skatteministerens  

 og justitsministerens kommentarer hertil er omdelt som bilag på  

 lovforslaget og endvidere optrykt i bilag 3 til  

 tillægsbetænkningen.
2. Tilkendegivelse fra skatteministeren Skatteministeren har tilkendegivet følgende over  

 for udvalget:
»Skatteministeren oplyser, at spørgsmålet om  

 kompensation for tinglysningsafgiften i forbindelse med skifte af  

 afdødes bo til efterlevende ægtefælle naturligt vil  

 indgå i eventuelle drøftelser vedrørende økonomisk  

 svagtstillede efterlevende ægtefæller.« 3. Emner, udvalget særligt har behandlet Partsidentitetskravet i tinglysningsafgiftslovens § 7 Udvalget opfordrer regeringen til at gennemføre en  

 analyse vedrørende partsidentitetskravet og komme med forslag til at  

 løse eventuelle utilsigtede virkninger af gældende regler.
4. Indstillinger Udvalget indstiller lovforslaget til  

vedtagelse i den affattelse, hvori det foreligger efter 2.  

 behandling.
 Demokratisk Folkeparti var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Jens Peter Vernersen (S) nfmd.  

  Thomas Adelskov (S)  

  René Skau Björnsson (S)  

  Erik Mortensen (S)  Hugo Sørensen (S)  

 Aage Frandsen (SF)  Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Kirsten Jacobsen (UP)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (UP) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 217 omdelt efter  

 afgivelse af betænkning Bilagsnr.
Titel 32 Betænkning afgivet den 23. maj 2001 33 1. udkast til tillægsbetænkning 34 Svar på spm. 26 om provenuet vedrørende afgifter på  

 rykningspåtegninger i L 208 (1998-99), fra skatteministeren Svar på spm. 28 om provenuvirkninger af de stillede  

 ændringsforslag, fra skatteministeren 35 Svar på spm. 23 om en nærmere redegørelse for  

 ministerens svar på spm. 20 om forudsætningerne for  

 provenuskønnet på 200 mio. kr. ved en afskaffelse af afgiften  

 på tinglysning af rykningspåtegninger, fra skatteministeren 36 Svar på spm. 27, om Folketinget i forbindelse med L 208 (1998-99)  

 har taget stilling til, om der skal betales tinglysningsafgift af  

 rykningspåtegninger, fra skatteministeren 37 Svar på spm. 25 om oversendelse af talepapir fra samrådet den  

 23/5-01 vedrørende samrådsspm.
B, fra justitsministeren 38 Spm. 29 om den gældende retstilstand vedrørende  

 partsidentitetskravet i forbindelse med opkrævning af  

 tinglysningsafgiften på 1.400 kr., til skatteministeren 39 Betænkningsbidrag fra skatteministeren 40 Svar på spm. 29 om den gældende retstilstand vedrørende  

 partsidentitetskravet i forbindelse med opkrævning af  

 tinglysningsafgiften på 1.400 kr., fra skatteministeren 41 Meddelelse om henvendelser fra Hans Willumsen, Århus C, og  

 skatteministerens og justitsministerens kommentarer hertil Bilag 2 Nogle af udvalgets spørgsmål til  

 skatteministeren og dennes svar herpå m.v.
 Spørgsmål 10, 19, 20, 23 og 29 og  

 skatteministerens svar herpå er optrykt efter ønske fra Kirsten  

 Jacobsen (UP). Endvidere vil ligeledes efter ønske fra Kirsten  

 Jacobsen (UP) i sammenhæng med skatteministerens svar på  

 spørgsmål 23 blive optrykt en oversigt over  

 realkreditinstitutternes udlån i den trykte udgave af  

 tillægsbetænkningen.
 Spørgsmål 26 og 28 og skatteministerens svar  

 herpå er optrykt efter ønske fra S og RV.
 Spørgsmål 10:
Vil ministeren fremsætte ændringsforslag  

 eller eventuelt selvstændigt lovforslag   om at ophæve afgiften  

 på tinglysning af respektpåtegninger? I benægtende fald,  

 vil ministeren da yde teknisk bistand til udarbejdelse af  

 ændringsforslag, der ophæver afgiften på tinglysning af  

 respektpåtegninger? Svar:
Jeg finder, som det fremgår af mit svar på  

 spørgsmål 8, at de nuværende afgiftsregler er  

 hensigtsmæssige for tinglysning af aflysnings- og  

 respektpåtegninger.
Jeg mener derfor ikke, at der er behov for en  

 ændring af reglerne, og vil derfor hverken fremsætte et  

 ændringsforslag eller et selvstændigt lovforslag.
 Der vedlægges et ændringsforslag, som  

 afskaffer den faste tinglysningsafgift på kr. 1.400 for tinglysning af  

 respektpåtegninger.
 Der foreligger ikke oplysninger om, hvor mange  

 rykningspåtegninger, der årligt udløser afgiften på  

 1.400 kr., men det kan rent skønsmæssigt anslås, at  

 provenutabet ved lovforslaget meget vel kan andrage et beløb i  

 størrelsesordenen 200 mio. kr. årligt.
 Ændringsforslag til Forslag til lov om ændring  

 af lov om afgift ved tinglysning og registrering af ejer- og panterettigheder  

 mv. (Opdeling af pantebreve og skifte for efterlevende  

 ægtefælle).
Til § 1 1) Efter nr. 2 indsættes som nyt nummer.
 »01. § 8, stk. 2, nr. 1, indsættes efter  

 »aflysning«: »og rykning«.
2) 01 har virkning for begæring om rykning foretaget  

 fra lovens ikrafttræden.« Bemærkninger Forslaget har til formål at ophæve den faste  

 tinglysningsafgift på kr. 1.400 ved tinglysning af  

 rykningspåtegninger.
Forslaget skønnes at medføre et  

 provenutab for staten på ca. 200 mio. kr.
 Spørgsmål 19:
Vil ministeren oplyse antallet af konverteringer for de  

 seneste 4 år? Spørgsmål 20:
I hvor mange tilfælde, skønner ministeren, at  

 konverteringer medfører behov for rykningspåtegninger? Svar:
 Skatteministeriet er ikke i besiddelse af de  

 ønskede oplysninger, men Realkreditrådet har på grundlag  

 af oplysninger fra et af de store realkreditinstitutter skønnet, at  

 antallet af konverteringer i 2000 maksimalt udgjorde 100.000.
 Der er ikke holdepunkter for et egentligt skøn for,  

 i hvor mange tilfælde konverteringer medfører behov for  

 rykningspåtegninger, men det vil formentligt dreje sig om 25.000-50.000  

 tilfælde årligt.
 Rykningspåtegningerne i forbindelse med  

 konverteringer indgår i de ca. 160.000 årlige  

 rykningspåtegninger, der er regnet med i forbindelse med  

 provenuskønnet på 200 mio. kr. årligt, jf. svaret på  

 spørgsmål 17 og 18. Udover rykningspåtegninger vedr.  

 konverteringer indgår der tillige rykningspåtegninger ved andre  

 former for låneomlægninger og ved optagelse af nye lån.
 Spørgsmål 23:
Ad samrådet den 23. maj 2001 om  

 samrådsspørgsmål A vedr.
L 217, jf.
L 217   bilag 19.
Ministeren oplyser i sit svar på  

 spørgsmål nr. 20, jf.
L 217   bilag 22, at Realkreditrådet  

 har skønnet, at antallet af konverteringer i 2000 maksimalt udgjorde  

 100.000, og at det med udgangspunkt heri skønnes, at der vil  

 være behov for rykningspåtegninger i forbindelse med  

 konverteringer i 25.000-50.000 tilfælde årligt.
Med en antagelse  

 om, at der i disse situationer laves rykningspåtegninger i 50.000  

 tilfælde, svarende til et provenu på 70 mio. kr., vil der med  

 udgangspunkt i ministerens provenuskøn på 200 mio. kr.  

 være 110.000 andre tilfælde, hvor rykningspåtegninger skal  

 foretages, svarende til det resterende provenu på 130 mio. kr.  

 Ministeren har vedrørende de resterende 110.000 årlige  

 tilfælde af rykningspåtegninger henvist til, at de kommer fra  

 »andre former for låneomlægninger og ved optagelse af nye  

 lån«.
Ministeren bedes   som lovet på samrådet i dag  

 specifikt redegøre for, hvad det er for nogle nærmere andre  

 tilfælde, som der er skønnet at skulle laves  

 rykningspåtegninger for i 130.000 tilfælde årligt, herunder  

 så vidt mulig med angivelse af det skønnede antal årlige  

 rykningspåtegninger inden for hver enkelt type tilfælde.
 Svar:
 Det nævnte antal på 130.000 i 3. sidste linie  

 i spørgsmålet skal være 110.000, jfr. 7. linie.
 Udgangspunktet for skønnet over provenutabet  

 på i størrelsesordenen 200 mio. kr. årligt ved at fritage  

 rykningspåtegninger i forbindelse med tinglysning af pantebreve i fast  

 ejendom for afgiften på 1.400 kr. er   i mangel af statistiske  

 oplysninger   en skønsmæssig antagelse om, at der foretages ca.  

 160.000  årlige påtegninger, jf. svaret på  

 spørgsmål 17 og 20 (L 217   bilag 22). Skatteministeriet er ikke  

 i besiddelse af oplysninger, der gør det muligt at kategorisere de ca.  

 160.000 påtegninger.
 Oversigten nedenfor har derfor mere overslagets karakter  

 end et egentligt provenuskøn.
 Rykningspåtegninger ved tinglysning af pantebreve i fast  

 ejendom.
Ca. 160.000 rykningspåtegninger á 1.400 kr.  

 (afrundet) 200 mio. kr.
 Heraf:
50.000 årlige påtegninger á 1.400 kr. ved  

 konverteringer af realkreditlån defineret som  

 låneomlægninger uden merbelåning 70 mio. kr.
 Ca. 110.000 årlige påtegninger i forbindelse med:
Omlægning af realkreditlån med merbelåning ) Nye realkreditlån ) 130 mio. kr.
Andre nye lån ) Øvrige ( eksempelvis servitutter) ) Skønnet på de 50.000 påtegninger kan  

 være undervurderet som aktuel årsrate, da det bygger på  

 forholdene i 2000, hvor antallet af udlån fra realkreditinstitutterne  

 var meget lavt.
En stor del af det resterende provenu hidrører  

 antagelig fra rykningspåtegninger i forbindelse med  omlægninger  

 af realkreditlån, hvor der sker merbelåning.
Provenuet fra de to  

 sidste kategorier er nok meget beskedent.
 Meddelelse af 31. maj 2001 fra udvalgssekretæren i tilknytning  

 til skatteministerens svar på spørgsmål 19, 20 og 23, jf.  

 L 217   bilag 2 og 35.
Til udvalgets medlemmer og stedfortrædere Ad L 217   Forslag til lov om ændring af lov om afgift ved tinglysning  

 og registrering af ejer- og panterettigheder m.v. (Opdeling af pantebreve og  

 skifte for efterlevende ægtefælle). Af skatteministeren (Frode  

 Sørensen).
 Oversigt over realkreditinstitutternes bruttoudlån.
Efter anmodning fra Kirsten Jacobsen (UP) vedlægges  

   i sammenhæng med skatteministerens besvarelser om  

 forudsætningerne for provenuskønnet af en afskaffelse af den  

 faste tinglysningsafgift på 1.400 kr. ved tinglysning af  

 rykningspåtegninger   uddrag af Realkreditrådets publikation  

 »Realkreditten i tal   2000«.
Uddraget omfatter side 43, der indeholder en  

 skemaoversigt over realkreditinstitutternes bruttoudlån fordelt efter  

 ejendomsarter.
 For så vidt angår skatteministerens  

 oplysninger om forudsætningerne for provenuskønnet af en  

 afgiftsfritagelse af tinglysning af rykningspåtegninger henvises til  

 skatteministerens besvarelser af spørgsmål nr. 19, 20 og 23  

 omdelt på  L 217   bilag 22 og 35.
Med venlig hilsen Liza Christensen, udvalgssekretær.
Realkreditinstitutternes bruttoudlån fordelt efter  

 ejendomsarter 1998 1999 2000 Antal bevillinger Beløb Mio. kr.
Antal bevillinger Beløb Mio. kr.
Antal bevillinger Beløb Mio. kr.
I.
Ejendomme til beboelse i alt 379.876 252.294,9 314.632 217.885,8 203.883 140.266,3 a.
Udlejningsejendomme i alt 13.969 31.938,0 11.242 28.755,2 9.624 29.749,1 Almennyttige lejligheder 1.309 6.574,5 1.298 7.159,7 2.725 13.482,2 Ungdomsboliger 137 755,6 75 387,9 79 463,0 Ældreboliger 248 1.129,6 253 1.330,5 336 1.885,5 Andelsboliger 1.915 7.537,7 1.521 5.593,2 772 3.584,1 Andet udlejningsbyggeri 10.360 15.940,6 8.095 14.284,0 5.712 10.334,3 b.
Ejerboliger i alt 365.907 220.357,0 303.390 189.130,6 194.259 110.517,1 Parcel- og rækkehuse 305.636 194.341,2 248.602 163.871,4 154.595 92.140,2 Ejerlejligheder 38.832 18.985,4 34.964 18.482,2 26.562 14.054,0 Fritidshuse 21.439 7.030,4 19.824 6.777,0 13.102 4.322,9 II.
Erhvervsejendomme i alt 54.095 99.944,5 41.811 95.245,5 20.290 41.314,9 a.
Landbrug 38.277 47.281,5 29.755 47.632,6 14.858 24.003,3 b.
Industri- og håndværksejendomme 4.346 15.852,4 2.920 14.887,3 1.056 4.951,4 c.
Kontor- og forretningsejendomme 11.472 36.810,6 9.136 32.725,6 4.376 12.360,1 III.
Andre ejendomme 1.465 6.735,9 1.251 5.429,7 566 2.195,4 IV.
I alt 435.436 358.975,3 357.694 318.561,0 224.739 183.776,5 Kilde: Realkreditrådet, »Realkreditten i tal  

 2000«.
 Spørgsmål 26:
Kan ministeren oplyse, hvad provenuet var ved overgangen  

 til tinglysningsafgiftsloven (L 208 i folketingsåret 1998-99) for  

 så vidt angår afgift på rykningspåtegninger? Svar:
 Overgangen til den nye tinglysningsafgiftslov fra 1.  

 januar 2000 indebar, at den faste afgift steg med 200 kr.  fra 1.200 kr. til  

 1.400 kr.
I forbindelse med gennemførelsen af L 208 i  

 folketingsåret 1998/99 blev det anslået, at merprovenuet ved  

 forhøjelsen ville andrage ca. 325 mio. kr. årligt, jf. svaret  

 på spørgsmål 2 (L 208 samlingen 98/99   bilag 12),  

 svarende til at afgiften betales ved 1,6 mio. tinglysningsekspeditioner.
Der  

 blev ikke foretaget nogen opgørelse af, hvor stor en del af dette  

 merprovenu, der specifikt ville komme fra tinglysning af  

 rykningspåtegninger i forbindelse med tinglysning af pantebreve i fast  

 ejendom.
 Efterfølgende er det i forbindelse med L 217  

 anslået, at der årligt tinglyses ca. 160.000  

 rykningspåtegninger, svarende til et årligt merprovenu på  

 ca. 30 mio. kr. ved forhøjelsen på de 200 kr.
 Spørgsmål 28:
 Ministeren bedes venligst give oplysning om  

 ændringerne i provenuet, såfremt Folketinget vedtager de  

 ændringsforslag, der er stillet af Kirsten Jacobsen i forbindelse med  

 behandlingen af L 217.
 Svar:
 Kirsten Jakobsens ændringsforslag i 4. udkast til  

 betænkning (L 217   bilag 25) vedrører 3 områder.
 1. Ændringsforslag nr. 1 og 6 vedr. ophævelse af kravet om  

 partsidentitet.
Med en antagelse om, at ophævelsen af kravet om  

 partsidentitet vil fritage ca. 20.000 tinglysningsekspeditioner årligt,  

 skønnes provenutabet til ca. 25 mio. kr. årligt jf. svaret  

 på spørgsmål 11 (L 217   bilag 21) 2. Ændringsforslag nr. 2, 4, 5 og 7 vedr. bortfald af den faste  

 afgift ved længstlevende ægtefælles m.v. overtagelse af  

  fast ejendom fra førstafdøde.
 Det anslås skønsmæssigt, at reglen vil  

 have virkning i ca. 7.500 tilfælde årligt og medføre et  

 årligt provenutab på ca. 10 mio. kr., jf. svaret på  

 spørgsmål 4, 5 og 6 (L 217   bilag 11).
 3. Ændringsforslag nr. 3 og 8. Ophævelse af den faste  

 afgift ved tinglysning af rykningspåtegninger.
Provenutabet ved en fritagelse af  

 rykningspåtegninger for tinglysningsafgift skønnes til i  

 størrelsesordenen 200 mio. kr. årligt.
Skønnet er baseret  

 på, at der i forbindelse med 650.000 årlige tinglysninger af  

 pantebreve i fast ejendom sker tinglysning af rykningspåtegning i  

 skønsmæssigt 25 pct. af tilfældene svarende til ca.  

 160.000 påtegninger.
Ved en stykpris på 1.400 kr. giver det  

 (afrundet) et provenutab i størrelsesordenen 200 mio. kr.  

 årligt, jf. svaret på spørgsmål 17 og 18 ( L 217  

 bilag 22).
 4. Ændringsforslag nr. 1-8 i alt.
 Samlet provenutab på i størrelsesordenen ca.  

 235 mio. kr. årligt fra og med 2002. I 2001, hvor forslagene ikke har  

 virkning hele året, anslås provenutabet til i  

 størrelsesordenen 125 mio. kr.
 Spørgsmål 29:
 Ministeren bedes tilsende udvalget en beskrivelse af den  

 gældende retstilstand vedrørende partsidentitetskravet i  

 forbindelse med opkrævning af tinglysningsafgiften på 1.400 kr.  

 ved tinglysning af samme rettighed på flere ejendomme, herunder bedes  

 tilsendt det retsgrundlag (lovregler, cirkulærer, vejledninger m.v.),  

 der ligger til grund for opkrævning af tinglysningsafgiften i disse  

 situationer, og som vel bl.a. tinglysningskontorerne benytter sig af.
 Svar:
 Jeg kan oplyse, at lovgrundlaget findes i  

 tinglysningsafgiftslovens § 7, stk. 2 og 3.
Lovbestemmelserne anvendelse i en situation som beskrevet  

 i spørgsmålet er gennemgået i mit svar af 29. maj 2001 til  

 udvalget vedrørende spørgsmål 240 (alm. del   bilag 598).  

 Jeg henviser her særligt til mit svar på spørgsmål  

 9-10 i den fornyede henvendelse fra Hans Willumsen, Aarhus.
Svaret på  

 de to spørgsmål belyser  retsanvendelsen på  

 området.
Jeg vedlægger kopi af § 7, stk. 2 og 3. Endvidere  

 vedlægger jeg kopi af Meddelelse af 11. februar 2001 fra  

 Afgiftsmyndigheden vedrørende tinglysningsafgift til  

 registreringsmyndighederne.
Meddelelsen beskriver, hvornår  

 Afgiftsmyndigheden anser kravet om »samme parter«, jf. § 7, stk. 2 og 3, for  

 opfyldt i situationer, hvor en vedtægtsændring er truffet af en  

 generalforsamling.
 Ovennævnte Meddelelse fra Afgiftsmyndigheden  

 uddyber, hvad der er anført side 18 i Afgiftsmyndighedens vejledning.  

 Jeg vil snarest oversende denne vejledning til udvalget.
Teksten til tinglysningsafgiftslovens § 7, stk. 2 og 3 .....
Stk. 2. Udløser anmeldelsen tinglysning af  

 forskellige rettigheder, udgør afgiften 1.400 kr. for hver  

 rettighedstype.
Flere rettigheder af samme type vedrørende den samme  

 ejendom i samme anmeldelse udløser kun én afgift, selv om  

 indføringerne vedrører flere forskellige rettigheder,  

 såfremt de forskellige rettigheder er mellem samme parter.
 Stk. 3. Udløser anmeldelsen tinglysning af samme  

 type rettighed på flere faste ejendomme inden for samme retskreds eller  

 i flere løsøregenstande m.v., udgør afgiften 1.400 kr.,  

 såfremt de forskellige rettigheder er mellem samme parter.
TOLD*SKAT 13. februar 2001 Registreringsmyndighederne Meddelelse Tinglysningsafgiftslovens § 7, stk. 2 og 3   lysning af  

 vedtægter Det følgende er en uddybning af afgiftsmyndighedens  

 vejledning s. 18, der vedrører vedtagelse på generalforsamling.  

 Baggrunden for denne orientering er, at der efter at afgiftsmyndighedens  

 vejledning er blevet udsendt, har været nogen usikkerhed omkring den  

 rette forståelse af dette afsnit.
 Afgiftsmyndigheden anser kravet om »samme parter«, jf.  

 tinglysningsafgiftslovens § 7, stk. 2 og 3 for opfyldt i de situationer, hvor  

 en vedtægtsændring er truffet af generalforsamlingen med det  

 dertil fornødne flertal, og der ved vedtægtsændringen ikke  

 sker indgreb i ejerens individuelle rettigheder over lejligheden.
Ved denne fortolkning af »samme parter«, jf. lovens § 7,  

 stk. 2 og 3 har afgiftsmyndigheden lagt vægt på, hvilke krav der  

 tinglysningsmæssigt skal opfyldes, for at en vedtægt eller  

 vedtægtsændring kan tinglyses uden den enkelte ejers medvirken.  

 For at en vedtægtsændring truffet på en generalforsamling  

 kan tinglyses på de forskellige lejligheder uden den enkelte ejers  

 medvirken, skal vedtægtsændringen for det første  

 være truffet med det fornødne flertal.
Dette flertal skal  

 fremgå af enten normalvedtægten eller en tinglyst vedtægt.  

 Dernæst må vedtægtsændringen ikke medføre  

 indgreb i ejernes individuelle rettigheder over lejlighederne.
Som dokumentation for, at anmeldelsen er omfattet af  

 definitionen på samme parter, skal generalforsamlingsbeslutningen  

 medsendes ved anmeldelse til tinglysning.
Har de enkelte ejere samtidig med  

 generalforsamlingsbeslutningen tiltrådt vedtægtsændringen,  

 har dette ingen yderligere afgiftsmæssig konsekvens.
Med venlig hilsen John Fournaise /Ingrid Hornshøj Jensen Bilag 3 3 henvendelser fra Hans Willumsen, Århus C, samt  

 skatteministerens og justitsministerens kommentarer hertil Henvendelserne og kommentarerne hertil er optrykt efter  

 ønske fra Kirsten Jacobsen (UP).
L 217   bilag 41 Til udvalgets medlemmer og stedfortrædere.
 Ad L 217   Forslag til lov om ændring af lov om afgift ved  

 tinglysning og registrering af ejer- og panterettigheder m.v. (Opdeling af  

 pantebreve og skifte for efterlevende ægtefælle). Af  

 skatteministeren (Frode Sørensen).
 Henvendelser fra Hans Willumsen, Århus C, om bl.a.  

 partsidentitetskravet i tinglysningsafgiftslovens § 7, stk. 2 og 3, samt  

 skatteministerens og justitsministerens kommentarer hertil.
 Efter anmodning fra Kirsten Jacobsen (UP) omdeles  

 nedenstående henvendelser omdelt på alm. del  fra Hans Willumsen,  

 Århus C, om bl.a. partsidentitetskravet i tinglysningsafgiftslovens §  

 7, stk. 2 og 3, samt skatteministerens og justitsministerens kommentarer  

 hertil :
 Henvendelse af 22. marts 2001 fra Hans Willumsen, jf. alm. del  

 bilag 419.
 Skatteministerens svar af 19. april 2001 på  

 spørgsmål nr. 177 om en kommentar til henvendelsen af 22. marts  

 2001 fra Hans Willumsen, jf. alm. del   bilag 477.
 Henvendelse af 24. april 2001 fra Hans Willumsen, jf. alm. del  

 bilag 498.
 Skatteministerens svar af 8. maj 2001 på spørgsmål  

 nr. 212 om en kommentar til henvendelsen af 24. april 2001 fra Hans  

 Willumsen, jf. alm. del   bilag 544.
 Henvendelse af 19. maj 2001 fra Hans Willumsen, jf. alm. del   bilag  

 568.
 Skatteministerens foreløbige svar af 23. maj 2001 på  

 spørgsmål nr. 240 om en kommentar til henvendelsen af 19. maj  

 2001 fra Hans Willumsen, jf. alm. del   bilag 581.
 Skatteministerens foreløbige svar af 29. maj 2001 på  

 spørgsmål nr. 240 om en kommentar til henvendelsen af 19. maj  

 2001 fra Hans Willumsen, jf. alm. del   bilag 598.
 Justitsministerens besvarelse af 29. maj 2001 på  

 spørgsmål nr. 244 om talepapiret fra samrådet den 23. maj  

 2001 om samrådsspørgsmål L, jf. alm. del   bilag 602.
 Skatteministerens endelige svar af 29. maj 2001 på  

 spørgsmål nr. 240 om en kommentar til henvendelsen af 19. maj  

 2001 fra Hans Willumsen, jf. alm. del   bilag 603.
Med venlig hilsen Liza Christensen, udvalgssekretær.
Hans Willumsen, Marstrandsgade 2 III th, 1240 Århus C 22.3.2001 Folketingets Retsudvalg, Christiansborg, 1240 København K NOTE Udvalget har tidligere anmodet om ministerens kommentar til den vedlagte avisartikel, jf. alm. del  

 bilag 404.
 Vedr.: Tinglysningsafgift.
Som det måske er Dem bekendt, er der i forbindelse  

 med vedtagelsen af den nye tinglysningsafgiftslov sket en   i mine  

 øjne   helt utrolig fejl.
Til Deres orientering vedlægger jeg  

 fotokopi af artikel i Århus Stiftstidende d. 20. ds.
Når jeg ulejliger Dem, er det fordi jeg af artiklen  

 kan forstå, at spørgsmålet nu vil blive rejst politisk, og  

 da artiklen desværre   som det er normalt, når journalister  

 skriver om jura   ikke er fri for at være lidt unøjagtig  

 på visse punkter, synes jeg, De bør have en lidt bedre  

 orientering om, hvad sagen drejer sig om.
Jeg vedlægger derfor min  

 skrivelse til Århus Stiftstidende, som gav anledning til artiklen.
I  

 Artiklen er henvisningerne til Folketingstidende ikke præciseret.
Jeg  

 vedlægger i stedet fotokopier af de sider af Folketingstidende, der  

 henvises til.
 Jeg skal kun tilføje et par bemærkninger til  

 artiklen:
Når Sonja Albrink udtaler, at »enten må  

 ministeren selv rette fejlen, eller også må Folketinget  

 påvirke regeringen til at ændre loven«, så er den sidste  

 fremgangsmåde absolut at foretrække.
Dette skal forklares som  

 følger:
Når en minister har fået vedtaget en lov i  

 Folketinget, der ikke fungerer, er det ikke normalt, at han går tilbage  

 til Folketinget og får fejlen rettet.
I stedet giver han sig til at  

 »fortolke« loven. »Fortolke« i anførselstegn, for i virkeligheden  

 ligger »fortolkningen« ofte helt uden for lovens ordgrænse,  

 således at der i virkeligheden er tale om en ændring af loven.  

 Det kan han selvfølgelig ikke, men lige som minus gange minus giver  

 plus, kan to fejl give et acceptabelt resultat.
Bedre end at indføre  

 fejl nr. 2 vil det imidlertid være at rette fejl nr. 1 (jfr. i den  

 sammenhæng vedlagte fotokopi af side 318 i Tidsskrift for Skatteret af  

 9. marts 1992 om Landsskatterettens Fortolkningsstil).
 Jeg skal for god ordens skyld bemærke, at Tom  

 Behnkes udsagn om, at det var meningen, at tinglysningsafgifterne skulle  

 dække udgifterne, og ikke andet, næppe er rigtig, men han kan da  

 have ret i, at det nok var en ønskværdig tilstand.
Venlig hilsen HANS WILLUMSEN Bilag til Hans Willumsens henvendelse af 22. marts 2001 Man ser ofte anført som et stort problem, at lovgiveren (det vil  

 vel sige de jurister, der forbereder lovforslagene) udtrykker sig  

 således, at lægfolk ikke forstår, hvad der står i  

 loven.
 Det er nu nok et lille problem, der ikke synes at adskille  

 sig fra det problem, der optræder på talrige andre områder.  

 Juristen forstår nok heller ikke, hvad blikkenslageren mener, når  

 denne forklarer, hvorfor der kommer varmt vand ud af koldtvandshanen, men  

 hvis blikkenslageren selv ved det, så er alt i skønneste  

 orden.
 Et langt større problem er det, at juristen  

 undertiden udtrykker sig således, at heller ikke hans kolleger  

 forstår, hvad han mener, for da slet ikke at tale om de situationer,  

 hvor juristen udtrykker sig på en måde, så man må  

 betvivle, at han ved, hvad han selv siger.
 Lad os se på et eksempel, hvor noget sådant  

 synes at være tilfældet:
Lad os forestille os, at en ejerforening, der omfatter 100  

 ejerlejligheder, giver ejeren af en naboejendom lov til at færdes  

 gennem en port på ejerforeningens ejendom eller giver ham ret til  

 f.eks. at parkere på ejerforeningens fællesområde.
Vil  

 naboen sikre sin ret, må den tinglyses, og aftalen nedfældes  

 derfor i en deklaration, der sendes til tinglysning.
En sådan  

 tinglysning skal ske på samtlige 100 ejerlejligheders blad i tingbogen.  

 Dette ville efter den gamle retsafgiftslov koste 1200 kr. i  

 tinglysningsafgift.
Ved lov 382.1999 i dens oprindelige formulering steg  

 afgiften til 1400 kr.
Ved lov 944.1999 ændredes loven imidlertid,  

 så afgiften nu   i hvert fald efter Skatteministeriets opfattelse   er  

 100 x 1400 kr. altså 140000 kr.
I forbindelse med fremsættelse af forslaget til lov  

 944.1999 kan man i Ole Stavads skriftlige fremsættelse for folketinget  

 bl.a. læse følgende: »Det skal pointeres, at der ikke er tale om  

 materielle ændringer« (Folketingstidende  ). Stigningen i eksemplet fra  

 1400 kr. til 140000 kr. var altså efter hans mening kun en  

 »præcisering« af, hvad allerede den oprindelige formulering i lov  

 382.1999 indebar.
I en tillægsbetænkning til lovforslaget  

 (Folketingstidende  ) udtaler et mindretal (Venstres, det Konservative  

 Folkepartis, Dansk Folkepartis, Centrumdemokraternes og Frihed 2000 s  

 medlemmer af udvalget) bl.a.: »Da de foreslåede ændringer ikke  

 medfører stramninger i forhold til L 208   vil mindretallet stemme for  

 forslaget ved 3. behandling. (L 208 er det lovforslag, der indeholdt den  

 oprindelige formulering af lov 382.1999).
Med andre ord: Ole Stavad havde fået lusket et  

 lovforslag igennem, der i eksemplet ville indebære en stigning i  

 afgiften fra 1400 kr. til 140000 kr., uden at nogen opdagede, hvad der var  

 sket.
Undskyld   jeg burde nok ikke skrive »lusket igennem«, for sagen var  

 vist, at Ole Stavad heller ikke selv vidste, hvad der var sket.
Hvis den gode Stavad overhovedet skal have noget at have  

 sine synspunkter i, må han vel hævde, at afgiften allerede efter  

 den oprindelige formulering   rigtigt fortolket   i eksemplet var 140000 kr.,  

 og at dette blot er blevet »præciseret« ved lovændringen.
Skal  

 dette synspunkt undersøges, er det nødvendigt at sammenligne  

 lov 382.1999 i dens oprindelige formulering med formuleringen efter  

 ændringen ved lov 944.1999.
I den oprindelige formulering lød bestemmelsen  

 (afgiftslovens § 7, stk. 2): »Udløser anmeldelsen tinglysning af  

forskellige rettigheder, udgør afgiften 1400 kr. for hver  

 rettighedstype.
Udløser anmeldelsen tinglysning af samme  

rettighed på flere faste ejendomme  , udgør afgiften 1400  

 kr.« (min fremhævelse).
 I den såkaldte præcisering lyder bestemmelsen  

 (afgiftslovens § 7, stk. 2 og 3):
»Udløser anmeldelsen tinglysning af forskellige  

 rettigheder, udgør afgiften 1400 kr. for hver rettighedstype.
Flere  

 rettigheder af samme type vedrørende den samme ejendom i samme  

 anmeldelse udløser kun én afgift, selvom indføringen  

 vedrører flere forskellige rettigheder, såfremt de forskellige  

 rettigheder er mellem samme parter.
Udløser anmeldelsen tinglysning af samme type  

 rettighed på flere faste ejendomme  . udgør afgiften 1400,  

 såfremt de forskellige rettigheder er mellem samme parter.« I forbindelse med den noget omstændelige  

 ændring udtales i bemærkninger til ændringsloven  

 (Folketingstidende  .):
»Af hensyn til overskueligheden i § 7 foreslås det  

 at opdele § 7, stk. 2 i et stk. 2 og et stk. 3, således at stk. 2  

 omhandler rettigheder i samme ejendom, medens stk. 3 omhandler rettigheder i  

 flere faste ejendomme.« Man har øjensynligt overset, at sondringen i den  

 oprindelige formulering ikke er en sondring mellem rettigheder i samme  

 ejendom og rettigheder i forskellige ejendomme, men derimod en sondring  

 mellem tinglysning af samme ret og tinglysning af forskellige  

rettigheder. (Når man i den oprindelige formulering taler om  

 »tinglysning af samme ret på forskellige ejendomme«, er det naturligvis  

 fordi afgiftsspørgsmålet i forbindelse med tinglysning af samme  

 ret på samme ejendom er helt uproblematisk og derfor ikke  

 tiltrænger specifik omtale.) Spørger vi nu, hvad det var, der efter  

 skatteministerens mening gjorde den såkaldte »præcisering«  

 nødvendig, finder vi svaret i bemærkningerne til L 25 (L 25 er  

 det lovforslag, der ligger til grund for ændringen ved lov 944.1999.  

 Bemærkningerne finder vi i Folketingstidende  .). Det dér  

 anførte fremgår også af Ole Stavads bemærkninger i  

 forbindelse med fremsættelsen af ændringsforslaget  

 (Folketingstidende  ). Sidstanførte sted kan man bl.a. læse  

 følgende: »Kravet om partsidentitet fremgår ikke direkte af  

 lovteksten, men alene af bemærkningerne til bestemmelsen, og det  

 foreslås derfor, at bestemmelsen tydeliggøres ved, at  

 betingelsen om partsidentitet indsættes direkte i lovteksten«.
Det er al være værd, at Ole Stavad  

 således tager afstand fra »lovgivning i motiverne« og forlanger, at  

 lovens mening skal fremgå af loven selv.
Jeg skal undlade at kommentere  

 hans udsagn om, at der ikke er tale om nogen materiel ændring, men blot  

 en præcisering, hvis motivudtalelser efterfølgende inkorporeres  

 i loven.
Imidlertid er sagen den, at de motivudtalelser, Stavad ville  

 inkorporere i loven, er blevet totalt misforstået af skatteministeren.  

 Læser man nemlig bemærkningerne til L 208 (Folketingstidende  .  

 s. 29 spalte 1 l. 9-33 f.o.), der stemmer overens med betænkning  

 1364.1998, bilag 8.1.3. s. 13 (Stempeludvalgets betænkning), vil man  

 konstatere, at kravet om partsidentitet er et krav, der knyttes til den  

 situation, at forskellige rettigheder er samlet i samme dokument.
 Med andre ord: Hvor situationen efter den gamle  

 retsafgiftslov var den, at der udløstes én afgift for hvert  

 dokument, der ønskedes tinglyst, og hvor dokumenter derfor af  

 afgiftsmæssige grunde undertiden indeholdt flere rettigheder, der var  

 uden indbyrdes sammenhæng, forestillede det udvalg, der stod bag  

 betænkning 1364.1998, sig, at det fremover skulle være umuligt at  

 spekulere i afgiftsfordele ved at samle forskellige  rettigheder, der  

 ikke havde noget med hinanden at gøre, i samme dokument.
Fremover skulle det altså stadig være  

 således, at tinglysning af samme ret ved samme dokument  

udløste én afgift for hver rettighedstype, også  

 selvom forpligtelsen lagdes på flere ejendomme.
Indebar dokumentet  

 derimod stiftelse af forskellige rettigheder, udløstes som  

 udgangspunkt én afgift pr. rettighed.
Til dette sidste  

 indførtes dog den modifikation, at der stadig kun skulle betales  

 én afgift, hvis de forskellige rettigheder var mellem samme  

 parter.
 Ved at overse, at sondringen i den oprindelige formulering  

 af bestemmelsen var en sondring mellem lysning af forskellige  

 rettigheder og lysning af samme ret, har man altså overset,  

 at de motivudtalelser, man mente det nødvendigt at inkorporere i  

 loven, gik på situationer, hvor forskellige rettigheder var samlet i  

 ét dokument, og ikke på situationer, hvor samme forpligtelse  

 lystes på flere ejendomme.
 Man er herved havnet i en situation, hvor en  

 modsætningsslutning fra § 7, stk. 3, i bestemmelsens nugældende  

 formulering tilsyneladende fører til, at en lysning af samme ret  

 på flere ejendomme   hvis man tager bestemmelsen bogstaveligt   normalt  

 vil føre til, at der skal betales et antal afgifter á 1.400 kr.  

 svarende til antallet af ejendomme, retten skal lyses på.
At dette aldrig har været hverken Stempeludvalgets  

 eller Folketingets mening, og at det strider direkte mod Ole Stavads  

 pointering af, at »der ikke er tale om materielle ændringer«, er  

 umiddelbart indlysende.
Stempeludvalgets opfattelse fremgår i  

 øvrigt også af andre udtalelser.
I betænkning 1364.1998 s. 29 kan man således  

 læse: »Da der er knyttet særlige retsvirkninger til disse  

 registreringer, vil registreringsafgiften efter udvalgets opfattelse ikke  

 påvirke registreringsadfærden«.
Denne udtalelse harmonerer ikke  

 med den eksorbitante afgiftsstigning, afgiftslovens § 7 fører til,  

 idet afgiftsreglerne i mange tilfælde i praksis kommer til at fungere  

 som et tinglysningsforbud.
I den nævnte betænkning kan man s. 34  

 læse: »Det foreslås, at andre tinglysninger end tinglysning af  

 ejerskifte af fast ejendom, tinglysning af pant i fast ejendom   som  

 udgangspunkt afgiftsbelægges i samme udstrækning, som disse  

 tinglysninger efter gældende regler er pålagt  

 tinglysningsafgift«.
Heller ikke denne udtalelse synes forenelig med Ole  

 Stavads »præcisering«.
Af Ole Stavads bemærkninger ved fremsættelsen  

 af lovforslaget fremgår endvidere, at forslaget tilsigtede at bremse  

 »mulighed for at omgå bestemmelsen ved at samle flere retsforhold i  

 samme anmeldelse, eksempelvis hvor flere ejendomme har forskellige ejere«.
Nu  

 turde det vel imidlertid være umiddelbart indlysende, at der ikke er  

 nogen omgåelseshensigt forbundet med, at der kun oprettes ét  

 dokument, når en ejerforening træffer aftale med en nabo.
Som det fremgår, har lovens formulering intet med  

 intentionerne i betænkning 1364.1998 at gøre, ligesom den  

 fører til resultater, som lovens forarbejder viser er helt  

 utilsigtede.
Dette viste sig da også hurtigt at skabe problemer.  

 Kommunernes Landsforening ville vide, om tinglysning af en lokalplan på  

 f.eks. 600 ejendomme udløste en afgift på 600 x 1400 kr.  

 Landinspektørcentret A/S spurgte, om f.eks. tinglysning af en ret til  

 at føre en vandledning over 50 ejendomme ville udløse en afgift  

 på 50 x 1400 kr., og Administratorforeningen ville vide, om tinglysning  

 af ejerforeningsvedtægter på 70 ejerlejligheder inden for samme  

 ejerforening udløste 70 x 1400 kr.
Det er klart, at spørgerne måtte have et  

 beroligende svar   alt andet ville jo være galimatias.
Det fik de da  

 også, men med begrundelser, der er totalt løsrevet fra  

 formuleringen af afgiftsloven.
At lokalplaner kan lyses på 600  

 ejendomme mod betaling af én afgift, begrundes med, at denne lysning  

 »ikke kræver ejernes aktive medvirken«.
Landinspektørcentret A/S  

 fik at vide, at når retten til at føre ledningen over  

 ejendommene beroede på en  »offentligretlig regulering« og altså  

 ikke »alene er aftalebaseret«, så skulle der kun betales én  

 afgift.
At Administratorforeningen også fik et positivt svar, er der  

 intet besynderligt i, da foreningen rejste spørgsmålet i  

 forbindelse med forslaget til lov. 382 i dens oprindelige formulering, og  

 efter den oprindelige formulering udløste tinglysning af samme ret  

 på flere ejendomme som ovenfor bemærket kun én afgift.  

 Skatteministeriet har imidlertid meddelt, at man stadig mener, at  

 ejerforeningsvedtægter kan lyses mod betaling af én afgift, idet  

 man dog nu tager visse forbehold med hensyn til vedtægternes  

 indhold.
Til disse »begrundelser« bemærkes, at kriteriet for,  

 om der skal betales én eller flere afgifter, hvis en byrde  

 lægges på flere ejendomme, efter lovens formulering er, om  

 »rettighederne er mellem samme parter«.
Hvorfor Hansen, der ejer ejendommen  

 matr.nr. 1a og Jensen, der ejer matr.nr. 1b, er identiske, hvis der  

 pålægges deres ejendomme en forpligtelse med hjemmel i regler om  

 offentligretlig regulering, men ikke, hvis deres forpligtelser er  

 »udelukkende aftalebaseret«, er vist ikke nemt at forstå.
Skatteministeriets fremgangsmåde er imidlertid  

 karakteristisk i den offentlige administration.
Kommer man for skade at  

 foranledige en lov vedtaget, der viser sig at have utilsigtede konsekvenser,  

 så kvier man sig ved at gå til Folketinget og indrømme, at  

 man har kvajet sig og derfor er nødt til at bede Folketinget om at  

 lave loven om.
Administrationen laver selv loven om gennem cirkulærer  

 eller afgørelser, der   skønt de er uden enhver forbindelse til  

 loven   kaldes »fortolkninger« af loven.
 Jeg skal gerne medgive, at fremgangsmåden  

 når den falder ud til borgerens fordel   er den næstbedste  

 løsning på problemet, og nærværende artikel var da  

 næppe heller blevet skrevet, hvis ikke det var fordi, Skatteministeriet  

 pludselig på et enkelt område nægtede at følge sin  

 egen »udvidende fortolkning«, nemlig i den situation, der er beskrevet i  

 indledningen, altså den situation, at en ejerforening lagde byrder  

 på fællesområder til fordel for en nabo.
 De »kriterier«, man har fremhævet i forbindelse med  

 svaret til Kommunernes Landsforening og Landinspektørcentret A/S synes  

 ellers stort set at passe som hånd i handske på situationen.  

 Også ved stiftelse af forpligtelser som den her omtalte bliver  

 ejerforeningens medlemmer forpligtet »uden deres aktive medvirken«, ligesom  

 forpligtelsen ikke er »aftalebaseret« (d.v.s. baseret på en aftale med  

 de medlemmer, på hvis lejlighed forpligtelsen lyses). Tilbage bliver  

 selvfølgelig det forhold, at hjemmelen til at trække pligten ned  

 over hovedet på ejerne af ejerlejlighederne ikke er offentligretlige  

 regler, men almindelige foreningsretlige regler, men det samme gælder  

 jo ejerforeningsvedtægter. § 7 i afgiftsloven antyder jo heller ikke  

 nogen sondring mellem tilfælde, hvor pligten hjemles i offentligretlige  

 regler, og tilfælde hvor hjemmelen må findes i almindelige  

 privatretlige regler.
Til dette kommer, at man ved lysning af deklarationer som  

 den omtalte faktisk kan argumentere for, at betingelsen »samme parter« er  

 opfyldt, uden at man kommer i konflikt med bestemmelsens ordlyd.
Medens det  

 ved lysning af ejerforeningsvedtægter er de enkelte lejlighedsejere,  

 der forpligtes, er det ved lysning af forpligtelser, en ejerforening har  

 påtaget sig, ejerforeningen som sådan, der er den forpligtede.
At  

 foreningens medlemmer selvfølgelig forpligtes, når foreningen  

 forpligtes, behøver man vel ikke tillægge relevans.
Det samme  

 gælder jo alle andre foreninger.
Det specielle i forbindelse med  

 ejerforeningens forpligtelser er den måde, forpligtelserne sikres  

 på, nemlig ved tinglysning på hver enkelt ejerlejlighed, men  

 hvorfor skulle sikringsmåden nødvendigvis betyde, at det er  

 foreningens medlemmer, og ikke foreningen som sådan, der er forpligtet.  

 Giver ejerforeningen naboen en portret, er det foreningen   og ikke  

 foreningens medlemmer   naboen udtager stævning mod, hvis porten  

 spærres.
Man må vist konkludere, at Skatteministeriet har  

 slået bremserne i i den eneste situation, hvor man uden modsigelse  

 kunne have subsumeret tilfældet under afgiftslovens kriterium »samme  

 parter«.
Allerede i august 2000 bad jeg Skatteministeriet uddybe  

 kriteriet »samme parter« i afgiftslovens § 7, stk. 3, sådan som  

 ministeriet opfattede bestemmelsen, med henblik på at konstatere, om  

 portretten i vort eksempel kunne lyses mod betaling af én afgift.
Det  

 kunne den ikke   efter Skatteministeriets mening.
Svaret var ganske vist  

 uklart, idet konklusionen kun fremgik implicit.
Svaret indeholdt ligeledes  

 nogle uklart formulerede modifikationer vedrørende  

 spørgsmålet om lysning af ejerforeningsvedtægter.
Jeg skrev derfor til Skatteministeriet igen og bad om to  

 ting, nemlig 1)	en udtrykkelig og begrundet stillingtagen til situationer, hvor der  

 sker en privatretlig regulering af ejendomsejeres forpligtelser, der ikke er  

 aftalebaseret, og 2)	en uddybning af de uklare udmeldinger om lysning af  

 ejerforeningsvedtægter, ministeriets svar indeholdt.
Efter råd fra sagsbehandleren i Skatteministeriet  

 skrev jeg ligeledes direkte til skatteminister Ole Stavad.
Jeg gjorde  

 herunder opmærksom på:
a)	at ændringen i afgiftsloven ved lov 944.1999 beroede på  

 en misforståelse af lovens forarbejder, og b)	at det »korrigerede kriterium«, Skatteministeriet opererede med i  

 forbindelse med afgiftslovens § 7, stk. 3, måtte føre til, at  

 deklarationer, der lagde forpligtelser på en ejerforenings  

 fællesområder, kunne lyses mod betaling af én afgift, men  

 at Skatteministeriet tilsyneladende havde indtaget en anden  

 holdning.
Jeg har nu fra Skatteministeriet modtaget et svar.
Det  

 oplyses her, at skatteministeren har bedt ministeriet svare også  

 på brevet til ministeren.
Svaret indeholder et rimeligt svar på  

 spørgsmål 2), medens spørgsmål 1) er ubesvaret, og  

 ingen af punkterne a) og b) er kommenteret.
Brevet til skatteministeren er  

 altså stadig i sin helhed ubesvaret.
Jeg skal ikke lægge skjul på, at jeg er blevet  

 grundigt træt af at korrespondere med Skatteministeriet og  

 skatteministeren.
Jeg skal derfor slutte af med at udtrykke håbet om,  

 at et af de udvalgsmedlemmer (Venstres, Det Konservative Folkepartis, Dansk  

 Folkepartis, Centrum Demokraternes og Frihed 2000 s medlemmer), der oplyste,  

 at de ville stemme for forslaget til lov 944.1999 ved 3. behandling, »da den  

 ikke medførte stramninger«, vil spørge skatteministeren, om en  

 afgiftsstigning fra 1400 kr. til f.eks. 140000 kr. ikke er »en  

 stramning«.
Deklaration Undertegnede pålægger herved ejendommene  

 matr.nr. 2021, 2022 og 2025 følgende byrder:
§ 1 Ejere af og beboere i ejendommene matr. nr. 2021, 2022,  

 2023 og 2024 Århus bygrunde samt personer med brugsret til  

 parkeringspladser på disse ejendomme har ret til kørende og  

 gående færdsel gennem porten i ejendommen matr.nr. 2025  

 Århus bygrunde.
§2 Ejere af og beboere i ejendommen matr. nr. 2025  

 Århus bygrunde har eksklusiv ret til parkering på pladserne 14,  

 15 og 16, jfr. vedlagte rids, i overensstemmelse med de beslutninger, der  

 måtte træffes af ejerforeningen Marstrandsborg.
Retten kan ikke  

 anvendes til opstilling af stationære campingvogne, og varebiler, der  

 er længere end normale personbiler, må ikke parkeres på  

 pladserne.
§ 3 Plads nr. 17, jfr. vedlagte rids, må ikke anvendes  

 til parkering.[Ridset er ikke vedlagt henvendelsen eller  

 tillægsbetænkningen] § 4 Påtaleret i henhold til ovennævnte § 1 har de  

 til enhver tid værende ejere af matr. nr. 2021, 2022, 2023 og 2024 hver  

 for sig for så vidt angår krænkelse af retten for den  

 pågældende ejendom.
§ 5 Påtaleret i henhold til ovennævnte §§ 2 og 3  

 har den til enhver tid værende bestyrelse for ejerforeningen  

 Marstrandsborg (matr.nr. 2025 Århus bygrunde).
§ 6 Med hensyn til de på de tjenende ejendomme hvilende  

 byrder og hæftelser henvises til tingbogen.
§ 7 Ovenstående begæres tinglyst for så vidt  

 angår § 1 på matr. nr. 2025 Århus bygrunde, for så  

 vidt angår § 2 på matr. nr. 2022 Århus bygrunde, i det  

 omfang de pågældende pladser befinder sig på den  

 pågældende ejendom, og for så vidt angår plads nr. 14  

 tillige på ejendommen 2021 Århus bygrunde. § 3 begæres lyst  

 på ejendommen 2022 Århus bygrunde.
 Undertegnede ejer af ejendommen Marstrandsgade nr. 4  

 erklærer mig herved indforstået med at betale en andel på  

 8000 kr. af udgifterne til etablering af gitterport i porten ved  

 Marstrandsgade nr. 2 mod at ejerforeningen Marstrandsborg til gengæld  

 lader tinglyse en servitut, der sikrer retten for mig, kommende ejere og  

 beboere af min ejendom, samt lejere af parkeringspladser på min grund  

 til, at færdes gennem den pågældende port.
 Det er en forudsætning, at beløbet er incl.  

 moms og jeg modtager kopi af bilag, samt kopi af tinglyste dokument.
Niels Vinge Madsen, den 8.2. 2000 Århus Stiftstidende den 20. marts 2001 Lovsjusk koster kassen i afgift på  

 tinglysning LOV: Afgift er 17-doblet ved en sjuskefejl, mener  

 førende ekspert i tinglysning Irene Nørgaard Reportage@stiften.dk ÅRHUS: Alle ved, hvad det vil sige, når en  

 fjer bliver til fem høns.
Men når en almindelig afgift på tinglysning  

 på 1400 kr. stiger til 23.800, så forstår ikke engang  

 landets lovgivere noget.
Det gør Danmarks førende ekspert i  

 tinglysning, Hans Willumsen, i øvrigt heller ikke.
 Men det er netop tilfældet i den smukke og  

 nyrenoverede ejendom, Marstrandsborg på hjørnet af  

 Marstrandsgade og Thorvaldsensgade i Århus midtby.
 Her ville naboerne til Marstrandsborg ved hjælp af  

 en tinglysning sikre retten til at køre gennem en port ind til deres  

 parkeringspladser i gården.
Samtidig skulle naboerne tinglyse ejerforeningens ret til  

 at parkere i gården.
En forholdsvis enkel udveksling af rettigheder til  

 gavn for begge parter.
Men ifølge en lovændring fra 1999  

 påhviler afgiften for en sådan tinglysning ikke længere  

 ejerforeningen.
I stedet skal der betales afgift for hver af de 17  

 lejligheder.
Det der før var en billig, ukompliceret affære, kan  

 blive en dyr streg i regningen.
I stedet for 1400 lyder regningen på  

 23.800 kroner for ejerforeningen.
I Marstrandsborg bor Hans Willumsen, som blandt andet har  

 skrevet lærebøger om tinglysning.
Han mener, at  

 lovændringen er en sjuskefejl.
En så betydelig stigning har aldrig været  

 hensigten.
Ikke hvis man skal tro på den tidligere skatteministers  

 udtalelser, da loven blev ændret i 1999, siger Hans Willumsen.
 Daværende skatteminister, Ole Stavad, udtalte  

 dengang, at der ikke var materielle ændringer i loven, altså  

 heller ikke økonomiske.
 Jeg gad nok vide, om oppositionen ikke anser sådan  

 en afgiftsstigning for at være en væsentlig ændring, siger  

 Hans Willumsen.
 Sammenhængen blev præsenteret for Hans  

 Willumsen, da han gik på tinglysningskontoret sidst på sommeren  

 2000.
 Her fik han beskeden om den voldsomme pris.
 Og jeg må indrømme, at jeg blev noget  

 forbløffet, siger han.
 I første omgang gik han til Skatteministeriet for  

 at få løst det, han troede, var en misforståelse.
Men her gav man tinglysningskontoret i Århus ret og  

 gav Hans Willumsen en forklaring, som han uden de store problemer kunne pille  

 fra hinanden.
Hans spørgsmål til skatteministeren blev ikke  

 besvaret.
 Efterhånden blev Hans Willumsen træt af at  

 skrive til skatteministeriet og gik i stedet til Århus  

 Stiftstidende.
 Skatteministeriet har bøffet helt utroligt i det.  

 Var der 100 ejerlejligheder tilknyttet ejerforeningen, havde tinglysningen af  

 naboens portret kostet os 140.000 kroner, mener Hans Willumsen.
 Chef for Tinglysningskontoret, dommer Søren Sorup  

 Hansen har aldrig hørt om problemet og kan derfor heller ikke  

 redegøre for omfanget.
 Men det lyder ikke helt rimeligt.
 Han medgiver også, at afgiftsstigningen kan betyde,  

 at folk i stedet for at betale for tinglysning helt undlader at tinglyse  

 skøder.
Vanvittig pengemaskine I dag står flere oppositionspartier  

 uforstående over for eksemplet fra Århus.
De kan ikke finde  

 sammenhæng mellem virkeligheden og intentionerne fra  

 forhandlingsbordet.
Det lyder fuldstændig vanvittigt.
Meningen med  

 lovændringen var, at afgifterne skulle dække over udgifterne og  

 ikke andet.
I stedet har skatteministeren skabt en pengemaskine, siger Tom  

 Behnke fra de Konservative.
 Han sidder i Folketingets retsudvalg og vil nu stille  

 skatteministeren et såkaldt §-20 spørgsmål, hvor  

 ministeren inden otte dage skal give en skriftlig forklaring.
 CD s kvinde i retsudvalget, Sonja Albrink, følger  

 også sagen nøje:
Vi stemte for ændringerne i sin tid.
Jeg tror bare  

 ikke, at man var opmærksom på, at den ville have denne  

 konsekvens.
En sådan afgiftsstigning kan ikke være meningen med  

 loven, så det må vi se på.
Det er helt urimeligt, siger  

 Sonja Albrink.
 Hvis skatteministeren ikke giver en fyldestgørende  

 redegørelse til Folketinget, vil Sonja Albrink tage initiativ til at  

 foreslå en ny lovændring, der retter op på fejlen.
 Enten må ministeren selv rette fejlen, eller  

 også må Folketinget påvirke regeringen til at ændre  

 loven.
I vedtægten I Marstrandsgade er ejerforeningen indtil videre lige  

 vidt.
Den forsøger i stedet at komme udenom at betale de mange penge  

 ved at indføre rettighederne i vedtægterne, hvis den anden part  

   naboen   er villig til at gå med på den uortodokse  

 fremgangsform.
 På den måde slipper vi for at betale, men  

 det er jo skørt at flette naboer ind i dokumenter, som handler om,  

 hvordan ejerforeningens medlemmer er forpligtede over for hinanden, siger  

 Hans Willumsen.
 Han er ikke i tvivl om, at der er sket en fejl, da loven  

 blev vedtaget.
 Ofte hører man, at almindelige mennesker ikke  

 forstår jurister, men når jurister ikke engang forstår  

 hinanden, så bliver problemet først for alvor alvorligt, siger  

 Hans Willumsen.
Til lovforslag nr.
L 25  

  Folketinget 1999-2000 Skriftlig fremsættelse (6. oktober  

 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 ændring af lov om stempelafgift, retsafgiftsloven, skattestyrelsesloven  

 og boafgiftsloven samt om ophævelse af lov om afgift ved  

 førstegangsoverdragelse af visse ejerlejligheder og ændring af  

 lov om tinglysningsafgift. (Ændret ikrafttrædelse, udvidet  

 afgiftsfritagelse m.v.).
(Lovforslag nr.
L 25).
 Som følge af  

 ophævelsen af stempelafgift på lodsedler til klasselotterier med  

 virkning fra den 1. januar 2000 foreslår regeringen at præcisere  

 ikrafttrædelsesbestemmelsen, således at der ikke gøres  

 forskel på betaling for lodsedler til lotterier, der er påbegyndt  

 i 1999, uanset om lodsedlerne købes før eller efter  

 årsskiftet.
Med vedtagelsen af lov om tinglysningsafgift blev der  

 utilsigtet ikke skabt hjemmel til at fritage livsgaver til anerkendte  

 trossamfund for tinglysningsafgift.
Regeringen foreslår, at denne  

 hjemmel skabes med nærværende lovforslag.
Regeringen foreslår ligeledes, at det bliver  

 præciseret, at tinglysning af flere rettigheder af samme type,  

 eksempelvis panthæftelser, på én eller flere faste  

 ejendomme, alene udløser én afgift i de tilfælde, hvor de  

 forskellige retsforhold er mellem samme parter, og hvor der således er  

 partsidentitet.
Kravet om partsidentitet fremgår ikke direkte af  

 lovteksten, men alene af bemærkningerne til bestemmelsen, og det  

 foreslås derfor, at bestemmelsen tydeliggøres ved, at  

 betingelsen om partsidentitet indsættes direkte i lovteksten, idet  

 hensigten ved vedtagelsen af  bestemmelsen var at indføre en lempelse  

 for retsforhold mellem samme parter, medens det ikke var hensigten at give  

 mulighed for at omgå bestemmelsen ved at samle flere retsforhold i  

 samme anmeldelse, eksempelvis hvor flere ejendomme har forskellige ejere.
Det  

 skal pointeres, at der ikke er tale om materielle ændringer.
 Forslaget skønnes ikke have økonomiske,  

 erhvervsmæssige, miljømæssige eller EU-retlige  

 konsekvenser.
 Det foreslås, at loven træder i kraft den 1.  

 januar 2000.
 Idet jeg i øvrigt henviser til bemærkningerne  

 i lovforslaget, skal jeg anbefale det til Tingets velvillige behandling.
Uddrag af tillægsbetænkning over L 25,  

 folketingsåret 1999-2000 Til lovforslag nr.
L 25  

  Folketinget 1999-2000 Tillægsbetænkning afgivet af  

 Skatteudvalget den 10. december 1999.
Tillægsbetænkning over Forslag til lov om ændring af lov om  

 ændring af lov om stempelafgift, retsafgiftsloven, skattestyrelsesloven  

 og boafgiftsloven samt om ophævelse af lov om afgift ved  

 førstegangsoverdragelse af visse ejerlejligheder og ændring af  

 lov om tinglysningsafgift (Ændret ikrafttrædelse, udvidet  

 afgiftsfritagelse m.v.) Udvalget har, efter at lovforslaget blev optaget til  

 fornyet udvalgsbehandling, behandlet dette i et møde og har herunder  

 stillet spørgsmål til skatteministeren, som denne har besvaret  

 skriftligt.
 Endvidere har udvalget modtaget skriftlige henvendelser  

 fra:
Danske Energiselskabers Forening, Kommunernes Landsforening og Landinspektørcentret A/S, Herning.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de stillede ændringsforslag.
 Et andet mindretal (Venstres, Det Konservative  

 Folkepartis, Dansk Folkepartis, Centrum-Demokraternes og Frihed 2000 s  

 medlemmer af udvalget) indstiller lovforslaget til vedtagelse i den  

 affattelse, hvori det foreligger efter 2. behandling.
Mindretallet stemmer imod de stillede  

 ændringsforslag, som er en skærpelse i forhold til det fremsatte  

 lovforslag.
Mindretallet bemærker vedrørende de foreslåede  

 ændringer i § 2, nr. 1, vedrørende tinglysningsafgiftslovens §  

 7, herunder de stillede ændringsforslag, at mindretallet stemte imod  

 tinglysningsafgiftsloven (lovforslag nr.
L 208 i folketingsåret  

 1998-99) i maj måned.
Da de foreslåede ændringer ikke  

 medfører stramninger i forhold til L 208, og da mindretallet i  

 øvrigt kan støtte de øvrige dele af lovforslaget, vil  

 mindretallet stemme for lovforslaget ved 3. behandling.
 Et tredje mindretal (Kristeligt Folkepartis medlem  

 af udvalget), indstiller lovforslaget til vedtagelse i den affattelse,  

 hvori det foreligger efter 2. behandling.
Uddrag af bemærkningerne til lovforslag nr.
L 208,  

 folketingsåret 1998-99 Bemærkninger til L 208 I stk. 2 foreslås det, at afgiften udgør  

 1.400 kr. for hver rettighedstype, som anmeldelsen til tinglysning  

 vedrører.
Der er 3 rettighedstyper, adkomster, byrder og  

 pantehæftelser.
Bestemmelsen omhandler den enkelte anmeldelse til  

 tinglysning og ikke tilfælde, hvor der sker flere anmeldelser, f.eks.  

 fordi anmeldelserne vedrører flere faste ejendomme beliggende i flere  

 retskredse.
Indebærer anmeldelsen, at samme dokument (samme  

 elektroniske transaktion) udløser tinglysning af flere forskellige  

 rettigheder, skal der således betales afgift for indføring i  

 hver af rettighedstyperne adkomster, byrder eller panthæftelser, som  

 den pågældende anmeldelse indebærer.
Indføring i  

 flere rubrikker vedrørende flere retsforhold i samme dokument  

 udløser flere afgifter.
F.eks. vil anmeldelsen af en servitut, som  

 samtidig lyses som byrde og som pantstiftende rettighed, udløse 2  

 afgifter.
Flere indføringer i samme rubriktype vil kun udløse  

 én afgift, selvom indføringerne vedrører flere  

 forskellige retsforhold, såfremt de forskellige retsforhold er mellem  

 samme parter.
Der vil således fortsat være mulighed for alene mod  

 betaling af én afgift, at et realkreditinstitut kan udfærdige en  

 relaksationserklæring vedrørende flere pantebreve, blot  

 panthæftelserne er mellem de samme parter.
Stiftelse af pant eller  

 ændringer i et pant i erhvervsaktiver, vil kun udløse én  

 afgift, når det er det samme panthæftelsesforhold, f.eks. ved  

 sikring af pant for det samme beløb i 1500  

 motorkøretøjer.
Er der tale om flere indføringer i samme  

 rubriktype vedrørende flere forskellige retsforhold mellem forskellige  

 parter, vil der blive udløst en afgift for hver enkelt  

 indføring i den pågældende rubriktype.
 Det bemærkes, at flytning af servitutter vil  

 være afgiftsfri som led i en jordfordeling, når de følger  

 det stykke jord de vedrører, idet der er betalt afgift efter § 4  

 i forbindelse med tinglysning af kendelse efter jordfordelingsloven.
Uddrag af Tidsskrift for Skatteret 9/3 1992 b) Et synspunkt, der ikke er specifikt for skatteområdet, er  

 følgende:
 Undertiden ser man, at ministerier ikke er særlig omhyggelige ved  

 formuleringen af loven. »Det behøver man jo ikke«, synes man at mene,  

 »man kan jo altid bagefter sende nogle cirkulærer ud til de mennesker,  

 der skal administrere loven, og fortælle, hvordan man vil have  

 det«.
 Denne yderst beklagelige fremgangsmåde kunne man  

 måske ændre ved en striktere ordfortolkning af loven.  

 Underordnede administrative myndigheder kan måske ikke, men  

 Landsskatteretten kan   hvis den vil.
Skatteministeriet Den 19. april 2001 J.nr. 2001-518-162 Spørgsmål 177 Til Folketingets Skatteudvalg Hermed fremsendes svar på spørgsmål nr.  

 177  af 29. marts 2001.
 (Alm. del   bilag 420).
Frode Sørensen /K.
Aasberg Karlsen Spørgsmål:
 Ministeren bedes kommentere henvendelsen af 22. marts 2001  

 fra Hans Willumsen, Århus, vedrørende tinglysningsafgift, jf.  

 alm. del   bilag 419.
 Svar:
 Indledningsvis vil jeg nævne, at det fremgår  

 af Hans Willumsens henvendelse, at den er grundlaget for en artikel i Aarhus  

 Stiftstidende den 20. marts 2001, som jeg har kommenteret i svar af 28. marts  

 2001 på spørgsmål S 2184 af Tom Behnke (KF).
 Supplerende kan jeg i anledning af Hans Willumsens  

 henvendelse oplyse følgende:
 Tinglysningsafgiftsloven   lov nr. 382 af 2. juni 1999  

 blev fremsat som lovforslag L 208 (1998/99). Loven trådte i kraft 1.  

 januar 2000. Inden loven trådte i kraft, blev der i efteråret  

 1999 ved lovforslag L 25   senere lov nr. 944 af 20. december 1999   vedtaget  

 forskellige tekniske ændringer i loven.
 Hans Willumsen mener   jf. sammenfatningen på sidste  

 side af henvendelsen   at L 25 medførte en stramning sammenlignet med  

 L 208, fordi L 25 betyder en afgiftsstigning fra 1.400 kr. til f.eks.  

 140.000 kr. i forbindelse med tinglysning af en rettighed mellem f.eks. 100  

 ejerlejligheder i et ejendomskompleks og en anden part.
 Jeg er ikke enig i, at L 25 medførte en stramning  

 sammenlignet med L 208.
Tinglysningsafgiftsloven afløste  

 stempelafgiftsloven, og det fremgår klart af bemærkningerne til L  

 208, at det er intentionen, at afgiften skulle ændres fra en  

 dokumentbaseret til en transaktionsbaseret afgift.
Det betyder, at  

 hovedreglen i dag er, at der betales tinglysningsafgift efter hvor mange  

 tinglysningstransaktioner der gennemføres.
Det følger af tinglysningsafgiftslovens 7, at der  

 skal betales den faste afgift på 1.400 kr. af andre tinglysninger end  

 tinglysning af ejerskifte, pant og ejendomsforbehold.
Det fremgår dog  

 af 7, stk. 3, at tinglysning af samme type rettigheder på flere faste  

 ejendomme inden for samme retskreds eller i flere  

 løsøregenstande m.v. kun udløser én gange 1.400  

 kr. i afgift, hvis de forskellige rettigheder er mellem samme parter.
7, stk. 3, betyder, som det også fremgår af  

 mit svar på spørgsmål S 2184, at hver ejerlejlighed i et  

 ejendomskompleks hver skal betale den faste afgift på 1.400 kr. ved  

 tinglysning af rettigheder.
Det hænger sammen med, at ejerlejlighederne  

 ikke betragtes som en og samme part.
Til gengæld udløser det kun  

 en gange 1.400 kr. i afgift at tinglyse en rettighed for ejerforeninger,  

 fordi ejerforeninger betragtes som samme part.
Dette har min forgænger  

 redegjort for i en kommentar af 28. april 1999 til en henvendelse fra  

 Administratorforeningen (L 208   bilag 9). Jeg skal i denne forbindelse  

 også henvise til mit svar på spørgsmål S 2184 af 28.  

 marts 2001 til Tom Behnke.
Det er således partsidentiteten (samme parter), der  

 bevirker, at der kun skal betales en gange 1.400 kr. i afgift.
Kravet om  

 partsidentitet fremgik ikke direkte af lovteksten i § 7 i L 208, men det var  

 anført i bemærkningerne.
Ved L 25 blev kravet om partsidentitet  

 indskrevet i lovteksten.
Formålet med denne ændring var således  

 at tilvejebringe en sikker retsstilling med hensyn til, at tinglysning af en  

 rettighed i forbindelse med partsidentitet kun udløser en gange 1.400  

 kr. i afgift.
Det er på denne baggrund, at min forgænger i den  

 skriftlige fremsættelsestale til L 25 oplyste, at der ikke var tale om  

 materielle ændringer.
 Hans Willumsen nævner også, at bl.a.  

 vandværkers tinglysning af retten til at have vandledninger liggende  

 på private grunde kan ske  mod betaling af en gange 1.400 kr. i afgift.
Hertil kan jeg oplyse, at min forgænger i  

 forbindelse med behandlingen af L 25 i høringssvar og svar til  

 Skatteudvalget præciserede, at hvis der er tale om tinglysning af  

 offentligretlige byrder på flere ejendomme med forskellige ejere,  

 f.eks. lokalplaner, anlægsprojekter og andre rettigheder, der ikke  

 kræver ejernes aktive medvirken, så kan denne byrde tinglyses for  

 1.400 kr.
Forklaringen var, at man ikke fandt det rimeligt, at ejerne skulle  

 betale for tinglysning af rettigheder, de ikke selv har været  

 involveret i stiftelsen af.
Der er efter min opfattelse ikke paralleller mellem  

 ejerlejligheder, der indgår privatretlige aftaler, og offentligretlige  

 byrder.
Ejerne af ejerlejlighederne deltager frivilligt og aktivt i  

 stiftelsen af de privatretlige rettigheder, mens ejerne ved en  

 offentligretlige byrde ikke selv er involveret i stiftelsen.
Skatteministeriet Den 28. marts 2001 Til Folketingets Lov- og Parlamentssekretariat Hermed fremsendes svar på spørgsmål S  

 2184 indleveret af Tom Behnke (KF).
Frode Sørensen /K.
Aasberg Karlsen Spørgsmål:
Vil ministeren oplyse, hvordan de nye regler for tinglysningsafgift skal  

 tolkes i forhold til tinglysning af samme rettighed på flere faste  

 ejendomme, er den fortolkning i overensstemmelse med ministerens skriftlige  

 fremsættelse ved sidste lovændring, og hvordan vil ministeren  

 sikre, at myndighederne ikke fejlagtigt bruger sidste lovændring til at  

 opkræve ublu høje afgifter? Svar:
Jeg kan oplyse, at det er et grundlæggende princip  

 ved fortolkning af tinglysningsafgiftsloven, at afgifterne beregnes efter,  

 hvorledes den tinglysningsmæssige transaktion foregår.
Det  

 betyder som hovedregel, at afgifterne betales efter, hvor mange  

 tinglysningstransaktioner der gennemføres.
 Det fremgår af tinglysningsafgiftslovens § 7, stk.  

 3, at tinglysning af samme type rettigheder på flere faste ejendomme  

 indenfor samme retskreds eller i flere løsøregenstande mv.  

 koster kr. 1400, hvis de forskellige rettigheder er mellem samme parter.
Ejerlejligheder i et ejendomskompleks anses  som  

 selvstændige enheder.
Et ejendomskompleks med flere lejligheder anses  

 derfor ikke som en og samme part.
Det koster derfor kr. 1400 per lejlighed,  

 når der skal tinglyses en rettighed mellem lejlighederne og en anden  

 part.
Ejerlejlighederne i et ejendomskompleks, som ønsker at give  

 naboejendommen ret til at færdes igennem en port eller benytte en eller  

 flere parkeringspladser kan derfor som hovedregel ikke få tinglyst  

 denne rettighed til kun kr. 1400 for alle lejlighederne.
 Ejerforeningen for de pågældende  

 ejerlejligheder anses til gengæld som en og samme part, og vedtages en  

 rettighed på generalforsamlingen i henhold til ejerforeningens  

 vedtægter kan det i visse tilfælde afstedkomme, at en rettighed  

 for alle lejlighederne kan tinglyses samlet for kr. 1400.  

 Forudsætningen er, at vedtægtsændringen træffes med  

 fornødent flertal, og at der ved vedtægtsændringen ikke  

 sker indgreb i ejernes individuelle rettigheder over lejligheden.
Jeg mener, at ovenstående praksis er i fuld  

 overensstemmelse med intentionerne i den nye tinglysningsafgiftslov.
Det  

 fremgår klart af bemærkningerne til tinglysningsafgiftsloven, at  

 det i forbindelse med omlægningen af stempelloven til den nye  

 tinglysningsafgiftslov har været afgørende at ændre  

 afgiften fra en dokumentbaseret til en transaktionsbaseret afgift.
Det var  

 også en intention, at alle skulle betale en afgift, når der blev  

 gennemført en tinglysningstransaktion, og at der skulle være  

 så få differentierede satser som muligt.
Loven skulle kunne  

 administreres enkelt og sikkert.
Definitionen af partsidentitet i § 7 i  

 tinglysningsafgiftsloven, som danner grundlag for fortolkning af  

 ovenstående problematik med ejerlejligheder, fremgik ikke direkte af  

 lovteksten, da tinglysningsafgiftsloven blev vedtaget.
Det fremgik dog af  

 bemærkningerne.
Den daværende skatteminister foreslog derfor i  

 forbindelse med en efterfølgende ændring af  

 tinglysningsafgiftsloven (lovforslag L 25 1999/2000), at bemærkningerne  

 om partsidentitet blev indskrevet i lovteksten.
Denne indskrivning af  

 eksisterende bemærkninger i lovteksten er forklaringen på, at den  

 daværende skatteminister pointerede, at der ikke var  tale om  

 materielle ændringer i forbindelse med ændringen af  

 tinglysningsafgiftsloven.
 Endelig kan jeg oplyse, at for at sikre en ensartet  

 administration og fortolkning af § 7, stk. 3, i relation til tinglysning af  

 rettigheder i ejerlejligheder, så har afgiftsmyndigheden på  

 området, Told og Skat i Høje Taastrup den 13. februar 2001  

 udsendt vedlagte vejledning om, hvordan § 7, stk. 2 og 3 skal  

 fortolkes.
TOLD*SKAT 13. februar 2001 Registreringsmyndighederne Meddelelse Tinglysningsafgiftslovens § 7, stk. 2 og 3   lysning af  

 vedtægter Det følgende er en uddybning af afgiftsmyndighedens  

 vejledning s. 18, der vedrører vedtagelse på generalforsamling.  

 Baggrunden for denne orientering er, at der efter at afgiftsmyndighedens  

 vejledning er blevet udsendt, har været nogen usikkerhed omkring den  

 rette forståelse af dette afsnit.
 Afgiftsmyndigheden anser kravet om »samme parter«, jf.  

 tinglysningsafgiftslovens § 7, stk. 2 og 3 for opfyldt i de situationer, hvor  

 en vedtægtsændring er truffet af generalforsamlingen med det  

 dertil fornødne flertal, og der ved vedtægtsændringen ikke  

 sker indgreb i ejerens individuelle rettigheder over lejligheden.
Ved denne fortolkning af »samme parter«, jf. lovens § 7,  

 stk. 2 og 3 har afgiftsmyndigheden lagt vægt på, hvilke krav der  

 tinglysningsmæssigt skal opfyldes, for at en vedtægt eller  

 vedtægtsændring kan tinglyses uden den enkelte ejers medvirken.  

 For at en vedtægtsændring truffet på en generalforsamling  

 kan tinglyses på de forskellige lejligheder uden den enkelte ejers  

 medvirken, skal vedtægtsændringen for det første  

 være truffet med det fornødne flertal.
Dette flertal skal  

 fremgå af enten normalvedtægten eller en tinglyst vedtægt.  

 Dernæst må vedtægtsændringen ikke medføre  

 indgreb i ejernes individuelle rettigheder over lejlighederne.
Som dokumentation for, at anmeldelsen er omfattet af  

 definitionen på samme parter, skal generalforsamlingsbeslutningen  

 medsendes ved anmeldelse til tinglysning.
Har de enkelte ejere samtidig med  

 generalforsamlingsbeslutningen tiltrådt vedtægtsændringen,  

 har dette ingen yderligere afgiftsmæssig konsekvens.
Med venlig hilsen John Fournaise /Ingrid Hornshøj Jensen Hans Willumsen, Marstrandsgade 2 III th, 8000 Århus C 24.4.2001 NOTE Ministerens svar på spørgsmål 177  

 (kommentar til tidligere henvendelse fra Hans Willumsen) er omdelt på alm. del   bilag 477. Henvendelsen fra Hans Willumsen er omdelt på alm. del   bilag 419.
Folketingets Skatteudvalg, Christiansborg, 1240  København K Tom Behnke, Christiansborg, 1240 København K Irene Nørgaard, Århus Stiftstidende, Olof Palmes Allé 39 8200 Århus N Jeg skal herved tillade mig at fremsende mine  

 bemærkninger til skatteministerens svar på spørgsmål  

 177.
Da skatteministerens svar er ret intetsigende og  

 indeholder talrige klare misforståelser, skal jeg tillade mig at  

 håbe, at Skatteudvalget eller Tom Behnke vil stille skatteministeren de  

 14 spørgsmål, jeg har formuleret i mine bemærkninger.
Hvis  

 ikke man er indstillet herpå, vil jeg gerne vide det, så jeg kan  

 tage stilling til, hvilket initiativ jeg så bør tage.
Da jeg har hørte rygter om, at der er fremsat  

 forslag til ændring af afgiftslovens § 5, må jeg måske  

 samtidig henlede opmærksomheden på en ejendommelighed i  

 forbindelse med den nugældende bestemmelse.
I § 5, stk. 1, 9. pkt., kan  

 man læse:
»3-8 pkt. gælder ikke for tinglysning af pant for  

 indekslån, der ydes efter realkreditloven« I Lilian Hindborg og Kirsten Nørgaards kommentar s.  

 46 kan man læse, at § 5, stk. 1, 3. pkt., heller ikke gælder for  

 indekslån, der ikke ydes efter realkreditloven. (jfr.  

 således også betænkning 1364.1998 bilag 8.1.3. s 8).
 Denne discrepans skyldes så vidt jeg kan se en  

 omformulering af bestemmelsen i forhold til stempeludvalgets formulering, der  

 lød: »3-8 pkt. gælder ikke for tinglysning af pant for  

 indekslån, der ydes  efter de i realkreditloven fastsatte  

 retningslinier«, og det er unægtelig noget ganske andet.
 Det er muligt, at stempeludvalgets formulering ikke er  

 ganske hensigtsmæssig, og at det derfor har været indiceret at  

 omformulere den, men at omformulere den på en måde, så det,  

 man vil med bestemmelsen, kommer i direkte modstrid med bestemmelsens ordlyd,  

 og så blot tro, at man kan løse problemet ved at »korrigere«  

 loven i nogle kommentarer til den, gør det jo ikke lettere for  

 borgerne at vide, hvad der er gældende ret, og det er ikke en  

 fremgangsmåde, der fremmer respekten for loven.
 Jeg håber, forholdet er rettet i det lovforslag, jeg  

 har fået at vide, snart vil blive fremsat.
Med venlig hilsen Hans Willumsen Bemærkninger til skatteministerens svar af 19.4.2001 på  

 spørgsmål nr. 177 fra Folketingets Skatteudvalg, j. nr.  

 2001-518-162.
Jeg har modtaget skatteministerens ovennævnte  

 redegørelse til orientering.
Jeg må desværre konstatere,  

 at redegørelsen blot indeholder en gentagelse af de synspunkter og  

 argumenter, Skatteministeriet tidligere har fremsat.
Det forholder sig  

 således ikke til min påvisning af manglerne i Skatteministeriets  

 argumentation.
Jeg skal derfor i det følgende dels kommentere  

 skatteministerens svar, dels forsøge at formulere  

 spørgsmål til skatteministeren så specifikt, at det bliver  

 vanskeligt fortsat at give intetsigende svar.
 Jeg skal indledningsvis tillade mig at kommentere  

 følgende passus i skatteministerens svar:
»... det fremgår klart af bemærkningerne til L  

 208, at det er intentionen, at afgiften skulle ændres fra en  

 dokumentbaseret til en transaktionsbaseret afgift.
Det betyder, at  

 hovedreglen i dag er, at der  betales tinglysningsafgift efter hvor mange  

 tinglysningstransaktioner, der gennemføres«.
Første led i dette udsagn er korrekt, jfr. f.eks.  

 betænkning 1364.1998 s. 28 l. 13-11 f.n.
Umiddelbart herefter  

 følger i betænkningen begrundelsen for denne ændring.
Det  

 fremgår, at ændringen skyldes retstekniske hensyn, herunder  

 hensynet til kontrolmuligheden og muligheden for at forebygge  

 omgåelser.
Disse hensyn er tilgodeset, når det ikke længere  

 er dokumentets oprettelse, men tinglysningen af retten, der udløser  

 afgiften, og disse hensyn tilsiger derfor ikke, at hovedreglen skal  

 være, at der betales tinglysningsafgift efter hvor mange  

 tinglysningstransaktioner, der gennemføres. (Rent bortset herfra kan  

 bemærkes, at skatteministeren ikke har defineret begrebet  

 »tinglysningstransaktion«, hvilket jo ikke gør det lettere at anvende  

 hans »fortolkningsregel«).
 Uanset hvad man i øvrigt vil mene om  

 skatteministerens »fortolkningsregel«, så er det klart, at man ikke kan  

 anvende en fortolkningsregel til at nå et resultat, som er i direkte  

 modstrid med loven og dens forarbejder, og som udførligt påvist  

 i tidligere skrivelser er det det, skatteministeren gør.
Om tinglysning af et dokument udløser en eller  

 flere afgifter, må   i overensstemmelse med normale  

 fortolkningsprincipper   afgøres med udgangspunkt i lovens ordlyd, og  

 hvis flere tolkningsmuligheder foreligger indenfor lovens ordgrænse,  

 må der ses på, hvad lovens forarbejder indeholder til belysning  

 af problemet.
Det er korrekt, at L 208 i forbindelse med lovens forarbejder  

 medførte, at der betales én tinglysningsafgift pr.  

 »transaktion«, såfremt samme dokument indeholder forskellige  

rettigheder.
Dette fører blandt andet til, at indføring af  

 samme dokument i flere tingbogsrubrikker medfører flere afgifter.  

 (F.eks. hvor en servitut tillige lyses pantstiftende, eller hvor et  

 skøde tillige indeholder en servitutbestemmelse, der skal  

 indføres i byrderubrikken.). Det kan endvidere forekomme, at  

forskellige rettigheder   f.eks. af afgiftsmæssige grunde  

   stiftes ved samme dokument. (Ejeren af en ejendom E stifter f.eks. for  

 naboen A en ret til at føre ledning over E s ejendom og en vejret for  

 naboen B og stifter de to rettigheder ved samme dokument). Det fremgår  

 her af betænkning1364.998 bilag 8.1.3 s. 13, at stempeludvalget har  

 ment, at det skulle udløse én afgift pr. rettighed.
Dette  

 fremgik ikke eksplicit af formuleringen af L 208, og en tydeliggørelse  

 ved L 25 var derfor indiceret men vel at mærke en  

tydeliggørelse, ikke en ændring, der gik ud over,  

 hvad der fremgik af forarbejderne l.c.
Der ses ikke at være nogen anledning til på  

 ovennævnte baggrund af udråbe nogen regel til »hovedreglen«.  

 Tinglysning af et dokument udløser flere afgifter, hvis dette efter  

 normale fortolkningsregler følger af lovens ordlyd i forbindelse med  

 lovens forarbejder og kun i disse tilfælde.
At den regel,  

 skatteministeren udråber til »hovedregel«, kun anvendes helt  

 undtagelsesvist, ses i øvrigt tydeligt af ministeriets fortolkning i  

 forbindelse med f.eks. lokalplaner, ejerforeningsvedtægter m.m.
Spørgsmål 1: Hvor i L 208 eller  

 forarbejderne til loven finder ministeren belæg for at drage andre  

 konklusioner af overgangen fra dokumentbaseret til transaktionsbaseret afgift  

 end dem, der fremgår af loven selv samt af betænkning 1364.1998  

 s. 28, samme betænkning bilag 8.1.2. s 4 f og s 7 samt bilag 8.1.3. s  

 12 f? De følgende bemærkninger vil blive  

 struktureret således, at Skatteministeriets 3 fejl vil blive behandlet  

 hver for sig.
I afsnit l behandles den fejl, man begik, da reglen i L 208  

 blev ændret i forbindelse med L 25. I afsnit II behandles fortolkningen  

 af reglen i § 7 efter lovændringen, og i afsnit III behandles det  

 forhold, at den fortolkning, man er nået frem til, jfr. afsnit II, ikke  

 tillige anvendes i forbindelse med lysning af rettigheder, ejerforeninger  

 stifter for trediemand.
Afslutningsvis vil jeg i afsnit IV fremkomme med  

 enkelte afrundende bemærkninger.
Afsnit I I sin oprindelige formulering lød § 7, stk. 2  

 således: »Udløser anmeldelsen tinglysning af forskellige  

 rettigheder, udgør afgiften 1400 kr.
Udløser anmeldelsen  

 tinglysning af samme  rettighed på flere faste ejendomme ...  

 udgør afgiften 1400 kr.« (min fremhævelse).
Den forudsætning, der skulle »indskrives« i loven  

 ved L 25, er den, der fremgår i betænkning 1364.1998 bilag 8.1.3.  

 s. 13. Denne forudsætning relaterer sig   som den er formuleret   helt  

 klart til § 7, stk. 2, 1. pkt.   og kun hertil.
Skulle forarbejdernes  

 forudsætning indskrives i loven, og skulle der ikke ske anden  

 ændring, ville § 7, stk. 2, komme til at lyde som følger:
»Udløser anmeldelsen tinglysning af forskellige  

 rettigheder, udgør afgiften 1400 for hver rettighed.
Dog  

 udløser anmeldelsen kun én afgift, såfremt de forskellige  

 rettigheder er mellem samme parter.
Udløser anmeldelsen tinglysning af  

 samme rettighed på flere faste ejendomme ... udgør afgiften 1400  

 kr.« Når skatteministeren ikke vil acceptere, at det er,  

 hvad forarbejdernes indarbejdelse i lovteksten indebærer, synes jeg,  

 skatteministeren bør besvare følgende:
Spørgsmål 2: Hvorfor har  

 skatteministeren i forbindelse med L 25 opgivet den sondring mellem  

 tinglysning af forskellige rettigheder og tinglysning af samme ret, som L 208  

 opererede med? Spørgsmål 3: I betænkningens  

 bilag 8.1.3. s. 13 kan man bl.a. læse: »Flere indføringer i  

 samme rubriktype vil kun udløse én afgift, selvom  

 indføringen vedrører flere forskellige retsforhold,  

 såfremt de forskellige retsforhold er mellem samme parter«.
Hvorledes vil skatteministeren forklare denne formulering,  

 hvis ikke meningen var, at det, der i medfør af § 7, stk. 2, 2 pkt.,  

 gælder generelt ved lysning af samme ret, under den  

 anførte forudsætning om partsidentitet tillige skal gælde  

 ved lysning af forskellige rettigheder, jfr. min ovenstående  

 omformulering? Spørgsmål 4: L.c. kan endvidere  

 læses: »Er der tale om flere indføringer i samme rubriktype  

 vedrørende flere forskellige retsforhold mellem forskellige  

 parter, vil der blive udløst en afgift for hver enkelt  

 indføring i den pågældende rubriktype«.
Hvorledes vil skatteministeren forklare, at forarbejderne  

 udtrykkelig giver en regel om indføring vedrørende flere  

forskellige retsforhold, hvis skatteministeren mener, at  

 nøjagtig samme regel må gælde ved indføringer i  

 samme rubriktype vedrørende samme retsforhold mellem  

 forskellige parter? Som anført i min tidligere skrivelse er der i  

 øvrigt andre udsagn i betænkning 1364.1998, der synes  

 uforståelige, hvis man opgiver betænkningens og det oprindelige  

 lovforslags sondring mellem tinglysning af forskellige rettigheder og  

 tinglysning af samme ret.
Spørgsmål 5: Hvordan vil  

 skatteministeren i lyset af skatteministerens fortolkning af L 208 forklare  

 stempeludvalgets udsagn om, at registreringsafgiften ikke vil påvirke  

 registreringsadfærden (betænkningens s. 29)? Spørgsmål 6: Hvordan forklarer  

 skatteministeren det i betænkningen s. 34 anførte, at  

 tinglysning af andre rettigheder ... som udgangspunkt afgiftsbelægges i  

 samme udstrækning som hidtil? Spørgsmål 7: Hvordan forklarer  

 skatteministeren Ole Stavads bemærkning ved fremsættelse af L 25  

 om, at lovforslaget tilsigtede at bremse muligheden for omgåelse (smlg  

 også Skatteministeriets skrivelse af 28.4.1999 i sagen j.nr.  

 3.99-511-62, s. 1 l. 8-7 f.n.), når det nu viser sig, at  

 ændringen også får virkning i situationer, hvor ingen  

 omgåelse foreligger? Spørgsmålene 2-7 ses der ikke at være  

 taget stilling til i Skatteministeriets redegørelse.
I hvert fald  

 spørgsmålene 3 og 4 må det da være helt  

 nødvendigt at forholde sig til, inden man erklærer sig »ikke  

 enig i, at L 25 medførte en stramning sammenlignet med L 208«.
Afsnit II Ved den i afsnit I nævnte stramning af  

 afgiftslovens § 7 påførte Skatteministeriet sig en række  

 problemer, der ikke opstod ved den oprindelige formulering.
Medens  

 således f.eks. lokalplaner omfattende 600 ejendomme efter den  

 oprindelige formulering uden videre kunne lyses mod betaling af én  

 afgift, fordi der var tale om samme ret, og tilfældet derfor skulle  

 subsumeres under § 7, stk. 2, 2 pkt., måtte man efter ændringen  

 nå til, at der skulle betales 600 x 1400 kr.
Sondringen mellem  

 tinglysning af samme ret og tinglysning af forskellige rettigheder var jo  

 ophævet, og kravet om partsidentitet gjaldt nu også i  

 tilfælde, hvor der var tale om samme ret.
At der ikke forelå  

 partsidentitet, hvis man tager dette udtryk for pålydende, turde  

 være indlysende.
Der var jo 600 forskellige pligtsubjekter, og det er  

 det, der efter lovens ordlyd er afgørende. (At skatteministeren i  

 forbindelse med behandlingen af L 25 fremsatte en anden opfattelse og  

 betegner denne opfattelse som en »præcisering« (jfr. hans svar s. 2 l.  

 10 f.n.), og begrunder denne »præcisering« med en  

 rimelighedsbetragtning, kan vel ikke føre til andet resultat,  

 sålænge hans »præcisering« ikke er er indarbejdet i  

 loven).
På tilsvarende måde ville tinglysning af  

 ejerforeningsvedtægter på 100 lejligheder udløse 100 x  

 1400 kr., idet det er ubestrideligt, at de, der forpligtes ved lysningen, er  

 de enkelte lejlighedsejere, og   som skatteministeren så rigtigt  

 bemærker i sit svar s. 2. l. 3-4 f.o., »så kan ejerlejlighederne  

 ikke betragtes som en og samme part.« Den konklusion, at lokalplaner og  

 ejerforeningsvedtægter skulle udløse et antal afgifter á  

 1400 kr., svarende til antallet af ejendomme, lokalplanen eller  

 vedtægten lystes på, ville man naturligvis ikke drage.
Gjorde man  

 det, ville man hurtigt få på puklen.
Man erstattede derfor lovens  

 kriterium med et »hjemmelavet« kriterium, der skulle løse  

 problemet.
Dette kan man muligvis have en vis sympati for   når  

 man nu i strid med lovens forarbejder var kommet for skade at indføre  

 kravet om partsidentitet på situationer, hvor samme ret lystes på  

 flere ejendomme, og ikke var indstillet på at møde op i  

 Folketinget og erkende, at man havde lavet en fejl.
Lige som minus gange  

 minus i matematikken fører til et plus, kan man jo undertiden  

 når man har begået en fejl   nå det rigtige resultat ved at  

 begå endnu en fejl, der opvejer den første.
Det er dog ikke  

 uproblematisk at løse problemerne på denne måde (jfr.  

 også afsnit IV.) Derfor kunne det måske være praktisk om  

 skatteministeren svarede på Spørgsmål 8: Efter afgiftslovens § 7  

 som formuleret ved L 25 er kriteriet for partsidentitet, om »retsforholdet er  

 mellem samme parter«, hvilket efter en normal forståelse betyder, at  

 pligtsubjekt for alle rettigheder skal være den samme, ligesom  

 rettighedssubjekt for alle rettigheder skal være den samme.
Det  

 nævnes så vidt jeg kan konstatere intetsteds, at det har  

 betydning, hvordan retsforholdet er stiftet, ligesom hverken lov eller  

 forarbejder   igen så vidt jeg kan konstatere   opererer med en  

 sondring mellem privatretlige og offentligretlige forpligtelser.
Hvor har skatteministeren disse sondringer fra? (At de måske kan være »rimelige«,  

 når man nu ikke vil rette fejl nr. 1 og derefter vende tilbage til  

 kriteriet for partsidentitet, som det er beskrevet i loven, vil jeg ikke  

 acceptere som et svar på spørgsmålet.
Jeg er da enig i, at  

 det ikke er rimeligt, om ejerne skal betale for tinglysning af rettigheder,  

 de ikke selv har været involveret i stiftelsen af, men skulle man ikke  

 have tænkt på det, da man ændrede loven ved L 25? Og hvis  

 man holder fast ved loven, som den nu er formuleret uden  

 Skatteministeriets  hjemmelavede ændringer, ville det så  

 overhovedet komme på tale, at ejerne kunne komme til at betale for  

 tinglysning af offentligretlige byrder på anden måde end gennem  

 deres status som skatteborgere? Smh. herved skatteministerens svar på  

 spørgsmål 177 s. 2, l. 7-5 f.n. med afgiftslovens § 18, nr.  

 4).
 Jeg skal ikke her yderligere forfølge  

 spørgsmålet om Skatteministeriets hjemmelavede kriterium for, om  

 der foreligger partsidentitet. (Jeg vender tilbage med et par  

 bemærkninger i afsnit IV.) Sagen er nemlig den, at hvis  

 Skatteministeriet var indstillet på at anvende sit hjemmelavede  

 kriterium konsekvent, ville det så nogenlunde være til at leve  

 med, men det er Skatteministeriet tilsyneladende ikke, hvilket bringer os  

 over i afsnit III, der vedrører muligheden for at anvende  

 Skatteministeriets »hjemmelavede« partsidentitetskriterium på aftaler  

 mellem en ejerforening og en nabo.
Afsnit III Lad mig begynde med det udsagn i Skatteministeriets  

 svar, der tydeligst viser, at der er noget, ministeren totalt har  

 misforstået.
På side 2, sidste afsnit kan man læse  

 følgende:
»Der er efter min opfattelse ikke paralleller mellem  

 ejerlejligheder der indgår privatretlige aftaler, og offentligretlige  

 byrder.
Ejerne af ejerlejlighederne deltager frivilligt og aktivt i  

 stiftelsen af de privatretlige rettigheder, medens ejerne ved en  

 offentligretlig byrde ikke selv er involveret i stiftelsen«.
Spørgsmål 9: Hvis en ejerforening  

 på sin generalforsamling med kvalificeret flertal vedtager at give  

 naboen portret, hvor er så frivilligheden hos den ejerlejlighedsejer,  

 der møder op og stemmer imod? Og hvor er aktiviteten hos den, der slet  

 ikke møder op på generalforsamlingen? Spørgsmål 10: Hvad menes der med at  

 tale om, at »ejerlejligheder ... indgår privatretlige aftaler«? »Ejerlejligheder« indgår ikke aftaler.
Det  

 gør enten ejerlejlighedsejere eller ejerforeningen.  

 Træffes der aftaler om rettigheder over de enkelte lejligheder, er det  

 naturligvis ejerlejlighedsejerne, der indgår aftalen, men skal der  

 disponeres over fællesarealer, træffes aftalerne af  

ejerforeningen ved dennes kompetente organer.
Første led i  

 skatteministerens ovenfor citerede udsagn er derfor meningsløst i  

 forbindelse med en diskussion om lysning af den portret, der har givet  

 anledning til problemet.
Spørgsmål 11: Hvis det ikke er  

 rimeligt, at ejerne skal betale for tinglysning af offentligretlige byrder,  

 de ikke selv har været involveret i stiftelsen af (hvad de i  

 øvrigt aldrig kunne komme til, jfr. ovenfor om afgiftslovens § 18, nr.  

 4), hvorfor er det så rimeligt, at ejere af ejerlejligheder gennem  

 deres andel i fællesudgifter skal betale for tinglysning af  

 privatretlige rettigheder, de ikke selv har været involveret i  

 stiftelsen af? Hvis en ejerforening beslutter en vedtægt, der  

 indeholder de elementer, ejerforeningsvedtægter normalt indeholder, og  

 lader denne tinglyse på lejlighedsejernes blad i tingbogen, så er  

 lejlighedsejerne pligtsubjekt for de stiftede forpligtelser, de øvrige  

 lejlighedsejere er interessesubjekter, og ejerforeningen er rådigheds-  

 og påtalesubjekt.
Det forhold, at ejerforeningen er »en og samme part«  

 menes her at føre til, at der kun skal betales én afgift.
Hvis en ejerforening indgår aftale med naboen om en  

 portret, er det ejerforeningen, der er pligtsubjekt, og naboen, der er  

 såvel rådighedssubjekt som interessesubjekt.
Den enkelte  

 lejlighedsejer kommer slet ikke ind i billedet på anden måde end  

 derved, at sikringen af naboens ret sker ved tinglysning på de enkelte  

 lejligheder, og derved, at han naturligvis har pligter, der afledes af hans  

 medlemskab af ejerforeningen.
Da det her er ejerforeningen som forening, der  

 forpligtes, synes de argumenter, der kan føres i marken for at tillade  

 lysning af ejerforeningsvedtægter, at gøre sig så meget  

 mere gældende ved lysning af ejerforeningens aftaler med naboen.
Dette  

 fører frem til Spørgsmål 12: Hvis det forhold, at  

 ejerforeningen er »en og samme part« (jfr. ministerens svar s. 2 l. 4-6  

 f.o.), er afgørende i forbindelse med tinglysning af  

 ejerforeningsvedtægter, hvorfor er det forhold, at ejerforeningen er en  

 og samme part så ikke tillige afgørende i forbindelse med en  

 ejerforenings aftaler med naboen om dispositioner over  

 fællesarealer? Jeg kan oplyse, at ved tinglysning af ejerforeningens  

 aftaler med naboen, er   så vidt jeg kan se   såvel lovens  

 kriterium »partsidentitet« som Skatteministeriets hjemmelavede kriterium  

 opfyldt, hvad man måske dårligt kan sige i forbindelse med  

 tinglysning af ejerforeningsvedtægter.
Afsnit IV Man kan få det indtryk, at Skatteministeriet har  

 ment, at de problemer, jeg har påpeget, er løst ved udsendelse  

 af meddelelse af 13.2.2001 fra Told- og Skat til registreringsmyndighederne.  

 (Meddelelsen er vedlagt skatteministerens svar på  

 spørgsmål 177 og omtalt s. 2 i svaret, sidste afsnit).
Det springer straks i øjnene, at meddelelsens  

 første afsnit taler om »vedtagelse på generalforsamling«, medens  

 resten af meddelelsen taler om »vedtægtsændringer«.
Samme  

 »glidning« i terminologien ses i øvrigt i skatteministerens svar til  

 Tom Behnke, s. 1, næstsidste afsnit.
I Første pkt. tales her om,  

 at »Ejerforeninger ... anses ... som en og samme part«,  hvilket angives i  

 visse tilfælde (?) at være afgørende, hvis der »vedtages  

 en rettighed på generalforsamlingen ... «.
I næste pkt. tales om  

 »vedtægtsændringen«.
Det virker unægteligt lidt  

 forvirrende, al den stund der ikke i første pkt. taltes om  

 »vedtægtsændring«, men om »rettigheder, der var vedtaget på  

 generalforsamling.« Nu går jeg da ud fra, at vi er enige om, at der kan  

 besluttes andet på en generalforsamling end  

 »vedtægtsændringer«, blandet andet godkendelse af servitutter om  

 portret for naboer.
Det er derfor svært at forstå, at ministerens  

 svar taler om, at den vedlagte meddelelse fra Told- og Skat sikrer en  

 »ensartet administration og fortolkning af § 7, stk. 3, i relation af  

 tinglysning af rettigheder i ejerlejligheder«.
Den sikrer en ensartet  

 administration og fortolkning i relation til tinglysning af  

 ejerforeningsvedtægter, men ikke relation til andre rettigheder,  

 stiftet ved generalforsamlingsbeslutning.
Jeg er ikke helt klar over, om ministeren mener, at man  

 så bare kan skrive i vedtægterne, at naboen har portret, og lade  

 vedtægterne tinglyse med denne bestemmelse.
Hvis det er hans mening, at  

 problemet kan løses på den måde har jeg et par  

 spørgsmål hertil:
Spørgsmål 13: Finder ministeren det  

 hensigtsmæssigt, at »vedtægtsfremmede« bestemmelser af den art,  

 fremover inkorporeres i en vedtægt? Spørgsmål 14: En deklaration om  

 naboens portret vil naturligvis normalt blive tinglyst med naboen som  

 påtaleberettiget.
Han er derved sikret, at retten ikke igen aflyses  

 uden hans samtykke.
Hvis naboens ret blot fremgår på den  

 måde, at hans portret er omtalt i ejerforeningens vedtægter,  

 så er hans portret ganske vist sikret mod eksstinktion,  

 sålænge vedtægterne ikke ændres.
Han har derimod  

 intet middel til at sikre, at der ikke på en senere generalforsamling  

 besluttes en vedtægtsændring, der ved lysningen udsætter  

 hans portret for eksstinktion.
Mener skatteministeren virkelig, at dette er  

 en »ligegyldig detalje«? Uanset hvad man nu måtte mene om  

 spørgsmål 13 og 14 og dermed vigtigheden af at sikre, at  

 deklarationer vedrørende ejerforeningers fællesområder  

 fortsat kan lyses på rimelige vilkår   og på de  

 vilkår, L 208 og lovens forarbejder foreskrev, så står  

 stadig spørgsmålet tilbage, om Ole Stavad har vildledt  

 Folketinget ved fremsættelse af L 25. Jeg skal have en meget god  

 besvarelse af spørgsmålene 2, 3 og 4 (som for mig er de  

 væsentligste spørgsmål) for at nå til, at dette  

 ikke er tilfældet.
En vildledning af Folketinget er ingen bagatel  

 heller ikke selvom man efterfølgende iværksætter en  

 »redningsaktion«, der består i at strikke nogle hjemmelavede  

 betragtninger sammen, der kan afbøde de værste virkninger af  

 vildledningen.
Dette har også noget at gøre med, at det nok  

 er hensigtsmæssigst, at borgerne har en vis respekt for loven.
En  

 sådan respekt fremmes ikke af, at man fremsætter lovforslag, der  

 fører til ét resultat, for så efterfølgende at  

 fortælle, at det egentlig var noget helt andet, man mente.
Jeg kan tilføje, at havde man ved L 25  

 indskrænket sig til at indføje den forudsætning,  

 forarbejderne indeholdt (forudsætningen om partsidentitet), i den  

 bestemmelse, forudsætningen relaterede sig til (bestemmelsen i L 208 §  

 7, stk. 2, 1. pkt.), så havde det været helt overflødigt  

 at lave hjemmestrikkede begrundelser for, at tinglysning af f.eks.  

 lokalplaner og ejerforeningsvedtægter kunne ske mod betaling af  

 én afgift.
Så ville det simpelthen følge af § 7, stk. 2,  

 2. pkt. som formuleret i betænkningen og ved L 208.
 Det er ikke let at få fuldstændigt overblik  

 over, i hvilket omfang L 25 fører til andre materielle ændringer  

 i forhold til L 208 end den allerede nævnte, men et eksempel kan  

 nævnes:
Lad os forestille os, at en ejerforening bestående  

 af 10 medlemmer, skal have nye vedtægter.
Man har læst i avisen,  

 at lejlighedernes værdi falder med ca.15 %, hvis der drives  

 massageklinik i en af lejlighederne.
Da der ikke for tiden drives sådan  

 virksomhed, kan man let enes om at indføje en bestemmelse om, at der  

 ikke må drives et sådant erhverv fra ejendommen.
Denne  

 bestemmelse vil medføre, at afgiften for tinglysning af  

 vedtægterne ikke længere er 1400 kr. men derimod 10 x 1400 kr.,  

 altså 14000 kr., (jfr. ministerens svar til Tom Behnke s. 1, l.7-6 f.n.  

 samt den føromtalte meddelelse af 13.2.2001 fra Told- og Skat). Denne  

 stigning er en konsekvens af ændringen ved L 25, idet det nu ikke  

 længere har relevans, at der er tale om lysning af samme ret på  

 alle lejlighederne.
Spørgsmål 15: Er dette ikke   efter  

 skatteministerens opfattelse   en stramning ved L 25 i forhold til L 208? Spørgsmål 16: Kan der anføres  

 nogen som helst fornuftig begrundelse for denne stramning? Skatteministeriet Den 8. maj 2001 Til Folketingets Skatteudvalg Hermed fremsendes svar på spørgsmål nr.  

 212  af 25. april 2001.
 (Alm. del   bilag 499).
Frode Sørensen /K.
Aasberg Karlsen Spørgsmål:
 Ministeren bedes kommentere henvendelsen af 24. april 2001  

 fra Hans Willumsen, alm. del   bilag 498, herunder kommentere de i  

 henvendelsen stillede spørgsmål.
 Svar:
Hans Willumsen ønsker at få belyst to emner  

 med sin henvendelse.
Først og fremmest stiller han 16  

 spørgsmål til mit tidligere svar på spørgsmål  

 177. Derudover stiller Hans Willumensen spørgsmål til den  

 nuværende formulering af § 5, stk. 1, 9 pkt., i  

 tinglysningsafgiftsloven.
 Først besvares de 16 spørgsmål og  

 derefter kommenteres henvendelsen om § 5, stk. 1, 9. pkt.
14 spørgsmål fra Hans Willumsen 1. Hvor i loven L 208 eller i forarbejderne til loven  

 finder ministeren belæg for at drage andre konklusioner af overgangen  

 fra dokumentbaseret til transaktionsbaseret afgift end dem, der fremgår  

 af loven selv samt af betænkning 1364.1988 side 28, bilag 8.1.2 side 4  

 og side 7 samt bilag 8.1.3 side 12.
 2. Hvorfor har skatteministeren i forbindelse med L  

 25 opgivet den sondring mellem tinglysning af forskellige rettigheder og  

 tinglysning af samme ret, som L 208 opererer med.
3. I betænkningen bilag 8.1.3. side 13 kan  

 man læse. »Flere indføringer i samme rubriktype vil kun  

 udløse én afgift, selvom indføringen vedrører  

 flere forskellige retsforhold, såfremt de forskellige retsforhold er  

 mellem samme parter«.
Hvorledes vil skatteministeren forklare den  

 formulering, hvis ikke meningen var, at det, der i medfør af § 7, stk.  

 2, 2. pkt., gælder generelt under den anførte forudsætning  

 om partsidentitet, tillige skal gælde ved tinglysning af forskellige  

 rettigheder.
 4. Bestemmelsen kan endvidere læses: »Flere  

 indføringer i samme rubriktype vil kun udløse én afgift,  

 selvom indføringen vedrører flere forskellige retsforhold,  

 såfremt de forskellige retsforhold er mellem samme parter«.
 5. Hvordan forklarer skatteministeren  

 stempeludvalgets udsagn om, at registreringsafgiften ikke vil påvirke  

 registreringsadfærden ( betænkningens side 29).
 6. Hvordan forklarer skatteministeren  

 stempeludvalgets udsagn om, at tinglysning af andre rettigheder som  

 udgangspunkt afgiftsbelægges i samme udstrækning som hidtil  

 (betænkningens side 34).
 7. Hvordan forklarer skatteministeren ved  

 fremsættelse af L 25 at lovforslaget tilsigtede at bremse muligheden  

 for omgåelse, når det nu viser sig, at ændringen også  

 får virkning i situationer, hvor der ingen omgåelse  

 foreligger.
 8. Hvorfra har skatteministeren sondringen mellem  

 privatretlige og offentligretlige forpligtelser.
9. Hvis en ejerforening på sin  

 generalforsamling med kvalificeret flertal vedtager at give naboen portret,  

 hvor er så frivilligheden for den ejerlejlighedsejer, der møder  

 op og stemmer mod.
Hvor er aktiviteten hos den, der slet ikke møder  

 op.
 10. Hvad menes der med, at »ejerlejligheder  

 indgår privatretlige aftaler«.
 11. Hvis det ikke er rimeligt, at ejere skal betale  

 for tinglysning af offentlige byrder, de ikke selv har været involveret  

 i stiftelsen af, hvorfor er det så rimeligt at ejere af ejerlejligheder  

 gennem deres andel i fællesudgifter skal betale for tinglysning af  

 privatretlige rettigheder, de ikke selv har været involveret i  

 stiftelsen af.
 12. Hvis det forhold, at ejerforeningen er »en og  

 samme part« er afgørende i forbindelse med tinglysning af  

 ejerforeningsvedtægter, hvorfor er det forhold, at ejerforeningen er en  

 og samme part så ikke tillige afgørende i forbindelse med en  

 ejerforenings aftale med naboen om disposition over  

 fællesarealer.
 13. Finder ministeren det hensigtsmæssigt, at  

 vedtægtsfremmede bestemmelser af den art fremover inkorporeres i en  

 vedtægt.
 14. Mener ministeren, at det er en ligegyldig  

 detajle, hvis naboens portret kun er sikret mod ekstinktion,  

 sålænge vedtægterne ikke ændres.
 15. Er dette ikke en stramning ved L 25 i forhold  

 til L 208.
 16. Kan der anføres nogen som helst  

 fornuftig begrundelse for denne straming.
Svar Generelt bemærker jeg, at henvendelsen  

 vedrører bestemmelsen om afgift af andre tinglysninger end ejerskifte  

 og pantsætning. § 7 i tinglysningsafgiftsloven pålægger en  

 fast afgift på 1.400 kr. for hver rettighedstype, der skal lyses  

 på den pågældende ejendom ved anmeldelsen.
Det er en  

 ændring i forhold til retsafgiftsloven.
Det betyder, at det er  

 registrering i den enkelte rubrik i tingbladet,der udløser afgift.
Det  

 er kun tinglysninger, der er omfattet af  § 8, der er helt afgiftsfri.  

 Området for § 8 svarer stort set til området for  

 retsafgiftslovens § 41 d.
Efter den tidligere  gældende regel i  

 retsafgiftslovens § 41 b skulle der kun betales én afgift på  

 1.200 kr. pr. dokument, der blev anmeldt til tinglysning.
Det var efter  

 retsafgiftsloven uden betydning, om dokumentet vedrørte flere faste  

 ejendomme og om dokumentet gav anledning til indføringer i mere end  

 én  rubriktype på tingbladet for den pågældende  

 ejendom.
 Der kunne derfor spares penge ved at lade det dokument,  

 der blev anmeldt til tinglysning, omfatte så mange ekspeditioner som  

 muligt.
Overgangen til systemet i tinglysningsafgiftslovens § 7  

 skal ses i sammenhæng med, at formålet med  

 tinglysningsafgiftsloven var at begrænse afgiften til registrerede  

 transaktioner.
Det medførte, at en stor del af området for  

 stempelloven blev afgiftsfrit, eksempelvis oprettelse af lejekontrakter  

 vedrørende fast ejendom, lige som den del af låneområdet,  

 der ikke var sikret med tinglyst pant.
Ad 1 I lovbemærkningerne til tinglysningsafgiftslovens §  

 7 fremgår det klart, at der er afgift på tinglysning af  

 en disposition over en fast ejendom, dvs. den registrering der sker  

 på hver enkelt ejendoms blad i tingbogen i konsekvens af anmeldelsen.  

 Der er dog en særregel i bestemmelsen for rettigheder af samme type  

 mellem samme parter.
Det er lagt åbent frem i den daværende  

 skatteministerens svar til stempeludvalget på en henvendelse fra Dansk  

 Ejendomsmægler Forening (L 208 bilag 19 og bilag 42) 2. Skatteministeren opgav ikke nogen sondring, da  

 sondringen bestod allerede ved fremsættelsen af L 208. Det nye i L 25  

 bestod alene i at overføre lovbemærkninger til § 7 om samme  

 parter som betingelse for kun at betale 1 x fast afgift.
Det var kun en  

 teknisk ændring.
 Der henvises herom til mit svar på  

 spørgsmål S 2184 af 28. marts 2001 til Tom Behnke, L 217   bilag  

 420 og den daværende skatteministers svar L 25 bilag 10.
 Ad nr. 3-4.
Det er hovedreglen i forbindelse med anvendelse af § 7, at  

 den registrering, der i forbindelse med tinglysningen sker i  de enkelte  

 rubrikker i den enkelte ejendoms blad i tingbogen, udløser den faste  

 afgift på 1.400 kr.
Det betyder, at der ved indføringer i  

 forskellige rubrikker på det samme tingblad betales flere gange den  

 faste afgift foruden evt. procentafgift.
Tinglyses eksempelvis et  

 skøde som adkomst, som byrde vedrørende oversigtsservitut og  

 som pantstiftende for gæld til grundejerforening, så betales der  

 3 x 1400 kr. foruden  variabel afgift.
Undtagelsen er, når flere indføringer sker  i  

 samme rubrik på det samme tingblad som følge af samme  

 rettighedstype.
Det betyder, at der kun betales 1 x fast afgift.
 I det tilfælde, hvor flere ejendomme har samme ejer  

 gælder yderligere den undtagelse, at såfremt flere  

 indføringer sker  i samme rubrikstype på hver enkelt ejendoms  

 tingblad, udløser det kun én x fast afgift.
 Der sondres således mellem samme rettighedstype og  

 forskellige rettighedstyper og mellem samme parter og forskellige parter  

 (identitet mellem rettighedssubjekt og pligtsubjekt).
Anmeldelse til tinglysning i samme dokument af samme type  

 rettigheder på flere faste ejendomme udløser afgift for hver  

 enkelt ejendom, når ejerkredsen er forskellig.
Der er kun tale om at  

 samme type af rettigheder for en længere række ejendomme med  

 forskellig ejerkreds er optaget i samme dokument Flere personer kan være henholdsvis sælger  

 eller køber af den samme ejendom, eksempelvis et kollektiv, ligesom  

 flere ejendomme kan været omfattet af en ejendomshandel.
Det vil  

 fortsat være samme parter, og derfor omfattet af afgiftsbegunstigelsen  

 i tinglysningsafgiftslovens § 7.
 Det er søgt at tydeliggøre sondringerne ved  

 opdelingen af § 7 i L 25   § 7, stk. 2 (samme ejendom) og § 7, stk. 3 (flere  

 ejendomme).
5. Det fremgår af såvel side 29 som  

 side 21 i betænkningen, at registreringsafgiften ikke skønnes at  

 ville påvirke registreringsadfærden.
Det var stempeludvalgets  

 opfattelse, at der ikke var risiko for at parterne fravalgte registreringen,  

 fordi der var en række retsvirkninger forbundet med registreringen,  

 eksempelvis beskyttelse mod sælgers kreditorer.
Jeg deler denne  

 opfattelse.
6. Det fremgår netop af side 34 i  

 betænkningen, at tinglysning af andre rettigheder som udgangspunkt  

 afgiftsbelægges i samme udstrækning som hidtil.
Det betyder, at  

 den nye afgiftsmodel stort set svarer til retsafgiftsloven: Der er 4  

 lempelser (retspant, endelig tinglysning af betinget dokument, visse  

 skifteretsattester og genanmeldelsestiden). Der er 2 stramninger.
Det er  

 bestemmelsen om afgift for hver enkelt indføring, som anmeldelsen  

 giver anledning til, og det er afgift ved navne- og adresseændringer.  

 Bestemmelsen om afgift af enhver navne- og adresseændring blev endog  

 modificeret ved § 7, stk. 4, i L 25 (1999/2000).
7. Det er min opfattelse, at der opstår  

 omgåelsesmulighed, hvis der bliver mulighed for at samle flere  

 retsforhold i et dokument uden afgiftsmæssige konsekvenser.
L 25 er  

 alene en tydeliggørelse af betingelsen om partsidentitet ved at den  

 overføres fra bemærkningerne til lovteksten.
Det er lagt åbent frem under behandlingen af L  

 208(1998/1999), at tinglysning af andre rettigheder kunne udløse mere  

 end 1 x fast afgift.
Det er ligeledes lagt åbent frem, at der var  

 fordele og ulemper ved lovforslaget, og at man forventede et større  

 provenu fra nogle områder til at dække provenutab andre  

 steder.
Det fremgår af forarbejderne til retsafgiftsloven,  

 at administrative grunde lå bag afkaldet på en  

 ekspeditionsbaseret afgift.
Justitsministeriet havde dog overvejet om man ved  

 tinglysning af samme dokument på flere faste ejendomme skulle  

 opkræve afgift for hver enkelt ejendom, eksempelvis ved  

 udstykninger.
8. Det fremgår af § 7, at rettigheder, der  

 omfatter flere faste ejendomme, hvor ejerkredsen ikke er den samme,  

 udløser mere end 1 x den faste afgift, uanset om der foreligger samme  

 dokument, samme rettighedstype, og samme anmeldelse.
Det ville betyde store  

 udgifter for en ejerforening med mange, men små lejligheder,  

 således at sociale grunde kunne få betydning for omfanget af  

 tinglysning af vedtægtsændringer.
Løsningen blev hentet i  

 panteretten, jf.
U 1998.916, jf.
U 1989. B.214. Højesteret fandt ved  

 denne dom, at tinglysning af vedtægten som pantstiftende for en  

 ejerforening på de berørte ejendomme ikke krævede  

 medvirken af den enkelte ejer af ejendommen.
Der henvises til  

 skatteministerens svar til Skatteudvalget på henvendelse fra  

 Administratorforeningen og Dansk Ejendomsmægler Forening ( L 208  

 bilag 24 og 42) Der blev derfor under udvalgsbehandlingen etableret en  

 administrativ lempelse til § 7, hvor den pågældende ejer ikke  

 havde medvirket til etableringen af den pågældende rettighed.
Det samme princip er lagt til grund for sondringen mellem  

 privatretlige og offentligretlige forpligtelser i forbindelse med  

 ledningsoverførelser til brug for samfundets forsyningsnet (kloak,  

 varme, el, vand), hvor den enkelte ejer ikke kan modsætte sig  

 etableringen.
Der blev derfor under udvalgsbehandlingen af L 25 etableret en  

 administrativ lempelse til § 7 i de situationer, hvor den  

 pågældende ejer ikke havde medvirket til etableringen af den  

 pågældende rettighed.
9-10. Spørgsmålet er her  

 afgrænsningen af generalforsamlingens kompetance og de enkelte  

 lejlighedsejeres kompetance.
Det må være udgangspunktet, at en  

 færdselsret til fordel for tredjemand henhører under de enkelte  

 lellighedsejeres kompetance, fordi der et indgreb i ejernes individuelle  

 rettigheder.
I U 1988.916 H og U 1991.384 H er der sket et indgreb i ejernes  

 rettigheder, men hjemlen hertil er vedtægternes bestemmelse om  

 medlemmernes pligt til at bidrage til ejendommens vedligeholdelse.
Det  

 bemærkes, at der har været uenighed mellem Peter Blok og Hans  

 Willumsen om generalforsamlingens kompetance, jf.
Tinglysningsloven,  

 Kommentarer af Hans Willumsen, side 115, og at Hans Willumsen under punkt 13  

 kalder en sådan bestemmelse vedtægtsfremmed.
Om  

 færdselsrettigheder lovligt kan vedtages af generalforsamlingen er i  

 sidste ende et spørgsmål, der henhører under domstolene  

 og ikke afgiftsmyndigheden.
11. Der henvises til det under 9-10 anførte  

 om afgrænsningen af generalforsamlingens kompetence og de enkelte  

 lejlighedsejeres kompetence.
Det skal ligge indenfor generalforsamlingen  

 kompetence, for at en beslutning gør ejerforeningen til  

 pligtsubjektet.
Tinglysningsafgiftsloven er og skal være en afgiftslov  

 med meget få undtagelser.
Jeg har derfor forståelse for at den  

 ejer, der har stemt mod en beslutning, finder det urimeligt at betale  

 udgifterne herved, men det er en følge af  

 ejerlejlighedskonstruktionen.
12. Det fremgår direkte af § 7, at der ved  

 anmeldelse til tinglysning af et dokument om færdselsret til  

 fællesarealer udløses en afgift for hver ejerlejlighed, som  

 rettigheden skal tinglyses på.
Det samme var tilfældet i en  

 grundejerforening eller for en udstykning, hvorfra der er sket salg.
Det er  

 en administrativ lempelse, at der ikke medregnes ejendomme, hvor ejeren ikke  

 har medvirket personligt til etablering af retten.
Der er intet grundlag for  

 at udvide denne lempelse.
Der henvises til det under 9-10 anførte om  

 afgrænsningen af generalforsamlingens kompetence.
13. Nej.
Der vil formentlig foreligge  

 omgåelse af afgiftsloven, hvis vedtægtsfremmede bestemmelser af  

 den art fremover inkorporeres i en vedtægt.
14. Der er vel tale om et eksempel på, at  

 registreringsafgiften ikke påvirkes af registreringsadfærden.
En  

 nabo, der mod andre ydelser har erhvervet en ret, ønsker at sikre sig  

 ved en tinglysning af sin færdselsret som byrde på ejendommen med  

 sig selv som påtaleberettiget, og han vil nok afvise at blive sikret  

 ved en vedtægtsændring.
Det understreger, at den i sagen  

 omhandlede portret er en aftalebaseret rettighed, og en rettighed, der er  

 vedtægtsfremmed.
15. L 25 er på dette punkt allerede indeholdt  

 i L 208. Det er blot bemærkningerne, der er overført til  

 lovteksten.
Der er derfor ingen stramning.
 16. Som nævnt i svaret på  

 spørgsmål 15 finder jeg ikke, at L 25 indeholder en  

 stramning.
 Kommentarer til formuleringen af § 5, stk. 1, 9.  

 pkt.
Hans Willumsen gør gældende, at henvisning  

 til realkreditloven i stedet for henvisning til retningslinier fastsat efter  

 realkreditloven afskærer private indekslån fra at blive omfattet  

 af bestemmelsen i § 5, stk. 1, 9 pkt., i tinglysningsafgiftsloven Fra den 1. januar 2000 afløser  

 tinglysningsafgiftsloven stempelloven, jf. lov 382 af 2. juni 1999 om afgift  

 af tinglysning og registrering mv.
Tinglysningsafgiftsloven bygger i al  

 væsentlighed på Stempeludvalgets betænkning 1364/1998.
 Tinglysningsafgiftslovens § 5, stk. 1, har følgende  

 formulering, hvoraf 9. pkt. er fremhævet her:
»For tinglysning af pant, bortset fra retspant,
udgør afgiften 1.400 kr. og 1,5 pct. af det pantsikrede  

 beløb.
Det pantsikrede beløb er pantebrevets nominelle  

 hovedstol.
Indeholder pantebrevet bestemmelse om opskrivning af hovedstolen,  

 er det pantsikrede beløb det højeste beløb, hovedstolen  

 kan opskrives til.
Hvis det højeste beløb, hovedstolen kan  

 opskrives til, ikke fremgår direkte af pantebrevet, skal den  

 afgiftspligtige i pantebrevet efter bedste skøn angive det  

 højeste beløb, hovedstolen kan opskrives til inden for en  

 periode af 10 år fra anmeldelsen til tinglysning.
Afgiften beregnes  

 herefter af dette beløb.
Afgiver den afgiftspligtige ikke det  

 omhandlede skøn, eller er registreringsmyndigheden i tvivl om  

 rigtigheden af skønnet, oversender registreringsmyndigheden  

 spørgsmålet om fastsættelse af værdien til  

 afgiftsmyndigheden til afgørelse, når tinglysningsekspeditionen  

 er afsluttet.
Registreringsmyndigheden underretter samtidig anmelderen om  

 oversendelsen til afgiftsmyndigheden.
Afgiftsmyndigheden fastsætter  

 herefter afgiften. 3.-8. pkt. gælder ikke for tinglysning af  

 pant for indekslån, der ydes efter realkreditloven.
Skal
pantsætningen tinglyses i flere end én retskreds, svares ved  

 den første tinglysning afgift efter denne bestemmelse og ved hver af  

 de yderligere tinglysninger afgift efter § 7, jf. dog § 9.«.
 § 5, stk. 1, i lovudkastet i betænkningen har  

 følgende formulering, hvoraf punkt 9 er fremhævet her:
»For tinglysning af pant, bortset fra retspant,
udgør afgiften 1.200 kr. og 1 pct. af det pantsikrede  

 beløb.
Det pantsikrede beløb er pantebrevets nominelle  

 hovedstol.
Indeholder pantebrevet bestemmelse om opskrivning af hovedstolen,  

 er det pantsikrede beløb det højeste beløb, hovedstolen  

 kan opskrives til.
Hvis det højeste beløb, hovedstolen kan  

 opskrives til, ikke fremgår direkte af pantebrevet, skal den  

 afgiftspligtige i pantebrevet efter bedste skøn angive det  

 højeste beløb, hovedstolen kan opskrives til inden for en  

 periode af 10 år fra anmeldelsen til tinglysning.
Afgiften beregnes  

 herefter af dette beløb.
Afgiver den afgiftspligtige ikke det  

 omhandlede skøn, eller er registreringsmyndigheden i tvivl om  

 rigtigheden af skønnet, oversender registreringsmyndigheden  

 spørgsmålet om fastsættelse af værdien til  

 afgiftsmyndigheden til afgørelse, når tinglysningsekspeditionen  

 er afsluttet.
Registreringsmyndigheden underretter samtidig anmelderen om  

 oversendelsen til afgiftsmyndigheden.
Afgiftsmyndigheden fastsætter  

 herefter afgiften. 3.-8. pkt. gælder ikke for tinglysning af  

 pant for indekslån, der ydes efter de i realkreditloven fastsatte  

 retningslinier.
Skal pantsætningen tinglyses i flere end  

 én retskreds, svares ved den første tinglysning afgift efter  

 denne bestemmelse og ved hver af de yderligere tinglysninger afgift efter §  

 7, jf. dog § 9.«.
 Det er således hovedreglen, at en opskrivning af  

 hovedstolen i henhold til pantebrevets bestemmelser herom skal medregnes til  

 det pantsikrede beløb, hvorefter afgiften beregnes af det fulde  

 beløb.
 Det gælder dog ikke indekslån efter § 5, stk.  

 1, 9. pkt., som derfor er en undtagelse fra hovedreglen om at opskrivning af  

 pantebrevets hovedstol i forbindelse med renteopskrivningsklausuler er  

 afgiftspligtig.
Efter lovbemærkningerne til § 5 finder bestemmelsen  

 om opskrivning ikke anvendelse på tinglysning af pant for  

 indekslån, der ydes efter retningslinierne i realkreditloven.
Det  

 gælder både for indekslån ydet af realkreditinstitutter og  

 for private indekslån, der ydes på samme vilkår som fastsat  

 for realkreditinstitutters indekslån i realkreditlån.  

 Lovbemærkningerne har samme formulering i den af stempeludvalget  

 udarbejdede lovskitse som til tinglysningsafgiftsloven.
 Efter realkreditloven kunne der ydes indekslån, der  

 efter § 24, stk. 4 reguleres med det af Danmarks Statestik offentliggjorte  

 nettoprisindeks.
 Forskel i ordvalget i punkt 9 i den af stempeludvalget  

 udarbejdede lovskitse er vel derfor kun en ændret sproglig formulering,  

 men ingen indholdsmæssigt ændret formulering i forhold til punkt  

 9 i tinglysningsafgiftsloven.
 Det fremgår af behandlingen af  

 spørgsmålet, som Realkreditrådet stillede under  

 udvalgsbehandlingen af L 208. Der blev herunder stillet  

 spørgsmål om indholdet af denne bestemmelse, herunder om private  

 indekslån var omfattet af afgiftsfriheden.
Den daværende skatteminister fandt ikke, at det var  

 uklart, at private indekslån var omfattet af afgiftsfriheden efter  

 bestemmelsen, når de ydes efter retningslinierne i realkreditloven.
Der  

 blev henvist til lovbemærkningerne, hvorefter indekslån ydet af  

 private, skal ydes på samme afgiftsmæssige vilkår som  

 fastsat for realkreditinstitutters indekslån for at være omfattet  

 af bestemmelsen.
 Der var herved sikret ensartede konkurrencevilkår  

 for private kreditudbydere og realkreditudbydere, når reguleringen  

 alene fandt sted efter nettoprisindekset.
 Da der fortsat kunne ydes indekslån efter  

 realkreditloven, fandt skatteministeren ikke behov for at ændre § 5,  

 stk. 1, 9. pkt., uanset Realkreditrådets oplysning om at  

 realkreditinstitutters indekslån var ophørt pr. 1. januar  

 1999.
 Det henvises til skatteministerens svar (L 208   bilag 48)  

 på en henvendelse af 11. maj 1999 fra Realkreditrådet   (L 208  

 bilag 44).
Hans Willumsen, Marstrandsgade 2 III th, 8000 Århus C 19. maj 2001 NOTE (fra SAU-sekr.) Tidligere henvendelser fra Hans Willumsen og skatteministerens kommentarer hertil er omdelt på alm. del   bilag 419, 477, 498 og 544. Se tillige alm. del   bilag 476.
Folketingets Skatteudvalg, Christiansborg, Tom Behnke, Christiansborg, 1240  København K Kirsten Jacobsen, Christiansborg, Jeg skal herved tillade mig at fremsende mine  

 bemærkninger til skatteministerens svar på spørgsmål  

 212.
Med venlig hilsen Hans Willumsen Bemærkninger til skatteministerens svar af  

 8.5.2001 på spørgsmål 212 fra Folketingets Skatteudvalg,  

 j.nr. 2001-518-162.
Jeg må indledningsvis indrømme, at jeg har  

 undervurderet skatteministerens evne til at give intetsigende svar på  

 konkrete spørgsmål.
Da det nok ikke nytter at stille de samme  

 spørgsmål én gang til med opfordring til denne gang at  

 besvare dem, skal jeg indskrænke mig til ganske korte kommentarer  

 bortset fra de punkter, hvor skatteministeren bringer nye synspunkter ind i  

 billedet.
I spørgsmål 1 har jeg ikke  

spurgt, om der i L 208 eller dens forarbejder er belæg for  

 skatteministerens generelle bemærkninger om overgangen fra  

 dokumentbaseret til transaktionsbaseret afgift.
Dette har jeg ikke gjort,  

 fordi jeg vidste, at et sådant spørgsmål blot ville  

 udløse et generelt, udokumenteret postulat om, at der fandtes  

 sådan hjemmel.
Jeg troede at undgå et sådant svar ved ikke at  

 spørge, om der var belæg for skatteministerens  

 synspunkter i loven eller dens forarbejder, men derimod spørge,  

hvor i loven eller dens forarbejder, skatteministeren fandt  

 belæg for sine synspunkter.
Nu kunne man da ikke give et svar, der blot  

 var et generelt, udokumenteret postulat, mente jeg.
Hvad fik jeg? Jeg fik et  

 generelt, udokumenteret postulat.
Jeg nævner ikke dette, fordi pkt. 1 er det  

 væsentligste spørgsmål.
Jeg nævner det, fordi det er  

 et udmærket eksempel på det, enhver, der læser  

 skatteministerens svar, let kan konstatere, nemlig at skatteministerens  

 »svar« er et forsøg på at undgå at svare.
 Spørgsmål 2: Der spørges her:  

 »Hvorfor har skatteministeren i forbindelse med L 25 opgivet den sondring  

 mellem tinglysning af forskellige rettigheder og tinglysning af samme  

 rettighed, som L 208 opererede med«.
Skatteministeren svarer, at han ikke opgav nogen sondring,  

 da »sondringen bestod allerede ved fremsættelse af L 208«.
Ja  

 selvfølgelig gjorde den da det.
En forudsætning for at man kan  

 opgive en sondring er naturligvis, at sondringen består på  

 opgivelsestidspunktet.
Spørgsmålet er altså ikke, om  

 sondringen bestod, da ændringsforslaget blev fremsat, men derimod om  

 sondringen bibeholdtes ved L 25.
 Det gjorde den ikke, hvad enhver, der læser §  

 7, kan konstatere, og det synes skatteministeren da også at være  

 enig i, jfr. skatteministerens bemærkninger til spørgsmål  

 3 og 4 (s. 4 midt på siden), hvor han anfører, at »der sondres  

 ... mellem samme rettighedstype og forskellige rettighedstyper og mellem  

 samme parter og forskellige parter«, uden at han overhovedet forsøger  

 at forklare, hvor den sondring mellem »samme rettighed« og »forskellige  

 rettigheder«, L 208 opererede med, er blevet af. (For god ordens skyld  

 bemærkes, at sondringen mellem »samme rettighed« og »forskellige  

 rettigheder« naturligvis ikke er identisk med sondringen mellem »samme  

 rettighedstype« og »forskellige rettighedstyper«).
Skatteministeren siger altså indledningsvis, at  

 sondringen mellem »samme rettighed« og »forskellige rettigheder« bestod, da L  

 25 blev fremsat.
Han siger dernæst, at sondringen ikke bestod efter  

 vedtagelsen af L 25. Endelig siger han, at der ingen ændring er  

 sket.
 Jeg kan hertil kun bemærke, at en forudsætning  

 for, at man kan diskutere et udsagns sandhedsværdi, er, at udsagnet har  

 et meningsindhold.
Spørgsmål 3 og 4 På trods af, at jeg har anført, at disse to  

 spørgsmål for mig var de væsentligste, er de ikke  

 besvaret.
Skatteministerens svar oplyser, hvordan § 7   som den nu er  

 formuleret   skal forstås.
Det er uinteressant i forbindelse med  

 spørgsmålet, om den nugældende formulering indebærer  

 en ændring i forhold til L 208 og Stempeludvalgets formulering.
De  

 motivudtalelser, som jeg har udbedt mig skatteministerens stillingtagen til,  

omtales overhovedet ikke.
Spørgsmål 3 og 4 er altså  

 ubesvarede.
Spørgsmål 5 Stempeludvalgets udsagn om, at registreringsafgiften ikke  

 vil påvirke registreringsadfærden, er formentlig korrekt, fordi  

 Stempeludvalget udtalte sig om et lovforslag, der medførte, at  

 tinglysning af samme ret på forskellige ejendomme kun udløste  

 én afgift.
Når skatteministeren nu har foranlediget loven  

 ændret, er udsagnet meningsløst.
 Dette ses bedst, hvis man bevæger sig over til  

 ministerens noget besynderlige svar på spørgsmål 14.  

 Ministeren anfører her, at en nabo, der har erhvervet en portret »nok  

 vil afvise at blive sikret ved en vedtægtsændring«.  

 Følgelig mener ministeren ved svar på spørgsmål 14,  

  at »der er tale om et eksempel på, at registreringsafgiften ikke  

 påvirkes af registreringsadfærden«. (Jeg går ud fra, at der  

 skulle have stået »et eksempel på, at registreringsadfærden  

 ikke påvirkes af registreringsafgiften«).
Jamen har ministeren da slet ikke tænkt så  

 langt, at han har spurgt sig, hvad alternativet er? Jeg har i min korrespondance med ministeren som eksempel  

 anført, at en nabo til en ejerforening omfattende 100 lejligheder, der  

 vil sikre sin portret ved en lysning af en deklaration vedrørende  

 portretten, må betale 140.000 kr. for sådan lysning.
Der er  

 altså 3 muligheder:
 Man kan søge at sikre sig ved lysning af  

 vedtægter, der omtaler portretten.
 Naboen kan betale 140.000 kr. for at få sin ret lyst  

 (er der ikke truffet anden aftale, påhviler afgiftspligten ham).
 Han kan affinde sig med, at hans ret forbliver  

 utinglyst.
Hvis man nu f.eks. forestiller sig, at det for naboen  

 drejer sig om at sikre adgangen til en parkeringsplads, hvis værdi for  

 naboejendommen f.eks. kan sættes til 30.000 kr., er det så  

 sandsynligt, at han vil vælge mulighed 2) og betale de 140.000 kr.? Det er da muligt, at en af de molboer, der medvirkede til  

 at fordrive den stork, der trampede deres korn ned, ville vælge  

 mulighed 2, men nu ved skatteministeren jo udmærket, at ikke alle  

 danskere er molboer, og for os andre består valget altså mellem  

 mulighed 1) og mulighed 3).
 Det ved skatteministeren jo udmærket, og vi må  

 vel konstatere, at hans svar på såvel spørgsmål  5  

 som spørgsmål 14 er afgivet mod bedre vidende. (Det  

 må man da i det mindste håbe, for alternativet er endnu mindre  

 betryggende).
Nu kan man jo ikke vide nøjagtig, hvor  

 »smertegrænsen går«, d.v.s. hvor stor tinglysningsafgiften skal  

 være, før rettighedshavere undlader at lade deres rettigheder  

 tinglyse, men givet er det, at en fastholdelse af, at lysning af samme ret  

 på flere ejendomme medfører flere afgifter, i en række  

 tilfælde vil føre til, at rettighedshavere vil undlade at  

 tinglyse deres rettigheder.
Dette vil dels føre til provenutab for  

 staten, dels føre til en yderligere belastning af domstolene på  

 grund af de sager, der må forventes at opstå, når  

 eksstinktionsmulighederne forøges.
Jeg lægger en del vægt på  

 spørgsmål 5, fordi de omstændigheder, der  

 retfærdiggør Stempeludvalgets udtalelse om afgiftens manglende  

 indflydelse på registreringsadfærden, ikke foreligger efter  

 ændringen ved L 25. Skatteministerens »enighed« med Stempeludvalget er  

 derfor uinteressant.
Stempeludvalget udtaler sig om formuleringen i L 208.  

 Skatteministeren udtaler sig om formuleringen i L 25.
 Da skatteministerens udsagn på baggrund af L  

 25-formuleringen er oplagt urigtig, og da Stempeludvalgets udtalelse på  

 baggrund af L 208-formuleringen er lige så oplagt fornuftig og rimelig,  

 må vi vel konstatere, at Stempeludvalget og skatteministeren ikke har  

 været enige, når skatteministeren påstår, at der ikke  

 er sket nogen realitetsændring ved L 25 s vedtagelse.
Spørgsmål 8 Nu er jeg jo ikke statsretsekspert, så jeg må  

 ydmygt erkende, at jeg ikke forstår udsagnet om, at der »under  

 udvalgsbehandlingen blev etableret en administrativ lempelse til § 7«.
Kan  

 man virkelig gøre sådan noget, uden at loven indeholder  

 dispensationsadgang eller hjemmel til nærmere regulering? Og gør  

 den det? I en artikel, jeg skrev i Tidsskrift for Skatteret 1992,  

 s. 310 ff i anledning af, at Landsskatteretten ikke ville rette sig efter  

 vurderingsloven, før Vestre Landsret havde fortalt, at det skulle den,  

 skriver jeg i de afsluttende bemærkninger s. 318 bl.a.:
»Undertiden ser man, at ministerier ikke er særlig  

 omhyggelige ved formuleringen af loven. »Det behøver man jo ikke«,  

 synes man at mene, »man kan jo altid bagefter sende nogle cirkulærer ud  

 til de mennesker, der skal administrere loven, og fortælle, hvordan man  

 vil have det«.
Denne yderst beklagelige fremgangsmåde kunne man  

 måske ændre ved en striktere ordfortolkning af loven«.
Vi kan da forhåbentlig slå fast, at  

 administrative myndigheder ikke kan ændre loven   heller ikke gennem  

 uhjemlede »administrative lempelser«, selvom fremgangsmåden  

 selvfølgelig er lidt mindre odiøs, når der er tale om  

 lempelser og ikke skærpelser.
Når skatteministerens svar ikke  

 oplyser om hjemmelen til disse »administrative lempelser«, går jeg ud  

 fra, at hjemmelen ikke eksisterer, men jeg er da modtagelig for  

 belæring på dette punkt, hvis jeg tager fejl.
Indtil jeg oplyses  

 om andet, går jeg ud fra, at hjemmelen ikke eksisterer.
Behovet for »administrative lempelser« har tilsyneladende  

 været så presserende, at man har fundet det nødvendigt at  

 indføre sådanne uden hjemmel i loven.
Viser ikke også  

 dette, at der rent faktisk er sket en meget væsentlig skærpelse  

 af udgangspunktet ved L 25? Efter L 208 fulgte det, der nu figurerer som  

 »administrative lempelser«, jo simpelthen direkte af loven? I øvrigt forekommer det besynderligt, at man  

 »henter løsningen i panteretten« (skatteministerens svar s. 5 l. 7  

 f.n.), men det skal jeg ikke uddybe, da løsningen for så vidt er  

 rimelig.
Blot kunne man spørge: Hvis løsningen er rimelig,  

 hvorfor så ikke indarbejde det kriterium, man opererer med, i loven, i  

 stedet for at give en lov, der siger ét, for derefter at  

 indføre »administrative lempelser«, der går ud på noget  

 andet? Bemærkningerne under pkt. 8 om U 1998.916 H (skal  

 vel være U 1988.916) vender jeg tilbage til.
 Spørgsmål 9-10.
 Svaret her er noget af det mest groteske, jeg har set i  

 min juridiske karriere, hvorfor jeg nødsages til at gøre en del  

 ud af det.
Jeg skal indledningsvis bemærke, at jeg står  

 helt uforstående over for skatteministerens fremhævelse af, at  

 der »har været uenighed mellem Peter Blok og Hans Willumsen om  

 generalforsamlingens kompetence«.
Det fremgår helt klart af alt, hvad  

 jeg har skrevet, herunder af min Tinglysningskommentar s. 114 f., at Peter  

 Blok og jeg er 100 % enige om generalforsamlingens kompetence i  

 forbindelse med det der diskuterede spørgsmål.
Der kan  

 være nogle mindre afvigelser vedrørende tinglysningsdommerens  

 prøvelsespligt, men det kommer ikke vort problem ved.
 Det gør U 1988.916 H og U 1991.384 i øvrigt  

 heller ikke, da disse afgørelser relaterer sig til  

 spørgsmålet om dispositioner over særejendom,  

medens sagen om portretten vedrører spørgsmålet om  

 dispositioner over fællesejendom.
Man noterer sig ved læsningen af skatteministerens  

 svar, at ministeren slet ikke forsøger at uddybe kriteriet for  

 afgrænsningen af generalforsamlingens kompetence.
Han postulerer blot,  

 at en færdselsret til fordel for trediemand henhører under den  

 enkelte lejlighedsejers kompetence, fordi det er et indgreb i ejerens  

 individuelle rettigheder.
 Hvad er det for nogle »individuelle rettigheder«,  

 lejlighedsejerne menes at have over fællesarealer? Porten går jo  

 ikke i bedste »Big.Brother-stil« gennem de enkelte ejeres soveværelser.  

 Den befinder sig på fællesområder, som de enkelte ejere  

 ikke har »individuelle rettigheder over«, medmindre ejerforeningen da ved  

 sine kompetente organer gyldigt har stiftet sådanne.
Indledningsvis skal jeg endvidere indskyde den  

 bemærkning, at det forhold, at en sikring af en portret normalt ikke  

 vil ske gennem lysning af vedtægter (er vedtægtsfremmed), absolut  

 intet har at gøre med afgrænsningen af generalforsamlingens  

 kompetence.
Skatteministeren synes at lide af den tvangstanke, at enten kan  

 en beslutning naturligt inkorporeres i en vedtægt, eller også  

 falder den uden for generalforsamlingens kompetence.
Dette besynderlige  

 synspunkt kan kun skyldes, at han ikke har haft vilje eller evne til at  

 sætte sig ind i teorien på dette punkt.
 Da punktet er ret væsentligt, skal jeg tillade mig  

 at citere Peter Bloks doktorafhandling om Ejerlejligheder, 3. udg., s. 517  

 f:
»Ejerforeningen må endvidere   med simpelt eller  

 kvalificeret flertal   kunne indrømme trediemand, eventuelt en  

 lejlighedsejer en servitut over fællesejendom.
Imod det  

 anførte om flertallets kompetence til at stifte brugsrettigheder eller  

 servitutter kan ikke anføres den rent formelle betragtning, at  

 rettighederne skal tinglyses på de enkelte lejligheder, jf. foran.  

 Når der i medfør af normalvedtægtens § 1, stk. 4,  

 udtrykkelig kan træffes flertalsbeslutning om salg af dele af grunden,  

 må der som det mindre også kunne stiftes brugsrettigheder og  

 servitutter ved flertalsbeslutning.
Tinglysningsdommeren må altså  

 indføre retten på hver lejligheds blad (eventuelt ved henvisning  

 til det fælles blad) på grundlag af et dokument underskrevet af  

 de tegningsberettigede i medfør af en gyldig  

 generalforsamlingsbeslutning.« Der har mig bekendt aldrig i den juridiske litteratur  

 været rejst tvivl om, at Peter Bloks ovenfor citerede udsagn er  

 indlysende rigtige, og det forekommer mig helt utroligt, at  

 skatteministeren   uden overhovedet at sætte sig ind i den juridiske  

 teori på området og uden overhovedet at forsøge at  

 præcisere kriteriet for afgrænsningen af generalforsamlingens  

 kompetence, stempler Peter Bloks afgrænsning som forkert.
Det er imidlertid ikke det mest utrolige ved  

 skatteministerens svar på spørgsmål 9 og 10. Endnu mere  

 utroligt er det, at skatteministeren slet ikke opdager, at hans konklusion  

 ikke følger af hans afgrænsning af generalforsamlingens  

 kompetence.
Når han under pkt. 11 skriver, at han har  

 »forståelse for, at den ejer, der har stemt mod en beslutning, finder  

 det urimeligt at betale udgifterne herved, men det er en følge af  

 ejerlejlighedskonstruktionen«, så har han jo slet ikke gjort sig klart,  

 hvad der sker, hvis generalforsamlingen træffer en beslutning, som  

 falder uden for generalforsamlingens kompetence.
Sker det, afvises  

 dokumentet, og afgiftsspørgsmålet afgøres efter  

 afgiftslovens § 22, hvilket gør spørgsmålet, om der skal  

 betales én eller flere afgifter uaktuelt.
Når skatteministeren i svaret på  

 spørgsmål 9 og 10 skriver, at spørgsmålet, om  

 færdselsrettigheder lovligt kan vedtages af generalforsamlingen, i  

 sidste ende er et spørgsmål, der henhører under  

 domstolene og ikke afgiftsmyndigheden, så er det naturligvis helt  

 korrekt.
Men nu er tinglysningen jo en judiciel afgørelse, og i og med  

 at tinglysningsdommeren rent faktisk tinglyser en  

 generalforsamlingsbeslutning har han jo taget stilling derhen, at  

 beslutningen falder inden for generalforsamlingens kompetence.
Hvordan vil skatteministeren dog forklare, at den  

 tinglysningsdommer, der har tinglyst en generalforsamlingsbeslutning, fordi  

 han har lagt til grund, at generalforsamlingen var kompetent, ved beregningen  

 af afgiften skal lægge til grund, at generalforsamlingen ikke var  

 kompetent? Til slut blot en enkelt henstilling, som jeg ikke ved, om  

 Skatteudvalget kan eller vil følge, men her er i hvert fald mit  

 forslag:
Når skatteministerens svar viser, at der i  

 Skatteministeriet hverken er evne eller vilje til at give et ordentligt svar  

 på de spørgsmål, Skatteudvalget stiller, var det så  

 ikke en idé at spørge i Justitsministeriet, hvor man har mere  

 fod både på almindelige lovfortolkningsprincipper og på de  

 relevante formueretlige og tinglysningsmæssige problemer? Formuleringen af pkt. 5, stk. 1, 9. pkt.
Vi taler her om en ændring i formuleringen fra  

 lovudkastets 9. pkt., der lød: »3-8 pkt. gælder ikke for  

 tinglysning af pant for indekslån, der ydes efter de i realkreditloven  

 fastsatte retningslinier« til lovens formulering: »3-8. pkt. gælder  

 ikke for tinglysning af pant for indekslån, der ydes efter  

 realkreditloven.« Hvis ikke skatteministeren kan se, at den første  

 formulering klart omfatter også private lån, medens den sidste  

 formulering signalerer, at der skal sluttes modsætningsvis til  

 lån, der ikke  ydes efter realkreditloven   altså alle  

 andre lån end realkreditlån   så kan jeg ikke  

 hjælpe.
Også her vil jeg nok foreslå, at man beder  

 Justitsministeriets Lovkontor om hjælp.
Man kan simpelthen ikke  

 være bekendt, at vi skal ind i en lovs forarbejder for at se, hvad  

 meningen er, på områder, hvor det vil være helt problemfrit  

 at udtrykke sig både kort og klart.
Skatteministeriet Den 23. maj 2001 Til Folketingets Skatteudvalg Hermed fremsendes svar på spørgsmål nr.  

 240  af 21. maj 2001.
 (Alm. del   bilag 569).
Frode Sørensen /K.
Aasberg Karlsen Spørgsmål:
 Ministeren bedes kommentere henvendelsen af 19. maj 2001  

 fra Hans Willumsen om tinglysningsafgiftsloven, jf. alm. del   bilag 568,  

 herunder indhente justitsministerens kommentarer til de i henvendelsen rejste  

 problemstillinger.
 Svar:
 I anledning af Hans Willumsens henvendelse til  

 udvalget af 19. maj 2001 med bemærkninger til mit svar på  

 tidligere henvendelse fra Hans Willumsen om tinglysningsafgift (alm. del  

 bilag 499) kan jeg oplyse følgende:
 Efter at sagen har været forelagt  

 Justitsministeriet, kan jeg meddele, at det ikke vil være muligt til i  

 dag at udarbejde kommentarer til Hans Willumsens fornyede henvendelse.  

 Arbejdet hermed påregnes at tage godt en uges tid, hvorefter jeg vil  

 kommentere henvendelsen.
Skatteministeriet Den 29. maj 2001 Til Folketingets Skatteudvalg I besvarelse af spørgsmål nr. 240 af 21. maj  

 2001 (alm. del   bilag 569) fremsendes hermed mine kommentarer, således  

 at de er udvalget i hænde inden 2. behandlingen af L 217  

 (tinglysningsafgift) i morgen den 30. maj 2001.
 Justitsministerens kommentarer vil blive fremsendt til  

 udvalget, så snart de foreligger.
Frode Sørensen /K.
Aasberg Karlsen Spørgsmål:
 Ministeren bedes kommentere henvendelsen af 19. maj 2001  

 fra Hans Willumsen om tinglysningsafgiftsloven, jf. alm. del   bilag 568,  

 herunder indhente Justitsministeriets kommentarer til de i henvendelsen  

 rejste problemstillinger.
 Svar:
 I fortsættelse af mit foreløbige svar af 23.  

 maj 2001 har jeg følgende kommentarer til spørgsmålene i  

 Hans Willumsens fornyede henvendelse af 19. maj 2001  

 (spørgsmålsnumrene nedenfor er de, som fremgår af Hans  

 Willumsens fornyede henvendelse):
 Henvendelsen indeholder en række kommentarer til de  

 fleste af mine svar på de af Hans Willumsen den  24. april 2001  

 stillede 16 spørgsmål i relation til § 7 i  

 tinglysningsafgiftsloven samt ét spørgsmål i relation til  

 lovens § 5, stk. 1. Det gøres herunder gældende, at jeg ikke har  

 besvaret spørgsmål 3 og 4.
 Det er Hans Willumsens opfattelse, at der ved L 25  

 (1999/2000) er sket en skærpelse af afgiftsbetaling for tinglysning af  

 den samme ret på flere ejendomme.
 Det er derfor nødvendigt at sammenholde teksten fra  

 Stempeludvalgets betænkning nr. 1364/1998, lovforslaget L 208  

 (1998/1999) og L 25 overfor hinanden.
 § 7 var ved lovskitsen til betænkning 1364/1998  

 affattet således:
 For andre tinglysninger end omfattet af §§ 4-6, herunder  

 tinglysning af adkomstændring ved selskabers mv. fusion, fission,  

 omdannelse eller tilførsel af aktiver, udgør afgiften 1.200  

 kr., jf. dog § 8.
Stk. 2. Udløser anmeldelsen tinglysning af  

 forskellige rettigheder, udgør afgiften 1.200 kr. for hver  

 rettighedstype.
Udløser anmeldelsen tinglysning af samme rettighed  

 på flere faste ejendomme inden for samme retskreds eller i flere  

 løsøre genstande mv. udgør afgiften 1.200 kr.
 Bemærkningerne hertil var affattet  

 således:
I stk. 2 foreslås det, at afgiften udgør  

 1.200 kr. for hver rettighedstype, som anmeldelsen til tinglysning  

 vedrører.
Der er 3 rettighedstyper, adkomster, byrder og  

 pantehæftelser.
Bestemmelsen omhandler den enkelte anmeldelse til  

 tinglysning og ikke tilfælde, hvor der sker flere anmeldelser, f.eks.  

 fordi anmeldelserne vedrører flere faste ejendomme beliggende i flere  

 retskredse.
Indebærer anmeldelsen, at samme dokument (samme  

 elektroniske transaktion) udløser tinglysning af  flere forskellige  

 rettigheder, skal der således betales afgift for indføring i  

 hver af rettighedstyperne adkomster, byrder eller panthæftelser, som  

 den pågældende anmeldelse indebærer.
Indføring i  

 flere rubrikker vedrørende flere retsforhold i samme dokument  

 udløser flere afgifter.
F.eks. vil anmeldelsen af en servitut, som  

 samtidig lyses som byrde og som pantstiftende rettighed, udløse 2  

 afgifter.
Flere indføringer i samme rubriktype vil kun udløse  

 én afgift, selvom indføringerne vedrører flere  

 forskellige retsforhold, såfremt de forskellige retsforhold er mellem  

 samme parter.
Der vil således fortsat være mulighed for alene mod  

 betaling af én afgift, at et realkreditinstitut kan udfærdige en  

 relaksationserklæring vedrørende flere pantebreve, blot  

 panthæftelserne er mellem de samme  

 parter.......................................
 § 7 var ved L 208 affattet således:
 For andre tinglysninger end omfattet af §§ 4-6,  

 herunder tinglysning af adkomstændring ved selskabers m.v. fusion,  

 fission, omdannelse eller tilførsel af aktiver til sådanne  

 selskaber, udgør afgiften 1.400 kr., jf. dog § 8.
Stk. 2. Udløser anmeldelsen tinglysning af  

 forskellige rettigheder, udgør afgiften 1.400 kr. for hver  

 rettighedstype.
Udløser anmeldelsen tinglysning af samme rettighed  

 på flere faste ejendomme inden for samme retskreds eller i flere  

 løsøre genstande m.v., udgør afgiften 1.400 kr.
 Bemærkningerne hertil var affattet  

 således:
I stk. 2 foreslås det, at afgiften udgør  

 1.400 kr. for hver rettighedstype, som anmeldelsen til tinglysning  

 vedrører.
Der er 3 rettighedstyper, adkomster, byrder og  

 pantehæftelser.
Bestemmelsen omhandler den enkelte anmeldelse til  

 tinglysning og ikke tilfælde, hvor der sker flere anmeldelser, f.eks.  

 fordi anmeldelserne vedrører flere faste ejendomme beliggende i flere  

 retskredse.
Indebærer anmeldelsen, at samme dokument (samme  

 elektroniske transaktion) udløser tinglysning af  flere forskellige  

 rettigheder, skal der således betales afgift for indføring i  

 hver af rettighedstyperne adkomster, byrder eller panthæftelser, som  

 den pågældende anmeldelse indebærer.
Indføring i  

 flere rubrikker vedrørende flere retsforhold i samme dokument  

 udløser flere afgifter.
F.eks. vil anmeldelsen af en servitut, som  

 samtidig lyses som byrde og som pantstiftende rettighed, udløse 2  

 afgifter.
Flere indføringer i samme rubriktype vil kun udløse  

 én afgift, selvom indføringerne vedrører flere  

 forskellige retsforhold, såfremt de forskellige retsforhold er mellem  

 samme parter.
Der vil således fortsat være mulighed for alene mod  

 betaling af én afgift, at et realkreditinstitut kan udfærdige en  

 relaksationserklæring vedrørende flere pantebreve, blot  

 panthæftelserne er mellem de samme  

 parter.......................................
 § 7 var ved L 25 affattet således:
 For andre tinglysninger end omfattet af §§ 4-6,  

 herunder tinglysning af adkomstændring ved selskabers m.v. fusion,  

 fission, omdannelse eller tilførsel af aktiver til sådanne  

 selskaber, udgør afgiften 1.400 kr., jf. dog § 8.
Stk. 2. Udløser anmeldelsen tinglysning af  

 forskellige rettigheder, udgør afgiften 1.400 kr. for hver  

 rettighedstype.
Flere rettigheder af samme type vedrørende den samme  

 ejendom i samme anmeldelse udløser kun èn afgift, selvom  

 indføringerne vedrører flere forskellige rettigheder,  

 såfremt de forskellige rettigheder er mellem samme parter.
 Stk. 3. Udløser anmeldelsen tinglysning af samme  

 type rettighed på flere faste ejendomme indenfor samme retskreds eller  

 i flere løsøregenstande mv. udgør afgiften 1.400 kr.,  

 såfremt de forskellige rettigheder er mellem samme parter.
Stk. 4. Udløser anmeldelsen tinglysning af navne-  

 og adresseændringer udgør afgiften 1.400 kr.
Dette gælder  

 dog ikke, hvis anmeldelsen alene er begrundet i, at en af parterne, eller  

 den, som skal modtage meddelelser om pantet, selv skifter navn eller  

 ændrer adresse, uden at der sker et identitetskift.
 Bemærkningerne hertil var affattet  

 således:
Det fremgår ikke udtrykkeligt af ordlyden af  

 tinglysningsafgiftslovens § 7, at tinglysning af flere rettigheder af samme  

 type, eksempelvis panthæftelser, på en eller flere faste  

 ejendomme alene udløser én afgift i de tilfælde, hvor de  

 forskellige retsforhold er mellem samme parter.
Kravet til partsidentitet  

 fremgik alene af bemærkningerne til bestemmelsen i § 7, jf. lovforslag  

 L 208 1998/99, side 28 ff.
Det foreslås derfor, at bestemmelsen  

 tydeliggøres ved, at betingelsen om partsidentitet indsættes  

 direkte i lovteksten....
 Af hensyn til overskueligheden i § 7 foreslås det at  

 opdele § 7, stk. 2 i et stk. 2 og 3, således at stk. 2 omhandler  

 rettigheder i samme ejendom, medens stk. 3 omhandler rettigheder i flere  

 faste ejendomme. Ændringen har ingen materiel betydning ........
Spørgsmål 1 L 25 blev fremsat på baggrund af en henvendelse fra  

 Dommerforeningen om, at det kom til at fremgå udtrykkeligt af loven for  

 at undgå fortolkningstvivl, at der skal være identitet mellem  

 parterne, når der kun skal betales én afgift.
Når  

 lovbemærkningerne læses sammenholdt med lovteksterne, er der  

 efter min opfattelse overensstemmelse mellem betænkningen, L 208 og L  

 25 for kravet om samme parter for at opnå den afgiftsmæssige  

 begunstigelse.
Tinglysninger i tingbogen, personbogen eller bilbogen er  

 afgiftspligtige med visse undtagelser.
Tinglysningsafgiften er en  

 transaktionsbaseret afgift, og ikke længere en afgift på at  

 oprette et dokument, jf. lovens § 1.
Jeg kan kun drage konklusioner på ovenstående  

 grundlag.
Jeg finder derfor ikke, at Hans Willumsen har belæg for at  

 nå til den konklusion, at der i betænkningen er hjemmel til at  

 begrænse afgiftspligten til 1 x fast afgift i en situation, hvor den  

 samme rettighed (færdselsret)  vedrører flere parter.
Om  

 sondringen mellem flere parter og samme part se min besvarelse af  

 spørgsmål 3-4, 8 og 9-10 nedenfor.
 Spørgsmål 2:
Som angivet ovenfor, følger det af L 208 § 7, stk.  

 2, at anmeldelse til tinglysning af forskellige rettigheder udløser en  

 afgift på 1.400 kr. for hver rettighedstype.
Tinglysning af samme  

 rettighed på flere faste ejendomme indenfor samme retskreds  

 udløser en afgift på 1 x 1.400 kr.
Efter L 25 § 2, stk. 2, blev § 7 formuleret således,  

 at hvis en anmeldelse udløser tinglysning af forskellige rettigheder,  

 udgør afgiften 1.400 kr. for  hver rettighedstype.
Ved tinglysning af  

 flere rettigheder af samme type vedrørende den samme ejendom i samme  

 anmeldelse udløses en afgift på kr. 1.400, såfremt de  

 forskellige rettigheder er mellem de samme parter.
Det er således korrekt, at sondringen mellem samme  

 rettighed og forskellige rettigheder i L 208 er blevet afløst af en  

 sondring mellem samme rettighedstype og forskellige rettighedstyper i L 25.  

 Det følger imidlertid af bemærkningerne til L 208, § 7, side 33  

 at det afgørende for afgiftens beregning er, hvor mange forskellige  

 rubrikstyper, et dokument indføres i, og ikke hvor mange rettigheder,  

 dokumentet indeholder.
Det fremgår således, at hvis en anmeldelse  

 indebærer, at samme dokument udløser tinglysning af flere  

 forskellige rettigheder, skal der betales afgift for indføring i hver  

 af rettighedstyperne adkomster, byrder eller panthæftelser, som den  

 pågældende anmeldelse indebærer.  Allerede efter L 208 var  

 det derfor indføring i de enkelte rubrikstyper og ikke de  

 konkrete rettigheder, der blev indført, der var  

 afgørende for afgiftens størrelse.
Samtidig med at sondringen  

 mellem samme rettighedstype og forskellige rettighedstyper blev indsat i  

 lovteksten i L 25, blev der indsat et krav om »samme parter«.
Jeg henviser i  

 denne forbindelse til svarene  på spørgsmål 3 og 4  

 nedenfor.
Det er min opfattelse, at såfremt det var de enkelte  

 rettigheder, der udløste afgiften, ville det efter L 208  

 medføre, at i en situation hvor en servitut, der indeholdt mange  

 forskellige rettigheder, alle af samme type, skulle tinglyses, skulle der  

 betales afgift for hver enkelt rettighed.
Hvis en servitut indeholdt f. eks  

 en vejret, en anden brugsret og en vedligeholdelssespligt, ville det  

 udløse en afgift på 3 x 1.400 kr.  Som loven blev med L 25, hvor  

 der er den konkrete rettighedstype, der er afgørende for afgiften, vil  

 der i det forannævnte tilfælde alene skulle betales 1 x 1.400  

 kr., fordi de forskellige rettigheder er af samme type, forudsat at  

 bestemmelsens øvrige betingelser er opfyldt.
Det er derfor min  

 opfattelse, at med L 25 er bestemmelsen i § 7 gjort bredere end den var efter  

 L 208.
 Spørgsmål 3 og 4:
 Jeg forstår spørgsmålet sådan, at  

 det er opfattelsen, at der efter L 208 § 7, stk. 2, alene eksisterer et krav  

 om partsidentitet i det tilfælde, hvor der er tale om tinglysning af  

 forskellige rettigheder og ikke i det tilfælde, hvor der er tale om  

 tinglysning af samme rettighed.
 Det er korrekt, at bemærkningerne til § 7 i L 208,  

 side 33 til § 7 alene opstiller et krav om partsidentitet i det  

 tilfælde, hvor der sker tinglysning af flere forskellige retsforhold.  

 Der siges intet om det tilfælde, hvor der sker tinglysning af samme  

 retsforhold.
Jeg henleder imidlertid opmærksomheden på mit  

 svar ovenfor til spørgsmål 2, hvoraf det fremgår, at det  

 er indføring i den enkelte rubrikstype, der er afgørende for  

 afgiftens beregning og ikke hvorvidt der er tale om samme rettighed eller  

 forskellige rettigheder.
Dertil kommer, at det på baggrund af en  

 henvendelse fra Dommerforeningen blev besluttet at flytte kravet om  

 partsidentitet fra bemærkningerne til selve lovteksten.
Samtidig blev  

 bestemmelsen for overskuelighedens skyld delt op i et stk. 2, som  

 vedrører samme ejendom, og et stk. 3, som vedrører flere  

 forskellige ejendomme.
Med L 25 kom det således til at fremgå  

 udtrykkeligt af loven, at betingelsen  for, at der kun skal betales en afgift  

 er, at der er identitet mellem parterne.
Det fremgår af  

 bemærkningerne til L 25 vedrørende § 2, at den oprindelige  

 hensigt med § 7, stk. 2, i L 208 var at indføre en lempelse af § 7,  

 stk. 1, for retsforhold mellem samme parter.
Det var ikke hensigten at  

 give mulighed for at omgå bestemmelsen om betaling af en afgift  

 på 1.400 kr. ved at samle flere retsforhold i samme anmeldelse, f.eks.  

 i det tilfælde, hvor flere ejendomme ejes af forskellige ejere.  

 Om undtagelser hertil se min besvarelse af spørgsmål 8, 9 og 10  

 nedenfor.
Dette skal som nævnt sammenholdes med, at det efter  

 såvel L 208 som efter L 25 er indføring i den enkelte  

 rubrikstype, der er afgørende for afgiftens beregning.
Spørgsmål 5 Jeg har på spørgsmålet svaret, at  

 registreringsafgiften ikke skønnes at ville påvirke  

 registreringsadfærden.
Jeg kan godt forstå, at Hans Willumsen oplever, at  

 han står overfor et urimeligt afgiftskrav.
Imidlertid skal et  

 afgiftskrav virke effektivt og retfærdigt i forhold til de mange  

 måder, som mennesker indretter sig på, og  jeg mener fortsat, at  

 der er taget de nødvendige hensyn i forbindelse med  

 ejerlejlighedsforeninger.
Spørgsmål 8 Det er rigtigt, at der er gjort visse undtagelser fra  

 kravet til samme parter.
Det er sket i tilfælde, hvor der foreligger  

 tinglysningskompetance uden den enkelte ejers medvirken.
Det er sket på  

 grundlag af domspraksis vedrørende grundejerforeninger og  

 ejerlejlighedsforeninger.
Det er endvidere sket på grundlag af  

 tinglysningskompetance i forbindelse med ekspropriationsadgang.  

 Skatteministeren har redegjort herfor i forbindelse med L 208 og L 25. Da  

 skatteministerens svar til skatteudvalget er en del af forarbejderne til den  

 nu vedtagne lov, foreligger der den fornødne hjemmel.
Spørgsmål 9 og 10 Jeg forstår spørgsmålene således,  

 at der ønskes en uddybende forklaring af  Skatteministeriets sondring  

 mellem beslutninger truffet i ejerforeningens regi og beslutninger truffet af  

 den enkelte ejerlejlighedsejer.
Det fremgår af mit svar på  

 spørgsmål S 2184 (2000-2001), at det er et grundlæggende  

 princip ved fortolkning af tinglysningsafgiftsloven, at afgifterne beregnes  

 efter hvorledes den tinglysningsmæssige transaktion foregår.
I  

 forbindelse med tinglysningsafgiftslovens § 7, stk. 2 og 3, er det  

 afgørende for beregning af afgiften og for fortolkningen af begrebet  

 »samme parter«, om den enkeltes ejers medvirken er nødvendig til den  

 tinglysningsmæssige transaktion eller ikke.
Begrebet »samme parter«  

 medfører et krav om partsidentitet.
Det er således min opfattelse at der skal sondres  

 mellem de tilfælde, hvor den enkelte ejers medvirken, dvs. personlige  

 og direkte samtykke på dokumentet, ikke er nødvendig, for  

 eksempel hvor der er tale om tinglysning af beslutninger truffet på en  

 generalforsamling i en grundejerforening/ ejerforening, og de tilfælde,  

 hvor den enkelte ejers medvirken er nødvendig.
I det første  

 tilfælde er det min opfattelse, at kravet om partsidentitet er opfyldt.  

 I det sidste tilfælde er det min opfattelse, at  kravet ikke er  

 opfyldt.
Afgørende for om den enkelte ejers medvirken er  

 nødvendig eller ikke, er den tingbogsmæssige legitimation, jf.  

 tinglysningsloven § 10, stk. 1. Der skal her lægges vægt  

 på, om den konkrete disposition medfører et indgreb i den  

 enkelte lejlighedsejers individuelle rettigheder over lejligheden.
I den  

 forbindelse skal der for det første sondres mellem ejerforeningens  

 dispositioner over den enkelte lejlighed kontra dens dispositioner over  

 fælles arealer, og for det andet mellem dispositioner, der sker med  

 hjemmel i en vedtægt og dispositioner, der ikke har hjemmel i en  

 vedtægt.
For så vidt angår dispositioner over  

 fællesarealer må der yderligere sondres mellem de tilfælde,  

 hvor dispositionen kan betragtes som et indgreb i den enkelte ejers  

 individuelle rettighed forstået på den måde, at der sker en  

 krænkelse af den enkeltes berettigede forudsætninger ved  

 købet af lejligheden, jf. hertil Peter Blok »Ejerlejligheder«, 3.  

 udgave, side 505. Disse sondringer henhører under domstolene og ikke  

 under afgiftsmyndigheden.
Som nævnt knytter afgiftens beregning sig til den  

 tingbogsmæssige legitimation.
Afgiftsmyndigheden har tidligere meldt  

 ud, at generalforsamlingen i en ejerforening har den tingbogsmæssige  

 legitimation i de tilfælde, hvor der er tale om tinglysning af en  

 vedtægt eller en vedtægtsændring, truffet på  

 generalforsamlingen med det fornødne flertal, og hvor der ikke sker et  

 indgreb i den enkelte ejerlejlighedsejers individuelle rettigheder over  

 lejligheden.
Jeg er enig med Hans Willumsen i, at dette betyder, at en  

 ejerforening i visse tilfælde og under visse betingelser er kompetent  

 til at træffe beslutninger vedrørende fællesarealer.  

 Såfremt beslutningen er truffet på en generalforsamling med det  

 fornødne flertal, vil ejerforeningen have den fornødne  

 tingbogskompetence til at få lyst beslutningen uden den enkelte ejers  

 medvirken.
Dette sker selvfølgelig under forudsætning af, at  

 alle ovennævnte betingelser er opfyldt.
Såfremt en beslutning  

 vedrørende et fællesareal  medfører et indgreb i den  

 enkelte ejers individuelle rettigheder vil beslutningen alene kunne vedtages  

 på en generalforsamling med enstemmighed, dvs. at den enkelte ejer har  

 vetoret, jf. hertil Peter Blok, »Ejerlejligheder« 3. udgave side 505, side  

 512 og side 514. Indgrebet i den enkelte ejers individuelle rettigheder vil  

 være den ovennævnte krænkelse af de berettigede  

 forudsætninger ved købet af lejligheden Det er som Hans Willumsen skriver på side 5 korrekt,  

 at Peter Blok på side 517 f. skriver, at en ejerforening »må  

 endvidere   med simpelt eller kvalificeret flertal   kunne indrømme en  

 tredjemand, eventuelt en lejlighedsejer, en servitut over  

 fællesejendom.
Imod det anførte om flertallets kompetence til at  

 stifte brugsrettigheder og servitutter kan ikke anføres den rent  

 formelle betragtning, at rettighederne skal tinglyses på de enkelte  

 ejerlejligheder, jf. foran.
Når der i medfør af  

 normalvedtægtens § 1, stk. 4, udtrykkeligt kan træffes  

 flertalsbeslutninger om salg af dele af grunden, må der som det mere i  

 det mindre også kunne stiftes brugsrettigheder og servitutter ved  

 flertalsbeslutning.
Tinglysningsdommeren må altså indføre  

 retten på hver lejligheds blad (eventuelt ved henvisning til  

 fælles blad) på grundlag af et dokument underskrevet af de  

 tegningsberettigede i medfør af en gyldig  

 generalforsamlingsbeslutning.« Imidlertid fortsætter Peter Blok  

 afsnittet med at skrive: »Noget andet er, at navnlig stiftelse af en  

 omfattende brugsret kan være en så afgørende  

 indskrænkning i lejlighedsejernes adgang til at benytte  

 fællesejendom, at der må stilles krav om enighed«.
Det er min  

 opfattelse, at såfremt denne enighed opnås på  

 generalforsamlingen, vil ejerforeningen have den nødvendige  

 tingbogslegitimation til at få lyst beslutningen.
Denne tinglysning vil  

 i medfør af tinglysningsafgiftslovens § 7 udløse en afgift  

 på 1 x 1.400 kr., da vedtagelse af beslutningen i ejerforeningsregi  

 gør, at kravet om partsidentitet i loven er opfyldt   der er tale om  

 »samme parter«.
 § 5, stk.., 1. 9. pkt.
Jeg er enig i med Hans Willumsen i, at det ved en senere  

 revision af bestemmelsen vil være hensigtsmæssigt at de private  

 indekslån nævnes direkte i lovteksten.
Da der foreligger en  

 begunstigende tekst i lovbemærkningerne, er der ikke noget umiddelbart  

 behov herfor.
Det modsatte forhold gjorde sig derimod gældende ved L  

 25, hvor den skærpende tekst kun stod i lovbemærkningerne.  

 Teksten skulle derfor overføres til selve lovteksten.
Justitsministeriet Lovafdelingen Den 29. maj 2001 Folketinget Skatteudvalget Christiansborg 1240 København K Vedlagt fremsendes i 70 eksemplarer besvarelse af  

 spørgsmål nr. 244 af 23. maj 2001 fra Folketingets Skatteudvalg  

 (alm. del   bilag 582).
Frank Jensen /Lars Bay Larsen Besvarelse af spørgsmål nr. 244 af 23. maj  

 2001 fra Folketingets Skatteudvalg (Alm. del     bilag 582).
 Spørgsmål nr. 244:
 Ad samrådet den 23. maj 2001 om  

 samrådsspørgsmål L vedrørende en uddybende  

 redegørelse af justitsministerens bidrag til skatteministerens  

 kommende besvarelse af spørgsmål nr. 240 om henvendelsen af 19.  

 maj 2001 fra Hans Willumsen om tinglysningsafgiftsloven, jf. alm. del   bilag  

 578.
 Ministeren bedes tilsende udvalget sit talepapir fra  

 samrådet den 23. maj 2001.
 Svar:
 Det af Justitsministeriet udarbejdede udkast til  

 talepapir, der dannede grundlag for ministerens besvarelse den 23. maj 2001  

 af samrådsspørgsmål L (Alm. del   bilag 578),  

 vedlægges.
Udkast til tale Vedrørende samrådsspørgsmål L  

 fra Folketingets Skatteudvalg (L 217   bilag 578) Spørgsmål L:
 Ministeren anmodes om en uddybende redegørelse af  

 sit bidrag til den kommende besvarelse af spørgsmål nr. 240 om  

 en kommentar til problemstillingerne i henvendelsen af 19. maj 2001 fra Hans  

 Willumsen om tinglysningsafgiftsloven, jf. alm. del   bilag 569.
 Svar:
 Som det fremgår af det foreløbige svar  

 på spørgsmål nr. 240, som skatteministeren har afgivet i  

 dag, ville en nærmere gennemgang og analyse af problemstillingen  

 formentlig tage en god uges tid.
 Og nu, hvor jeg har haft lidt mere tid til at se på  

 sagen, mener jeg ikke umiddelbart, at det vil tjene noget formål at  

 gå i gang med en sådan øvelse.
 Sådan som jeg har forstået henvendelsen fra  

 Hans Willumsen, vedrører den hovedsageligt fortolkningen af  

 tinglysningsafgiftslovens § 7, stk. 3, som bl.a. omhandler  

 tinglysningsafgiften ved tinglysning af servitutter.
 § 7, stk. 3, har følgende ordlyd:
»Udløser anmeldelsen tinglysning af samme type  

 rettighed på flere faste ejendomme inden for samme retskreds eller i  

 flere løsøregenstande m.v., udgør afgiften 1.400 kr.,  

 såfremt de forskellige rettigheder er mellem samme parter.« Hans Willumsens henvendelse har efter det oplyste baggrund  

 i en konkret sag, hvor ejerforeningen i den ejendom, hvor Hans Willumsen ejer  

 en ejerlejlighed, har givet ejerne af naboejendommen en ret til at  

 køre gennem porten for at komme til deres parkeringspladser.
For at  

 sikre naboejendommens ret, skal den tinglyses på samtlige  

 ejerlejligheder.
I denne situation skal der efter Skatteministeriets  

 opfattelse betales 1.400 kr. for hver ejerlejlighed, fordi der er tale om  

 rettigheder mellem forskellige parter (de forskellige ejerlejlighedsejere).  

 Hans Willumsen er uenig i dette og mener, at der kun skal betales én  

 gang 1.400 kr. for lysning på samtlige ejerlejligheder.
 Spørgsmålet om, hvorvidt reglerne  

bør være sådan, at der kun skal betales én  

 gang 1.400 kr. i denne situation, det er efter min opfattelse et rent  

 (skatte)politisk spørgsmål, som jeg   som justitsminister   ikke  

 finder at burde udtale mig om.
 Med hensyn til det konkrete tilfælde, som Hans  

 Willumsen omtaler, synes jeg, man må sige, at det mest har karakter af  

 en konkret tvist mellem ejerne af ejerlejlighederne og afgiftsmyndighederne.  

 Dette spørgsmål bør afklares i det administrative  

 rekurssystem (Landsskatteretten) eller ved domstolene.
 På den baggrund finder jeg det ikke  

hensigtsmæssigt, at jeg som justitsminister skal optræde som  

 »dommer« i denne sag ved at komme med udtalelser om fortolkningen af  

 tinglysningsafgiftsloven.
Skatteministeriet Den 29. maj 2001 Til Folketingets Skatteudvalg I besvarelse af spørgsmål nr. 240 af 21. maj  

 2001 (Alm. del   bilag 569) følger vedlagt kommentarer indhentet fra  

 Justitsministeriet.
Frode Sørensen /K.
Aasberg Karlsen Spørgsmål:
 Ministeren bedes kommentere henvendelsen af 19. maj fra  

 Hans Willumsen om tinglysningsafgiftsloven, jf. alm. del   bilag 568,  

 herunder indhente Justitsministeriets kommentarer til de i henvendelsen  

 rejste problemstillinger.
 Svar:
 I fortsættelse af mit foreløbige svar af 23.  

 maj 2001 og mit svar af 29. maj 2001 følger nedenfor kommentarer  

 indhentet fra Justitsministeriet.
 Justitsministeriet udtaler:
 »Folketingets Skatteudvalg har den 21. maj 2001 stillet  

 følgende spørgsmål til skatteministeren  

 (spørgsmål nr. 240, jf. alm. del   bilag 569):
»Ministeren bedes kommentere henvendelsen af 19. maj 2001  

 fra Hans Willumsen om tinglysningsafgiftsloven, jf. alm. del   bilag 568,  

 herunder bedes indhentet justitsministerens kommentarer til de i henvendelsen  

 rejste problemstillinger.« Justitsministeren har endvidere i et samråd i  

 Folketingets Skatteudvalg den 23. maj 2001 besvaret spørgsmål  

 nr.
L fra Skatteudvalget, der ligeledes vedrører henvendelsen af 19.  

 maj 2001 fra hans Willumsen.
 Under samrådet anførte justitsministeren  

 bl.a., at den sag, som er omtalt i brevet fra Hans Willumsen mest har  

 karakter af en konkret tvist mellem ejerne af lejlighederne i en ejerforening  

 og afgiftsmyndighederne.
 Spørgsmålet bør derfor afklares i det  

 administrative rekurssystem (Landsskatteretten) eller ved domstolene.  

 På den baggrund findes det ikke hensigtsmæssigt, at  

 justitsministeren kommer med udtalelser om fortolkningen af  

 tinglysningsafgiftsloven og derved kommer til at fungere som dommer i sagen.
Justitsministeriet har ikke yderligere bidrag til  

 besvarelsen af spørgsmål nr. 240.« Jeg kan henholde mig hertil.
