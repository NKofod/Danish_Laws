 I medfør af § 5, § 6 og § 76, stk. 2 i lov nr. 1065 af 23. december 1992  

 om radio- og fjernsynsvirksomhed fastsættes:
Gyldighedsområde § 1.  Bekendtgørelsen gælder for fællesantenneanlæg og  

 andre kabelanlæg (herunder forbindelser til og mellem sådanne anlæg), der  

 benyttes til fordeling af lyd- og billedprogrammer til lokaler, der anvendes  

 til privat beboelse.
Disse anlæg benævnes herefter programfordelingsanlæg.  

 Kjøbenhavns Telefon Aktieselskab, Jydsk Telefon A/S, Fyns Telefon A/S og Tele  

 Sønderjylland A/S betegnes i det følgende de regionale televirksomheder.
 Stk. 2.  Ved programfordelingsanlæg, der ved hjælp af  

 kabel tilsluttes et hovedfordelingspunkt - herefter benævnt HF-punkt -  

 etableret af en regional televirksomhed, omfattes såvel anlægget som  

 tilslutningskablet af de tekniske bestemmelser, jf. § 8.
 Stk. 3.  Forbindes to eller flere programfordelingsanlæg  

 ved hjælp af kabel, gælder de tekniske bestemmelser også for de sammenkoblede  

 programfordelingsanlæg inklusive eventuelt tilslutningskabel fra et HF-punkt  

 i det offentlige telenet.
 Stk. 4.  De regionale televirksomheders anlæg for  

 fremføring af programmer til og med HF-punkterne i de enkelte kommuner er  

 ikke omfattet af bekendtgørelsen.
Oprettelsestilladelse § 2.  Programfordelingsanlæg må kun oprettes, når der  

 er indhentet oprettelsestilladelse hos Telestyrelsen.
 Stk. 2.  Oprettelsestilladelse kan kun gives til ejeren  

 af eller lejere i ejendomme, der omfattes af sådanne anlæg, samt til  

 kommunale myndigheder og de regionale televirksomheder.
Stk. 3.  En oprettelsestilladelse kan betinges af, at  

 anlæggets udformning er hensigtsmæssig i forhold til en godkendt  

 signalfordelingsplan for det pågældende geografiske område eller et forslag  

 til plan, hvorom der er enighed mellem den regionale televirksomhed og  

 kommunen, jf.
Lov om radio- og fjernsynsvirksomhed § 6, stk. 2.
 Stk. 4.  En oprettelsestilladelse, der omfatter  

 etablering af et tilslutningskabel til et HF-punkt, kan betinges af, at der  

 gives andre programfordelingsanlæg i det pågældende geografiske område adgang  

 til at tilslutte sig det pågældende kabel på rimelige betingelser, hvis disse  

 anlæg i henhold til en godkendt signalfordelingsplan skal forsynes gennem  

 tilslutningskablet.
 Stk. 5.  En oprettelsestilladelse indebærer ikke nogen  

 eneret til oprettelse af programfordelingsanlæg i det pågældende geografiske  

 område.
 Stk. 6.  Der gives kun oprettelsestilladelse til  

 programfordelingsanlæg, der overskrider en kommunegrænse, hvis særlige lokale  

 forhold gør sig gældende, f.eks. hvis den samlede bebyggelse som  

 programfordelingsanlægget skal betjene gennemskæres af en kommunegrænse.
 § 3.  Ansøgning om oprettelsestilladelse indgives til:
Telestyrelsen Holsteinsgade 63 2100 København Ø Ansøgning indgives på en særlig blanket.
En ansøgning, der omfatter et  

 anlæg for flere ejendomme med forskellige ejere, skal underskrives af  

 samtlige ejere, jf. dog stk. 2. Dette gælder dog ikke hvis anlægget etableres  

 af kommunale myndigheder eller regionale televirksomheder.
Stk. 2.  Der skal oprettes en ejersammenslutning, når  

 der er mere end 5 forskellige ejere.
Ejersammenslutningen er ansvarlig for  

 programfordelingsanlæggets oprettelse og drift.
Ansøgningen skal være  

 underskrevet af den eller dem, der kan forpligte sammenslutningen, eller af  

 en fælles administrator for ejendommene.
Kopi af beslutningen om anlæggets  

 etablering, sammenslutningens vedtægter og medlemsliste skal vedlægges  

 ansøgningen.
Stk. 3.  Lejere, der ønsker at etablere et  

 programfordelingsanlæg, skal være sammensluttet i et antennelav, en  

 antenneforening eller lignende sammenslutning.
Kopi af beslutningen om  

 anlæggets etablering, sammenslutningens vedtægter og medlemsliste skal  

 vedlægges ansøgningen.
Ansøgningen skal være underskrevet af den eller dem,  

 der kan forpligte sammenslutningen.
Ansøgningen skal være ledsaget af  

 dokumentation for, at ejeren eller ejerne af de omfattende ejendomme er  

 indforstået med anlæggets etablering.
 Stk. 4.  Telestyrelsen kan til brug for vurdering af  

 anlægget kræve indsendt oplysninger om anlæggets udformning, jf. § 2, stk. 3  

 og 4.
 § 4.  I henhold til Lov om radio- og  

 fjernsynsvirksomhed, § 5, stk. 3, kan tilladelse til oprettelse og drift af  

 programfordelingsanlæg og forbindelser til og mellem programfordelingsanlæg  

 betinges af, at den regionale televirksomhed mod betaling senere kan erhverve  

 de dele af de pågældende anlæg, som er nødvendige af hensyn til udbygning af  

 det offentlige telenet, (frikøb). Vilkårene for en eventuel overtagelse, der  

 ikke kan omfatte programfordelingsanlægget som helhed, knyttes til såvel  

 oprettelsestilladelsen som brugstilladelsen, jf. § 9, stk. 2.
 Stk. 2.  Inden der udstedes oprettelsestilladelse  

 indhenter Telestyrelsen en udtalelse fra den regionale televirksomhed med  

 sigte på eventuelle ønsker, jf. stk. 1. Hvis televirksomheden ikke kan tage  

 endelig stilling til sagen på grundlag af oplysningerne om anlæggets  

 udformning, kan oprettelsestilladelsen påføres et generelt vilkår om  

 eventuelt frikøb.
Stk. 3.  Telestyrelsen indhenter en udtalelse fra  

 kommunen, inden der udstedes oprettelsestilladelse.
Telestyrelsen vurderer  

 blandt andet på baggrund af udtalelsen, om der ved eventuel tilslutning til  

 det offentlige telenet sker en hensigtsmæssig udnyttelse af de  

 tilslutningsmuligheder, der er indeholdt i signalfordelingsplanlægningen for  

 den pågældende kommune, jf. § 2, stk. 3.
 § 5.  Oprettelsestilladelsen fritager ikke for at  

 indhente gravetilladelse, byggetilladelse m.v. hos andre berørte myndigheder.
 Stk. 2.  Oprettelsestilladelsen omfatter ikke forhold  

 med relation til ophavsretsspørgsmål og lignende.
 § 6.  En installatør må først påbegynde installation  

 af et programfordelingsanlæg, når der foreligger dokumentation for, at  

 Telestyrelsen har udstedt en oprettelsestilladelse for anlægget.
Stk. 2.  Installatøren skal give den regionale  

 televirksomhed meddelelse om nedlægning af kabler i vej eller fortov senest 8  

 dage før nedlægningen påbegyndes.
Meddelelsen skal indeholde en nøjagtig  

 angivelse af den planlagte kabelføring.
 § 7.  En oprettelsestilladelse mister sin gyldighed,  

 hvis installationsarbejdet ikke i væsenligt omfang er påbegyndt senest 12  

 måneder efter oprettelsestilladelsens udstedelsesdato.
Tekniske bestemmelser, brugstilladelse og  

 ejerforhold § 8.  Reglerne om den tekniske udførelse af  

 programfordelingsanlæg fastsættes af Telestyrelsen i »Tekniske  

 bestemmelser for fællesantenneanlæg m.v.«, herefter benævnt tekniske  

 bestemmelser.
§ 9.  Installatøren af et programfordelingsanlæg er  

 ansvarlig for, at de tekniske bestemmelser overholdes, herunder at der kun  

 anvendes materiel, der er typegodkendt eller typeregistreret af  

 Telestyrelsen.
Typegodkendelsen eller typeregistreringen skal foreligge inden  

 installationen påbegyndes.
Installatøren skal sørge for, at der, inden 6  

 måneder efter at anlægget er sat i drift, indsendes dokumentation til  

 Telestyrelsen for, at anlægget opfylder de tekniske bestemmelser.
Anlægget  

 anses for at være i drift, når det er til rådighed for en eller flere af de  

 tilsluttede.
Stk. 2.  Telestyrelsen udsteder - eventuelt efter  

 foretagne stikprøver - en brugstilladelse til indehaveren af  

 oprettelsestilladelsen, hvis de tekniske bestemmelser anses for opfyldt.  

 Eventuelle vilkår for den regionale televirksomheds senere overtagelse af  

 dele af anlægget, som i henhold til § 4, stk. 1 var knyttet til  

 oprettelsestilladelsen, medtages i brugstilladelsen.
Hvis der i forbindelse  

 med oprettelsestilladelsen er anført et generelt vilkår om overtagelse i  

 henhold til Lov om radio- og fjernsynsvirksomhed § 5, stk. 3 indhenter  

 Telestyrelsen en fornyet udtalelse fra televirksomheden.
På grundlag heraf  

 kan et eventuelt mere specifikt overtagelsesvilkår knyttes til  

 brugstilladelsen.
 Stk. 3.  Installatøren skal, inden for en frist der  

 fastsættes af Telestyrelsen, berigtige påviste fejl eller mangler og på  

 forlangende indsende ny dokumentation for, at anlægget opfylder de tekniske  

 bestemmelser, hvis den tidligere indsendte dokumentation eller en  

 stikprøvekontrol viser, at anlægget ikke opfylder de tekniske bestemmelser.
 Stk. 4.  Telestyrelsen kan foretage en fornyet kontrol,  

 hvis der konstateres fejl eller mangler i forbindelse med en  

 stikprøvekontrol.
 § 10.  Hvis fristerne, der er fastsat i § 9, stk. 1 og  

 3, ikke overholdes, kan Telestyrelsen forlange, at anlægget sættes ud af  

 drift, indtil der foreligger dokumentation for, at de tekniske bestemmelser  

 er opfyldt.
 § 11.  Programfordelingsanlæg kan kun ejes af ejeren  

 af eller lejerne i ejendomme, der omfattes af anlægget, samt af kommunale  

 myndigheder og de regionale televirksomheder.
 Stk. 2.  Ejerskabet omfatter anlægget som helhed, samt  

 retten til af disponere over anlæggets fulde programkapacitet.
 Stk. 3.  Telestyrelsen kan i særlige tilfælde give  

 tilladelse til, at andre end de i stk. 1 bestemte kan eje specielt udstyr,  

 der eventuelt indgår i et programfordelingsanlæg.
 Stk. 4.  Ejeren af anlægget kan ved overdragelse af  

 brugstilladelsen, jf. § 12, stk. 4, overdrage dispositionsretten over  

 anlægget, herunder retten til at disponere over anlæggets programkapacitet.
 Stk. 5.  Ejeren eller den, der har fået overdraget  

 brugstilladelsen i henhold til stk. 4, kan ikke fraskrive sig retten til at  

 disponere over anlæggets nuværende eller fremtidige programkapacitet eller  

 dele heraf.
 § 12.  Indehaveren af en brugstilladelse skal  

 vedligeholde anlægget således, at det til stadighed opfylder de tekniske  

 bestemmelser, der var gældende på tidspunktet for udstedelse af  

 brugstilladelsen.
Stk. 2.  Telestyrelsen kan inddrage brugstilladelsen,  

 hvis driften af et programfordelingsanlæg giver anledning til berettigede  

 klager fra de tilsluttede over anlæggets funktion.
Telestyrelsen kan til brug  

 for udstedelse af en ny brugstilladelse pålægge ejeren af  

 programfordelingsanlægget at indsende ny dokumentation for, at anlægget  

 opfylder de tekniske bestemmelser, jf. § 9. Telestyrelsen fastsætter en frist  

 for indsendelse af dokumentation.
 Stk. 3.  Telestyrelsen skal til stadighed holdes  

 underrettet om, hvem der tegner programfordelingsanlægget.
 Stk. 4.  En brugstilladelse kan kun overdrages til  

 ejeren af eller lejerne i ejendomme, der er omfattet af anlægget, til  

 kommunale myndigheder eller til den regionale televirksomhed.
Mindre programfordelingsanlæg § 13.  For programfordelingsanlæg, der ikke omfatter  

 mere end 25 privatbeboelser, og som kun fordeler programmer, der modtages med  

 egne antenner, skal der ikke indhentes oprettelsestilladelse, hvis anlægget  

 oprettes af ejerne af de pågældende beboelser.
 Stk. 2.  Installatøren er ansvarlig for, at anlægget  

 udføres i overensstemmelse med de tekniske bestemmelser, herunder at det  

 anvendte materiel ved installationens påbegyndelse er typegodkendt eller  

 typeregistreret af Telestyrelsen, der skal dog ikke indsendes dokumentation i  

 henhold til § 9.
 Stk. 3.  Programfordelingsanlæg, der er omfattet af stk.  

 1, skal vedligeholdes således, at det til stadighed opfylder de tekniske  

 bestemmelser, der var gældende på tidspunktet for etableringen.
Udbygning og ændring af  

 programfordelingsanlæg § 14.  Der skal indhentes supplerende  

 oprettelsestilladelse forud for udbygning af bestående programfordelingsanlæg  

 ud over det geografiske område, som oprettelsestilladelsen omfatter, jf.  

 kapitel 2.
 Stk. 2.  Der skal indhentes en ny eller supplerende  

 oprettelsestilladelse, hvis et programfordelingsanlæg ønskes udbygget med en  

 anden udformning end den, der blev godkendt i forbindelse med  

 oprettelsestilladelsen, jf. kapitel 2.
 Stk. 3.  Der skal indhentes supplerende  

 oprettelsestilladelse for enhver etablering af forbindelser fra et af den  

 regionale televirksomhed oprettet HF-punkt til eksisterende  

 programfordelingsanlæg, jf. kapitel 2.
 Stk. 4.  Ved enhver udvidelse eller ændring af et  

 programfordelingsanlæg (f.eks. ved udvidelse af kanalantallet, kanalændring  

 eller lignende) skal der indsendes ny eller supplerende dokumentation for, at  

 anlægget opfylder de tekniske bestemmelser, jf. § 9. Dokumentationen skal  

 indsendes af den, der foretager udvidelsen eller ændringen.
Programfordeling § 15.  Ejere af programfordelingsanlæg skal under  

 iagttagelse af reglerne i kapitel 7 træffe beslutning om, hvilke lyd- og  

 billedprogrammer, der skal fordeles i anlægget.
 Stk. 2.  Ejere af programfordelingsanlæg skal være part  

 i alle aftaler, der indgås om fordeling af programmer i anlægget.
 Stk. 3.  De aftaler, der er nævnt i stk. 2 skal  

 indeholde en angivelse af navnene på de pågældende lyd- og billedprogrammer  

 samt samtlige vilkår for fordelingen af disse i anlægget, herunder  

 betalingsvilkår, opsigelsesvilkår og vilkår for ændringer i  

 programsammensætningen m.v.
 Stk. 4.  Ejere af programfordelingsanlæg, der ikke ejes  

 af brugerne, skal sikre, at enhver aftale om programfordeling indeholder  

 bestemmelser, hvorefter fordelingen af det/de pågældende programmer i  

 anlægget kan bringes til ophør med et opsigelsesvarsel på maksimalt et år.
Stk. 5.  Indehaveren af brugstilladelsen kan træde i  

 ejerens sted, jf. stk. 1-4, hvis ejeren ved overdragelse af brugstilladelsen  

 har overdraget dispositionsretten til anlæggets nuværende eller fremtidige  

 programkapacitet.
Ejeren kan dog ikke fraskrive sig det ansvar, som følger af  

 reglerne i kapitel 7.
 Stk. 6.  Telestyrelsen kan kræve de aftaler, som er  

 nævnt under stk. 2, forevist.
Programvalg og brugerindflydelse § 16.  Ejere af programfordelingsanlæg, der ikke ejes  

 af brugerne selv, skal inddrage samtlige brugere i beslutninger om  

 programvalg og ændringer heri ved at indhente forslag fra brugerne.
Det  

 påhviler ligeledes ejere af sådanne anlæg at efterkomme eventuelle forslag om  

 ændring af programvalg, som fremsættes på brugernes egen foranledning, jf.  

 dog § 18, stk. 1 samt Lov om radio- og fjernsynsvirksomhed § 4. Brugernes  

 forslag er bindende for ejeren af det enkelte programfordelingsanlæg, jf. dog  

 § 18, stk. 2.
 Stk. 2.  Ejere af et programfordelingsanlæg kan med  

 henblik på beslutninger om programvalg forlange, at brugerne sammensluttes i  

 en forening eller lignende, herunder at eventuelle forskellige foreninger  

 bestående af brugere af anlægget danner en fællesforening eller lignende.
 § 17.  Brugere, der er sammensluttet i en forening  

 eller lignende sammenslutning med det formål at varetage brugernes interesser  

 om programfordelingsanlæggets brug, anses for inddraget i beslutningerne om  

 programvalg, når der er indhentet forslag fra sammenslutningen.
 Stk. 2.  Brugere, der ikke er sammensluttet i en  

 forening eller lignende, anses for at være inddraget i beslutningerne, når  

 der er indhentet forslag fra:
 Stk. 3.  Når et programfordelingsanlæg omfatter flere af  

 de i stk. 2, nr. 1-6, nævnte grupper af brugere, vil brugerindflydelsen være  

 gennemført, hvis der indhentes forslag til programvalg fra en sammenslutning  

 af brugergrupperne.
 Stk. 4.  Hos Telestyrelsen kan rekvireres vejledende  

 retningslinjer for valg af programmer i programfordelingsanlæg, herunder  

 regler der tilgodeser mindretals programønsker.
 § 18.  Ejeren af et programfordelingsanlæg er kun  

 forpligtet til at efterkomme eventuelle ønsker fra brugerne om ændringer i  

 programsammensætningen een gang hvert andet år.
 Stk. 2.  Ejeren er kun forpligtet til at efterkomme  

 brugernes ønsker om programsammensætningen, i det omfang det sikres, at de  

 udgifter, der er forbundet hermed, dækkes.
Tilsyn og kontrol § 19.  Ejere og brugere af programfordelingsanlæg skal  

 give Telestyrelsens tilsynsførende adgang til mod særlig legitimation at  

 kontrollere, at anlæggene opfylder de tekniske bestemmelser og vilkårene for  

 oprettelsestilladelsen og brugstilladelsen.
Forskellige bestemmelser § 20.  Ejere af programfordelingsanlæg har pligt til  

 på rimelige vilkår at give eventuelt interesserede adgang til at tilslutte  

 sig anlægget, hvis anlæggets kapacitet giver mulighed herfor.
§ 21.  Et programfordelingsanlæg må ikke benyttes  

 således, at det giver anledning til forstyrrelser af teletjenester, herunder  

 radiofoni- og fjernsynsmodtagning.
Telestyrelsen kan kræve anlægget ændret,  

 hvis det giver anledning til forstyrrelse.
Dette gælder selv om anlægget i  

 øvrigt opfylder de tekniske bestemmelser.
Gebyrer § 22.  Ministeriet for Kommunikation og Turisme  

 fastsætter gebyrer for udstedelse og overdragelse af tilladelser,  

 typegodkendelser, typeregistreringer, markedskontrol m.v. i henhold til  

 bekendtgørelsen.
 Stk. 2.  Telestyrelsen kan efter anmodning og mod gebyr  

 udstede brugstilladelse for programfordelingsanlæg, der ikke er omfattet af  

 bekendtgørelsens regler om oprettelses- og brugstilladelse (f.eks. hoteller,  

 institutioner uden privatbeboelse m.m. og de i § 13 nævnte anlæg), jf. § 9,  

 stk. 2.
 Stk. 3.  Telestyrelsen kan efter anmodning fra et anlægs  

 ejer og mod gebyr udfærdige kopi af dokumentationen, som er nævnt i § 9, stk.  

 1.
Overtrædelse § 23.  Overtrædelse af bestemmelserne i § 2, stk. 1, §  

 6, § 9, stk. 1 og 3, § 10, § 11, § 12, stk. 1-3, § 13, stk. 2 og 3, § 14, §  

 15, § 16, jf. § 17 og § 18, og § 19 straffes med bøde.
Stk. 2.  Er en overtrædelse begået af et aktieselskab,  

 anpartsselskab, andelsselskab eller lignende, kan der efter § 76, stk. 3 i  

 lov nr. 1065 af 23. december 1992 om radio- og fjernsynsvirksomhed pålægges  

 selskabet som sådant bødeansvar.
Er overtrædelsen begået af en kommune eller  

 et kommunalt fællesskab, jf. § 60 i Lov om kommunernes styrelse, kan der  

 pålægges kommunen eller det kommunale fællesskab som sådant bødeansvar.
Overgangsbestemmelser § 24.  Programfordelingsanlæg, der kun omfatter en  

 ejendom, og som er etableret før den 1. april 1972, vil kunne benyttes og  

 udvides med flere funktioner eller flere tilslutninger inden for samme  

 ejendom uden godkendelse af det bestående anlæg på betingelse af, at der ikke  

 efter de på etableringstidspunktet gældende regler har været krævet  

 måleattest.
Udvidelsen betragtes som et nyt anlæg og er underkastet reglerne  

 i denne bekendtgørelse.
De i medfør af tidligere bekendtgørelser udstedte  

 oprettelses- og brugstilladelser har fortsat gyldighed efter nærværende  

 bekendtgørelses bestemmelser.
Ikrafttrædelsesbestemmelser § 25.  Bekendtgørelsen træder i kraft den 15. februar  

 1994.
 Stk. 2.  Bekendtgørelse nr. 442 af 11. juni 1990  

 ophæves.
