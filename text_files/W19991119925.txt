 Der blev klaget over, at lægen ændrede den hidtidige  

 medikamentelle behandling fra Ketogan 5 mg med udlevering af 50 tabletter  

 hver 14. dag til Ketodur 10 mg med udlevering af 60-80 tabletter hver 14.  

 dag.
Klager over ordination af  

 afhængighedsskabende medicin Patientklagenævnet fandt ikke grundlag for kritik af  

 den behandling, lægen gav patienten i forbindelse med ændring af  

 den medikamentelle behandling.
Nævnet kunne oplyse, at Ketogan er et morfinlignende  

 lægemiddel med relativ kort virkningstid, og med en hurtig  

 indsættende høj koncentration, der har visse ligheder med, hvad  

 virkningen er ved f.eks. heroinindtagelse.
Tilsvarende virkning opnås  

 ikke med Ketodur, der dog for så vidt angår den smertestillende  

 effekt er identisk med Ketogan.
 Videre kunne nævnet oplyse, at det følger af  

 Sundhedsstyrelsens cirkulære om ordination af  

 afhængighedsskabende lægemidler, at den behandlende læge  

 skal være særlig opmærksom på, at der ved brug af de  

 ordinerede lægemidler kan fremkaldes eller vedligeholdes  

 lægemiddelafhængighed, ligesom lægen har et stort ansvar  

 for bedst muligt at sikre, at den ordinerede medicin ikke sælges og  

 misbruges.
