Bekendtgørelse om hel eller delvis opbevaring her i landet af personoplysninger, der behandles i nærmere bestemte it-systemer, og som føres for den offentlige forvaltning I medfør af § 3, stk. 9, i lov nr. 502 af 23. maj 2018 om supplerende bestemmelser til forordning om beskyttelse af fysiske personer i forbindelse med behandling af personoplysninger og om fri udveksling af sådanne oplysninger (databeskyttelsesloven) og § 27, stk. 3, i lov nr. 410 af 27. april 2017 om retshåndhævende myndigheders behandling af personoplysninger, som ændret ved lov nr. 503 af 23. maj 2018, og efter forhandling med forsvarsministeren, finansministeren, indenrigs- og boligministeren og klima-, energi- og forsyningsministeren fastsættes:
 § 1. It-systemer, der er nævnt i bilag 1, skal føres her i landet.
 § 2. Bekendtgørelsen træder i kraft den 14. februar 2022.
 Stk. 2. Bekendtgørelse nr. 1104 af 30. juni 2020 om helt eller delvis opbevaring her i landet af personoplysninger, der behandles i nærmere bestemte it-systemer, og som føres for den offentlige forvaltning ophæves.
