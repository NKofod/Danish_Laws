(virus-abort hos heste) I medfør af lov nr. 156 af 14. april 1920 om smitsomme sygdomme hos  

 husdyrene fastsættes herved følgende.
 § 1.  Virus-abort hos heste henregnes under de i § 10,  

 A, i lov nr. 156 af 14. april 1920 om smitsomme sygdomme hos husdyrene nævnte  

 mildere smitsomme sygdomme, hvorefter ejeren eller den, som på hans vegne  

 fører tilsyn med dyrene, skal gøre anmeldelse til en dyrlæge, når han nærer  

 mistanke om, at sygdommen er til stede.
 Stk. 2.  Såfremt dyrlægen konstaterer sygdommens  

 tilstedeværelse, skal han drage omsorg for, at der med hensyn til sygdommens  

 bekæmpelse iagttages samme forholdsregler, som er fastsat vedrørende  

 epizootisk katarrhalfeber (rosenagtig influenza) hos heste, jfr. §§ 160-164 i  

 instruks for veterinærpolitiet af 24. august 1894 ved den offentlige  

 behandling af smitsomme sygdomme hos husdyrene.
 § 2.  Denne bekendtgørelse træder straks i kraft.
 Landbrugsministeriet, den 19. april  

 1963.
 Karl Skytte.
/J.
Jensen.
