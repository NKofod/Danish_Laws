 I henhold til § 11, punkt 2, i bekendtgørelse nr. 197 af 31. maj 1965 om  

 betingelserne for adgang til studierne ved danske teknika bestemmes herved  

 følgende:
 Den specielle praktikuddannelse for adgang til undervisningen i den  

 bygningstekniske studieretning ved teknika omfatter undervisning på en  

 bygningsteknisk værkstedsskole af i alt 12 måneders varighed suppleret med  

 mindst 15 måneders beskæftigelse i praktisk virksomhed inden for byggefagene.
A.
Bygningsteknisk værkstedsskole.
 § 1.  Uddannelsen har til formål at give eleverne en  

 bred orientering om alle faser i et bygge- eller anlægsarbejde med  

 hovedvægten lagt på den praktiske planlægning og styring af en byggeplads.  

 Uddannelsen skal bibringe eleverne et sådant kendskab til byggeriets  

 praktiske arbejdsdiscipliner og de i byggeriet anvendte materialer, at  

 eleverne bliver i stand til at vurdere arbejdets kvalitet og at forstå  

 samspillet mellem materialernes egenskaber og deres anvendelse i forskellige  

 konstruktioner, samt give eleverne kendskab til og forståelse af de  

 menneskelige og økonomiske vilkår og problemer, der kan opstå ved udførelse  

 af arbejder inden for bygge- og anlægsvirksomhed.
 § 2.  Undervisningen strækker sig over 40 uger a 35  

 timer, heri medregnet tid til afholdelse af prøver, byggepladsbesøg,  

 nivellering og afsætning samt mindre ekskursioner.
 § 3.  Undervisningen omfatter følgende fag, idet  

 vejledende timetal er angivet:
§ 4.  Undervisningen skal tilrettelægges med  

 byggepladslære som det centrale, koordinerende fag, hvortil de øvrige  

 fagområder knyttes.
Inden for det enkelte fagområde skal undervisningen i  

 praktik være koordineret med den relevante fagteori og materialelære.
 Stk. 2.  Fagområderne skal opdeles i passende afsnit  

 således, at eleverne gennem relativt hyppige skift fra fagområde til  

 fagområde tidligst i skoleperioden kan blive orienteret i samtlige fagområder  

 for derigennem at kunne se bygge- og anlægsfaget som en helhed.
 Stk. 3.  Byggepladsbesøg skal udgøre en integrerende del  

 af undervisningen.
 Stk. 4.  Undervisningen i de i § 3 nævnte fagområder og  

 den i stk. 1 nævnte fagteori meddeles i de nedenfor nævnte emneområder efter  

 en undervisningsvejledning, der er fastsat af direktoratet for  

 erhvervsuddannelserne.
a.
Byggepladslære.
 Byggelovgivning:
 Generelt, landsbyggeloven, øvrige love vedrørende byggevirksomhed,  

 bygningsreglementer.
 Byggesagens forløb:
 Byggeriets personer, finansiering, licitation, entrepriseformer, ansvar,  

 forsikringer.
 Arbejdspladsens problemer:
 Byggefagets historie, arbejderorganisationer,  

 arbejdsgiverorganisationer,arbejdsret, arbejdspladsens psykologi.
 Anlægsteknik:
 Afsætning, nivellering, kloakteknik, principper i henholdsvis jordarbejde,  

 fundering, elementbyggeri, vejbygning og havnebygning, byggeriets maskiner.
 Byggeriets planlægning og styring:
 Arbejdspladsens organisation, vinterbyggeri.
 Sikkerhed på arbejdspladsen:
 Arbejderbeskyttelse, første hjælp.
b.
Konstruktioner i træ.
 Tømmerforbindelser, vægkonstruktioner, etageadskillelser,  

 tagkonstruktioner, typer på interimsbroer, trapper, døre, vinduer, inventar,  

 vandbygningskonstruktioner.
c.
Konstruktioner i mur.
 Murerarbejde, pudsearbejde, fugearbejde, tagarbejde, flisearbejde,  

 gulvarbejde.
d.
Konstruktioner i beton.
 Forskalling, armering, betonstøbning.
e.
Konstruktioner i stål m.m.
 Lysbuesvejsning, gassvejsning, metalbearbejdning, blikkenslagerarbejde,  

 sanitet, rørinstallationer, elektriske installationer, motorlære.
f.
Moderne byggemetoder.
 Elementbyggeri i husbygning, elementernes anbringelse og samling, moderne  

 byggematerialer.
g.
Hjælpefag.
 Studieteknik, tegneteknik, projektionstegning.
B.
Beskæftigelse i praktisk virksomhed.
 § 5.  Beskæftigelsen i praktisk virksomhed har til  

 formål at give eleverne størst muligt kendskab til arbejdsmetoderne på en  

 arbejdsplads inden for bygge- og anlægsvirksomhed, herunder mulighed for at  

 se eksempler på arbejdspladsens indretning og organisation, indblik i, hvilke  

 maskiner der anvendes, kendskab til arbejdspladsens terminologi samt øvelse i  

 at vurdere foreliggende problemer af såvel arbejdsteknisk som menneskelig  

 art.
 § 6.  Praktikanten skal beskæftiges på en arbejdsplads  

 inden for bygge- og anlægsvirksomhed som assistent for tilsynet eller  

 arbejdsledelsen, men kan dog også deltage i manuelt arbejde.
Stk. 2.  Om muligt etableres en turnusordning, således  

 at praktikanten skifter mellem forskellige arbejdspladser og discipliner.
Det  

 tillægges dog stor vægt, at praktikanten er beskæftiget så lang tid ved de  

 enkelte discipliner, at han opnår en klar fornemmelse af arbejdets omfang og  

 betydning og af de vilkår, hvorunder det udføres.
 § 7.  Værkstedsskolen søger det fornødne antal  

 praktikpladser tilvejebragt.
Stk. 2.  I første uge af juni, henholdsvis december  

 måned, fremlægges der på værkstedsskolen lister, hvorpå eleverne kan anføre  

 ønsker vedrørende praktikantstedet.
Eleverne skal endvidere så vidt muligt  

 anføre ønsker med hensyn til studielinie inden for den bygningstekniske  

 studieretning ved teknika.
 Stk. 3.  Værkstedsskolen fordeler de til rådighed  

 værende pladser mellem eleverne under videst mulig hensyntagen til disses  

 ønsker og meddeler eleverne resultatet af fordelingen i midten af juni,  

 henholdsvis december måned.
§ 8.  Hver elev indhenter skriftligt oplysning hos den  

 virksomhed, hvor han skal forrette praktikanttjeneste, om arbejdstid og  

 arbejdssted og meddeler skriftligt disse oplysninger videre til  

 værkstedsskolen.
Denne skal ligeledes holdes underrettet om eventuelle  

 ændringer i arbejdsstedets beliggenhed.
 Stk. 2.  Praktikanten skal overholde arbejdspladsens  

 arbejdstider.
 § 9.  Praktiktiden løber fra ca. 1. august,  

 henholdsvis ca. 15. januar.
 § 10.  En repræsentant for værkstedsskolen aflægger i  

 praktiktiden besøg på de forskellige arbejdssteder.
§ 11.  Praktikanten fører i praktiktiden dagbog efter  

 nærmere anvisning fra værkstedsskolen.
Dagbogen attesteres hver uge af den  

 pågældende virksomhed.
 Stk. 2.  Efter praktiktidens afslutning afgiver  

 virksomheden en erklæring, hvoraf skal fremgå, om praktikanttjenesten er  

 gennemført på tilfredsstillende måde.
 Stk. 3.  Praktikantens dagbog og virksomhedens erklæring  

 afgives efter praktiktidens afslutning af praktikanten til kontrol og  

 godkendelse på værkstedsskolen.
 § 12.  Såfremt en elev, der forud for opholdet på  

 værkstedskole har haft beskæftigelse i praktisk virksomhed, ønsker denne  

 medregnet i den krævede praktiktid, må han fremlægge en udførlig rapport over  

 arbejdets art og varighed, bilagt attestation fra de pågældende  

 arbejdsgivere.
Stk. 2.  Værkstedsskolen tager på dette grundlag  

 stilling til, om den pågældende beskæftigelse helt eller delvis kan godkendes  

 som praktiktid.
Tvivlstilfælde forelægges teknikumrådets fælles  

 bygningstekniske praktiknævn.
 § 13.  Cirkulæret træder i stedet for  

 undervisningsministeriets cirkulære nr. 285 af 20. november 1970 om den  

 specielle praktikuddannelse for adgang til undervisningen i den  

 bygningstekniske studieretning ved teknika og træder i kraft 1. august 1972.
Undervisningsministeriet, Direktoratet for erhvervsuddannelserne,  

 den 5. juli 1972.
 P.D.V.
 Ida Dybdal.
