 Et pengeinstitut beregnede depotgebyr for 180 dage selvom det kun  

 drejede sig om 40.
 Tilsynet udtalte, at da dette ikke var aftalt, stred det imod god  

 bank- og sparekassepraksis.
 Tilsynets skrivelse af 30. oktober 1985 vedrørende beregning af  

 depotgebyr.
 Der klagedes over, at pengeinstituttet havde opkrævet depotgebyr for en  

 fuld halvårsperiode, selv om værdipapirerne kun havde ligget i depot de  

 første 40 dage af 1984.
Af pengeinstituttets brochure for gebyrsatser fremgik det, at der  

 opkrævedes et depotgebyr på 2 0/00 p.a. af den nominelle værdi.
Der var ikke  

 taget forbehold om, at gebyr beregnedes for fulde halvårlige perioder, uanset  

 længden af den periode, inden for et halvår, pantebrevene havde været  

 opbevaret i depot.
 Forbrugerombudsmanden, der var hørt i sagen, udtalte, at det efter hans  

 opfattelse fandtes bedst stemmende med god markedsføringsskik, såfremt der  

 ved beregningen af det fortløbende depotgebyr blev taget hensyn til den  

 periode, depotet blev stillet til rådighed for kunden.
 Tilsynet fandt det under hensyn til bestemmelsens uklarhed bedst stemmende  

 med god pengeinstitutpraksis, at pengeinstituttet ved beregning af  

 depotgebyret havde taget passende hensyn til, at klagerens værdipapirer kun  

 henlå i depot i 40 af beregningsperiodens 180 dage.
