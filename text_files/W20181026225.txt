Erstatningsansvarsloven § 3  svie og smerte, nævnets j.nr. 15-520-06547 Ansøger blev i 2013 overfaldet på sit arbejde hos Røde Kors Asylcenter.
Ansøger var i den første periode efter overfaldet sygemeldt helt og fik af nævnet tilkendt godtgørelse for svie og smerte.
Efter ca. 2 måneder startede ansøger op på arbejde med 30 ud af 37 timer efter udfyldt mulighedserklæring og aftale med sin praktiserende læge.
Ansøger fremsatte herefter krav på ½ godtgørelse for svie og smerte i den periode, hvor hun arbejdede 30 ud af 37 timer efter aftale med sin læge.
Det drejede sig om en periode på ca. 9 måneder.
 Nævnet fandt, at ansøger i perioden havde genoptaget sit arbejde i så høj grad (nedgangen var på ca. 19 %), at ansøger ikke var berettiget til godtgørelse for svie og smerte i den pågældende periode.
