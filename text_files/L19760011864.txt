 Den 28. juni 1976 undertegnedes i Oslo en overenskomst mellem Danmark,  

 Finland, Island, Norge og Sverige med tilhørende slutprotokol om regler for  

 godskrivning af kvalifikationsperioder m.m. i forbindelse med ret til  

 dagpenge for arbejdsløshedsforsikrede.
 Overenskomsten og slutprotokollen har følgende ordlyd:
OVERENSKOMST mellem Danmark, Finland, Island, Norge og Sverige om regler for  

 godskrivning af kvalifikationsperioder m.n. i forbindelse med ret til  

 dagpenge for arbejdsløshedsforsikrede.
 Regeringerne i Danmark, Finland, Island, Norge og Sverige, som har  

 tiltrådt konventionen om social tryghed mellem de samme lande af 15.  

 september 1955 har besluttet at indgå følgende overenskomst:
 Artikel 1.
Denne overenskomst gælder for de obligatoriske arbejdsløshedsforsikringer  

 i Norge og Island, de anerkendte arbejdsløshedskasser i Sverige samt de  

 anerkendte arbejdsløshedskasser i Danmark og Finland, som har tiltrådt  

 overenskomsten.
For sådanne forsikringer og arbejdsløshedskasser benyttes i  

 det følgende fællesbetegnelsen »arbejdsløshedsforsikringen«.
 Sømænd på de kontraherende landes skibe i udenrigsfart vil være omfattet  

 af denne overenskomst, såfremt de er statsborgere i eller bosat i et af de  

 kontraherende lande.
 Artikel 2.
 Ved »kvalifikationsperioder« forstås i denne overenskomst  

 arbejds- og bidrags perioder, som har gyldighed over for  

 arbejdsløshedsforsikringen i det land, efter hvis lovgivning de er  

 tilbagelagt eller anses for at være tilbagelagt, samt alle hermed  

 ligestillede perioder i den udstrækning de efter denne lovgivning tillægges  

 samme gyldighed som kvalifikationsperioder.
Med »grænsearbejder« menes en arbejdstager, som arbejder i et af  

 de kontraherende lande, men er bosat i et andet, som han sædvanligvis vender  

 tilbage til mindst een gang pr. uge.
Dersom en grænsearbejder af den  

 virksomhed, han er fast tilknyttet, midlertidigt bliver beskæftiget på en  

 sådan måde, at han ikke mindst een gang om ugen kan vende tilbage til det  

 sted, hvor han er bosat, anses han alligevel som grænsearbejder i et tidsrum  

 af højst 4 måneder.
Dette gælder også selvom arbejdet foregår i bopælslandet.
 Artikel 3.
 Den, som har været omfattet af arbejdsløshedsforsikringen som lønmodtager  

 i et af de kontraherende lande, har ret til ved overflytning at blive optaget  

 i arbejdsløshedsforsikringen i hvilket som helst af de øvrige lande, så snart  

 han får lønarbejde inden for arbejdsløshedsforsikringens område der.
 Hvert af de kontraherende lande kan bestemme, i hvilken udstrækning andre  

 grupper end lønmodtagere i relation til landets egen lovgivning skal omfattes  

 af bestemmelsen i første stk.
 Hvert af de kontraherende lande kan gøre undtagelse fra første stk. for  

 sine egne statsborgere.
 Artikel 4.
 Arbejdsløshedsforsikringen i hvert af de kontraherende lande, efter hvis  

 lovgivning ret til dagpenge under arbejdsløshed er betinget af  

 kvalifikationsperioder, skal i den udstrækning, det er nødvendigt for  

 vedkommendes dagpengeret, medregne perioder optjent i ethvert af de øvrige  

 nordiske lande som gyldige kvalifikationsperioder, dog forudsat at perioderne  

 ville have haft gyldighed efter lovgivningen i det land, hvor kravet om  

 dagpenge bliver fremsat.
 Anvendelsen af denne bestemmelse er betinget af, at vedkommende sidst har  

 tilbagelagt kvalifikationsperioder efter lovgivningen i det land, hvor  

 dagpenge kræves.
 Hvert enkelt af de kontraherende lande kan bestemme, om og i hvilken  

 udstrækning vilkårene i stk. 2 skal gøres gældende, men kan ikke forlange  

 længere kvalifikationsperiode end 4 uger sammenlagt.
 Artikel 5.
 Hvis lovgivningen i et af de kontraherende lande bestemmer, at dagpengene  

 skal beregnes på grundlag af tidligere løn eller anden erhvervsindtægt, skal  

 erhvervsindtægt optjent i et andet kontraherende land ligestilles med  

 erhvervsindtægt i opholdslandet efter regler, der er fastsat af dette land.
 Artikel 6.
 Ved beregning af dagpengerettens varighed i det enkelte tilfælde skal den  

 tid, som den forsikrede har fået dagpenge i de øvrige kontraherende lande,  

 medregnes.
 Artikel 7.
 En grænsearbejder, som bliver helt eller delvis arbejdsløs, uden at  

 arbejdsforholdet er ophørt, har ret til dagpenge fra  

 arbejdsløshedsforsikringen i det land, hvor han er beskæftiget, som om han  

 var bosat der.
 En grænsearbejder, som bliver arbejdsløs, fordi arbejdsforholdet er  

 ophørt, har ret til dagpenge fra arbejdsløshedsforsikringen i det land han er  

 bosat, på samme måde som om han havde været omfattet af dette lands  

 lovgivning under sit sidste arbejdsforhold.
 Artikel 8.
 Så længe en arbejdsløs har ret til dagpenge af arbejdsløshedsforsikringen  

 i et af de kontraherende lande, kan han ikke kræve dagpenge af  

 arbejdsløshedsforsikringen i et andet af landene.
 Artikel 9.
 Udover de særregler, som denne overenskomst indeholder, gælder det enkelte  

 lands nationale regler.
 Artikel 10.
 Tilsynsmyndighederne for arbejdsløshedskasserne skal holde hverandre og  

 tilsynsmyndighederne for de obligatoriske arbejdsløshedsforsikringer  

 underrettet om, hvilke arbejdsløshedskasser som til enhver tid er tilsluttet  

 denne overenskomst.
 Artikel 11.
Tilsynsmyndighederne for arbejdsløshedskasserne og for de obligatoriske  

 arbejdsløshedsforsikringer fastsætter nærmere forskrifter, som måtte være  

 nødvendige for gennemførelsen af denne overenskomst Ovennævnte myndigheder skal endvidere holde hverandre underrettet om  

 ændringer i love og andre bestemmelser vedrørende arbejdsløshedsforsikringen.
 Artikel 12.
 Denne overenskomst træder i kraft den 1. juli 1976.
 Fra samme tidspunkt ophæves overenskomsten af 8. september 1959 mellem  

 Danmark, Finland, Island, Norge og Sverige om regler for godskrivning af  

 kontingent- og arbejdsperioder for arbejdsløshedsforsikrede, som flytter  

 mellem de respektive lande.
 Overenskomsten kan med mindst 12 måneders varsel opsiges til den følgende  

 1. januar.
 Samme frist gælder for en arbejdsløshedskasse, som vil trække sin  

 tilslutning til overenskomsten tilbage.
 Overenskomsten skal være deponeret i det norske udenrigsministeriums  

 arkiv, og bekræftede afskrifter skal af det norske udenrigsministerium  

 tilstilles hver af de kontraherende landes regeringer.
 Til bekræftelse heraf har de respektive befuldmægtigede undertegnet denne  

 overenskomst.
 Udfærdiget i Oslo i et eksemplar på dansk, finsk, islandsk, norsk og  

 svensk således, at der på svensk er udfærdiget to tekster, en for Finland og  

 en for Sverige.
 For Danmarks regering:
Erik Thrane Slutprotokol til overenskomsten mellem Danmark, Finland, Island, Norge og Sverige om  

 regler for godskrivning af kvalifikationsperioder m.m. i forbindelse med ret  

 til dagpenge for arbejdsløshedsforsikrede.
 Ved undertegnelsen af den i dag mellem Danmark, Finland, Island, Norge og  

 Sverige indgåede overenskomst om godskrivning af kvalifikationsperioder m.m.  

 i forbindelse med ret til dagpenge for arbejdsløshedsforsikrede.
 Ved undertegnelsen af den i dag mellem Danmark, Finland, Island, Norge og  

 Sverige indgåede overenskomst om godskrivning af kvalifikationsperioder m.m.  

 i forbindelse med ret til dagpenge for arbejdsløshedsforsikrede, afgiver  

 staternes befuldmægtigede erklæring om, at der består enighed om følgende:
 De kontraherende lande fastsætter selv under hvilke betingelser og inden  

 for hvilke betingelser og inden for hvilke grænser en arbejdsløs, der  

 opfylder de i et af de kontraherende landes lovgivning foreskrevne  

 betingelser for ret til dagpenge, og som rejser til et eller flere af de  

 andre kontraherende lande for at søge arbejde der, kan bevare sin ret til  

 dagpenge.
 Gennemførelsen af denne bestemmelser er betinget af en pligt fra de  

 kontraherende landes side til på udrejselandets vegne at gennemføre den  

 nødvendige kontrol med den arbejdssøgende.
 Nærværende slutprotokol udgør en del af overenskomsten mellem Danmark,  

 Finland, Island, Norge og Sverige om regler for godskrivning af  

 kvalifikationsperioder m.m. i forbindelse med ret til dagpenge for  

 arbejdsløshedsforsikrede og har gyldighed under samme betingelser og i samme  

 tidsrum som denne.
 Til bekræftelse heraf har de respektive befuldmægtigede undertegnet denne  

 protokol.
 Udfærdiget i Oslo den 28. juni 1976.
 For Danmarks regering:
