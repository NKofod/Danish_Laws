Vindmølle  anpartsreglerne   

 driftsrisiko  produktion af elektricitet Spørgsmål Vil investorerne  

 i de enkelte kommanditselskaber blive omfattet af reglerne i  

 personskattelovens  

 § 4 stk. 1, nr. 10 eller 13 (nu nr. 12)? Svar Nej.
Beskrivelse af de faktiske forhold Spørger udbyder  

 en række projekter til investering i vindmøller i Tyskland.
Konkret ønsker  

 spørger  

 et bindende svar vedrørende et projekt, der er etableret i Tyskland, som  

 omfatter 7 vindmøller.
Købet af  

 projektet sker ved erhvervelse af et tysk kommanditselskab, B, fra en tysk  

 developer, C.
Vindmøllerne forventes idriftsat december 2005. Spørger har på  

 vegne af B på forhånd oprettet 7 kommanditselskaber, der hver skal eje en  

 vindmølle.
B har forestået  

 købet af vindmøllerne fra developeren, og har herefter færdigforhandlet alle  

 kontraktrelationer  

 vedrørende vindmølledriften i samarbejde med spørger.
De enkelte  

 kommanditselskaber  

 har herefter erhvervet en driftsklar vindmøllevirksomhed.
 Hvert enkelt  

 kommanditselskab vil udover køb af en vindmølle erhverve 2/48 af anparterne i  

 D, som ejer samlestationen og et fælleskabel til transformaterstationen, og  

 2/250 af anparterne i E, der ejer transformaterstationen.
Spørger vil  

 herefter som mægler for B sælge anparterne i kommanditselskaberne til et  

 antal  

 personlige investorer og eventuelt til selskabsinvestorer, som alle vil være  

 fuldt skattepligtige i Danmark.
Der vil maksimalt blive solgt anparter til 10  

 investorer i hvert kommanditselskab, og ingen af investorerne vil deltage  

 aktivt i vindmølledriften.
Kommanditselskaberne  

 har til formål at investere i vindmøller samt vindmølledrift.
Der er  

 etableret  

 et særskilt komplementarselskab for hvert kommanditselskab,  

 Komplementarselskabet  

 F ApS.
 Komplementarselskaberne  

 har til formål at fungere som komplementar i kommanditselskaberne samt  

 administrere disse selskaber, idet selskabsadministrationsaftale indgås  

 mellem  

 det enkelte kommanditselskab og komplementarselskab, mens  

 komplementarselskabet  

 indgår en tilsvarende aftale om selskabsadministration med G.
Det enkelte  

 komplementarselskab vil ikke have nogen ejerandel af kommanditselskabet, som  

 herefter maksimalt vil have 10 ejere.
Komplementarselskabet vil heller ikke  

 have ret til nogen andel af kommanditselskabets indkomst.
Hver enkelt  

 kommanditselskab vil til enhver tid have fuld rådighed over den af  

 kommanditselskabet ejede vindmølle, og kan frit sælge den.
Vindmølledriften De enkelte  

 kommanditselskaber vil på lejet grund eje en vindmølle med egne interne  

 el-kabler og tilhørende aftaler om service, forsikring og teknisk ledelse.
D's faciliteter,  

 dvs. samlestationen og fælleskablet, er projekteret med henblik på at skulle  

 anvendes af 3 vindmølleparker på i alt 48MW, hvoraf kommanditselskabernes  

 andele udgør 14MW.
D´s udgifter fordeles ligeligt efter ejerforholdene mellem  

 selskabsdeltagerne, således at hvert enkelt kommanditselskab skal dække 2/48  

 af  

 D´s udgifter.
 For så vidt  

 angår fælleskablerne fra samlestationen til transformaterstationen har D  

 tegnet  

 forsikring på vegne af de enkelte kommanditselskaber, ligesom der er tegnet  

 ansvarsforsikring for de enkelte kommanditselskaber.
Såfremt et af  

 kommanditselskaberne ikke kan betale sin del af forsikringspræmien for disse  

 forsikringer, bortfalder forsikringsdækningen på dette kommanditselskabs  

 vindmølle.
De øvrige kommanditselskaber har ingen forpligtelse til at dække  

 det  

 enkelte kommanditselskabs andel af forsikringspræmien.
 E har indgået en  

 aftale om levering af el med el-selskabet, H, som således er forpligtet til  

 at  

 aftage den el, der produceres af vindmøllerne, som ejes af de enkelte  

 kommanditselskaber.
Afregningen for  

 den producerede el vil ske på baggrund af målinger af den el, som faktisk  

 produceres af hver enkelt vindmølle.
Der vil blive monteret en kalibreret  

 elmåler på hver enkelt vindmølle, og der vil således være tale om en  

 driftsmæssig adskillelse af vindmølleparkens samlede produktion i forhold til  

 den enkelte mølles produktion.
Et kommanditselskab får ikke gavn af den  

 produktion, der genereres af vindmøller ejet af de øvrige kommanditselskaber.
 Hvert enkelt  

 kommanditselskab vil afholde sine egne udgifter til jordleje, teknisk  

 ledelse,  

 selskabsadministration mv., og hvert kommanditselskab vil have egen risiko  

 for  

 driften af egen vindmølle, herunder vil hvert enkelt kommanditselskab, som  

 følge af at forsikringsaftalerne indgås separat, have en individualiseret  

 risiko for driftstab.
Den tekniske  

 ledelse og opsyn vil blive varetaget af J, idet der indgås en opsynskontrakt  

 mellem  

 J og de enkelte kommanditselskaber.
Opsynskontrakterne omfatter driftsopsyn,  

 driftsledelse og teknisk rapportering af vindmøllerne.
Den kommercielle  

 ledelse vil blive varetaget af G, idet der indgås en administrationskontrakt  

 mellem  

 G og de enkelte komplementarselskaber.
Administrationskontrakterne omfatter  

 regnskabsførelse, budgettering og fakturering.
Der vil  

 endvidere blive indgået separate servicekontrakter med hvert enkelt  

 kommanditselskab.  

 Servicekontrakterne omfatter eftersyn, service, vedligeholdelse, reparation  

 af  

 vindmøllerne og forsikring af vindmøllerne.
Servicekontrakten vil blive  

 varetaget af producenten af vindmøllerne, og forsikring er en integreret del  

 heraf.
Vindmøllerne vil således blive forsikret separat for hvert enkelt  

 kommanditselskab.
Som led i  

 serviceaftalen afgives en såkaldt rådighedsgaranti samlet for hele  

 vindmølleparken.
Rådighedsgarantien vil typisk garantere, at vindmøllerne  

 producerer el minimum 97 % af tiden.
 Spørger vil på  

 baggrund af opgørelser fra J administrere rådighedsgarantien og fordele  

 eventuelle  

 erstatninger, således at kommanditselskaber, der ejer de vindmøller, som  

 producerer mindst, modtager en forholdsmæssig kompensation.
Selvom  

 rådighedsgarantien gives samlet for hele vindmølleparken, risikerer det  

 enkelte  

 kommanditselskab, at netop deres vindmølle ligger under det aftalte  

 garantiniveau, mens vindmølleparken samlet ligger over garantiniveauet.
I  

 denne  

 situation udløses der ingen udbetaling af garantibeløb til det pågældende  

 kommanditselskab.
 Hvis  

 oppetidsgarantien dækker en produktion på 97 %, og vindmølleparken samlet  

 producerer 98 %, mens en enkelt vindmølle kun producerer 90 %, vil der ikke  

 blive udbetalt kompensation til sidstnævnte vindmølle under den samlede  

 rådighedsgaranti.
De enkelte  

 kommanditselskaber har således en individuel risiko for, at netop deres  

 vindmølle ikke producerer en tilstrækkelig mængde el.
Kun hvis  

 vindmølleparken  

 samlet set ligger under garantiniveauet, vil det udløse en betaling, og alene  

 til de kommanditselskaber, der ligger under garantiniveauet.
Ud over den  

 samlede rådighedsgaranti, vil hvert enkelt kommanditselskab have en særskilt  

 rådighedsgaranti, der udløser bod, såfremt den enkelte vindmølle ikke  

 genererer  

 el svarende til det aftalte garantiniveau, som ligger på 95 % rådighed.
Disse  

 former for garantier er standard i branchen, og det er almindeligt, at nye  

 vindmøller har en sådan garanti.
Niveauet for rådighedsgarantien er udtryk  

 for  

 standardvilkår.
Finansiering Hvert enkelt  

 kommanditselskab vil blive finansieret på grundlag af investorernes  

 præferencer.
Finansieringen vil blive ydet individuelt til de enkelte  

 kommanditselskaber, og der vil ikke være nogen form for hæftelse  

 kommanditselskaberne imellem.
Det er således  

 alene det enkelte kommanditselskab og investorerne i det enkelte  

 kommanditselskab,  

 der hæfter for kommanditselskabets gældsforpligtelser.
Intet kommanditselskab  

 eller kommanditister i dette kommanditselskab vil hæfte for andre  

 kommanditselskabers forpligtelser i relation til finansiering eller lignende.
Det enkelte  

 kommanditselskab har mulighed for at opsige egne aftaler, uafhængigt af de  

 øvrige  

 kommanditselskaber.
Spørger vil tilbyde de enkelte kommanditselskaber en  

 standardfinansiering på allerede fastsatte vilkår.
Standardfinansieringen vil  

 dog være betinget af, at det enkelte kommanditselskab opretholder  

 administrationsaftalen med G.
Projektsummen  

 finansieres via en aftale med et pengeinstitut.
Desuden vil det enkelte  

 komplementarselskab udlåne sin anpartskapital til det kommanditselskab, for  

 hvilket det fungerer som komplementar.
Spørgers  

 eventuelle opfattelse ifølge anmodning og bemærkninger til sagsfremstilling Personskattelovens  

 § 4 stk. 1, nr. 10.
 I henhold til  

 bestemmelsen henføres indkomst ved selvstændig erhvervsvirksomhed til  

 skatteyderens  

 kapitalindkomst, når antallet af ejere af den pågældende erhvervsvirksomhed  

 er  

 større end 10, og skatteyderen kun deltagere i virksomhedens drift i  

 uvæsentligt omfang.
 Er man omfattet  

 af bestemmelsen betyder det, at underskud fra virksomheden ikke kan overføres  

 til modregning i anden indkomst, men kun fremføres til modregning i senere  

 positiv indkomst fra samme virksomhed.
 Det er spørgers  

 opfattelse, at investorerne i de enkelte kommanditselskaber ikke vil blive  

 omfattet  

 af bestemmelsen, idet hvert enkelt kommanditselskab, og vindmølledriften  

 heri,  

 har økonomisk realitet, og at der er en klar adskillelse i såvel økonomisk  

 som  

 driftsmæssig henseende mellem de enkelte kommanditselskaber.
De enkelte kommanditselskaber  

 må derfor anses for at udgøre en selvstændig virksomhed.
Da ingen af  

 kommanditselskaberne, og dermed ingen af vindmøllerne, vil have mere end 10  

 ejere, vil investorerne ikke blive omfattet af bestemmelsen.
 Som begrundelse  

 herfor skal anføres, at aftaler om de enkelte kommanditselskabers  

 finansiering  

 af vindmøllerne og den løbende drift vil blive indgået individuelt og uden  

 gensidig hæftelse mellem kommanditselskaberne.
 Der er  

 installeret kalibrerede elmålere i hver enkelt vindmølle, således at  

 produktionsafregningen sker på baggrund af den enkelte mølles eksakte  

 producerede mængde el.
Vilkårene for  

 rådighedsgarantien og forsikringsaftalerne vil indebære, at de enkelte  

 kommanditselskaber vil have en individualiseret risiko for tab som følge af  

 skader  

 eller lav el-produktion på egen vindmølle.
De enkelte kommanditselskabers  

 krav  

 på erstatning er individualiseret, og der vil ikke være fælles rettigheder  

 eller forpligtelser i henhold til forsikringsaftalerne.
Aftale om  

 selskabsadministration vil blive indgået individuelt mellem G og det enkelte  

 komplementarselskab, og dermed det enkelte kommanditselskab.
Endvidere vil  

 management- og servicekontrakter blive indgået på individuel basis.
Der er således  

 ikke grundlag for at anse hele vindmølleparken for en samlet virksomhed.
Det  

 skyldes, at der ikke er indgået aftaler om fælles hæftelse eller  

 forpligtelser  

 kommanditselskaberne imellem.
Hvert  

 kommanditselskab er såvel formelt som reelt uafhængig af de øvrige  

 kommanditselskaber i vindmølleparken med hensyn til den økonomiske risiko ved  

 vindmølledriften.
Hvert enkelt kommanditselskab vil til enhver tid have fuld  

 rådighed over den af kommanditselskabet ejede vindmølle.
 Der er ikke  

 samdrift vindmøllerne imellem, hvad angår afregning for el-produktion, idet  

 hver  

 enkelt vindmølle udelukkende modtager afregning fra egen produktion.
Det kan i øvrigt  

 oplyses, at hvert enkelt kommanditselskab uafhængigt af de øvrige  

 kommanditselskaber  

 i vindmølleparken på ethvert tidspunkt kan sælge deres vindmølle.
Dette  

 forhold  

 bekræfter, at hvert enkelt kommanditselskab driver selvstændig  

 erhvervsvirksomhed, der er uafhængig af de andre selskaber.
Personskattelovens  

 § 4 stk. 1, nr. 13 (nu nr. 12) I henhold til  

 bestemmelsen er det afgørende, om kommanditselskaberne kan anses at drive  

 udlejningsvirksomhed.  

 Såfremt dette er tilfældet, vil investorerne være omfattet af  

 anpartsindgrebet,  

 idet indkomst fra udlejning er kapitalindkomst, uanset antallet ejere, når  

 den  

 skattepligtige ikke deltager i virksomhedens drift i væsentligt omfang.
 Udlejning  

 foreligger i den situation, hvor en eller flere ejere af et aktiv overlader  

 retten til at benytte aktivet til andre mod betaling af et vederlag.  

 Produktion, levering og salg af el er i den foreliggende situation ikke  

 omfattet af begrebet udlejning, idet der ikke er tale om, at et aktiv mod  

 vederlag stilles til rådighed for en anden part med henblik på, at den anden  

 part skal drive virksomhed med det lejede aktiv.
 Det er på  

 ovenstående grundlag spørgers opfattelse, at de enkelte kommanditselskaber  

 hver  

 især driver virksomhed med produktion og salg af el gennem vindmølledrift, og  

 der dermed ikke foreligger udlejning.
Generelt Efter spørgers  

 opfattelse, vil investorerne i kommanditselskaberne, hverken være omfattet af  

 personskattelovens § 4 stk. 1, nr. 10 eller 13, (nu nr. 12), og det stillede  

 spørgsmål bør derfor besvares benægtende.
SKATs  

 indstilling og begrundelse Personskattelovens  

 § 4 stk. 1, nr. 10 SKAT bemærker,  

 at bestemmelsen omfatter indkomst fra selvstændig erhvervsvirksomhed, når  

 antallet  

 af ejere af virksomheden er større end 10, og den skattepligtige ikke  

 deltager  

 i virksomhedens drift i væsentligt omfang.
 Praksis for,  

 hvornår en vindmølle kan anses for en selvstændig erhvervsvirksomhed i  

 personskattelovens § 4 stk. 1, nr. 10´s forstand fremgår bl.a. af TFS 1990,  

 103, TFS 1997, 525, TFS 2000, 199 og  


  

 SKM2003.35.LSR  


.
 SKAT indstiller  

 på det foreliggende grundlag, at således som det udbudte projekt er  

 beskrevet,  

 er kommanditisterne ikke omfattet af bestemmelsen.
 Der er herved  

 henset til, at i overensstemmelse med praksis ses projektet sammensat på en  

 måde, hvor den enkelte vindmølle kan anses for en selvstændig virksomhed,  

 idet  

 driftsrisikoen alene påhviler den enkelte vindmølles ejere, og idet  

 ejerskabet  

 til den enkelte vindmølle er tilstrækkeligt individualiseret.
Personskattelovens  

 § 4 stk. 1, nr. 13 (nu nr. 12) SKAT bemærker,  

 at bestemmelsen omfatter indkomst fra udlejning af afskrivningsberettigede  

 driftsmidler, uanset antal ejere, når den skattepligtige ikke deltager i  

 virksomhedens drift i væsentligt omfang.
 SKAT indstiller  

 på det foreliggende grundlag, at således som det udbudte projekt er  

 beskrevet,  

 er kommanditisterne ikke omfattet af bestemmelsen.
 Der er herved  

 henset til, at der ikke er tale om udlejning af de pågældende driftsmidler,  

 men  

 derimod om produktion og salg af elektricitet.
Skatterådets  

 afgørelse og begrundelse Skatterådet  

 tiltræder indstillingen med den begrundelse, der er angivet af SKAT.
