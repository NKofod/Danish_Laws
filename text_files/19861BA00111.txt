Nr BSF 111 Forslag til folketingsbeslutning om kvinderepræsentation i visse  

 bestyrelser, fonde og lignende Fremsat af Lone Dybkjær (RV) Estrup (RV) Dagmar Mørk Jensen (RV) Aase  

 Olesen (RV) Niels Helveg Petersen (RV) den 30. januar 1987 Folketinget pålægger regeringen at 1) nedsætte et udvalg, der skal kortlægge kvinderepræsentationen i bestyrelser for aktieselskaber, erhvervsdrivende fonde, boligselskaber og offentlige virksomheder, hvor det offentlige har indstillings- eller godkendelsesret ved bestyrelsernes sammensætning, og 2) udarbejde forslag til retningslinjer, der sikrer mere ligelig repræsentation af mænd og kvinder i sådanne bestyrelser.
Oprindeligt fremsat beslutningsforslag Blad nr 496 Folketinget pålægger regeringen at 1) nedsætte et udvalg, der skal kortlægge kvinderepræsentationen i bestyrelser for aktieselskaber, erhvervsdrivende fonde, boligselskaber og offentlige virksomheder, hvor det offentlige har indstillings- eller godkendelsesret ved bestyrelsernes sammensætning, og 2) udarbejde forslag til retningslinjer, der sikrer mere ligelig repræsentation af mænd og kvinder i sådanne bestyrelser.
BEMÆRKNINGER TIL FORSLAGET Med lovgivningen om kvinderepræsentation i råd, nævn og kommissioner er der nu skabt et grundlag, der sikrer kvinderne en bedre repræsentation i råd, nævn og kommissioner, se lov nr. 157 af 24.
april 1985 om ligestilling mellem mænd og kvinder ved udpegning af medlemmer til offentlige udvalg, kommissioner og lignende.
Siden lovens ikrafttrædelse er der sket en markant stigning i antallet af kvindelige repræsentanter i råd, nævn og kommissioner fra ca. 11 pct. til 33 pct. i nynedsatte råd, nævn og kommissioner.
Uden for denne lovs rammer falder udpegningen af repræsentanter, som det offentlige har indflydelse på, til aktieselskaber, erhvervsdrivende fonde, boligselskaber og offentlige virksomheder.
Reglerne for det offentliges udpegning eller godkendelse af bestyrelsessammensætning på dette vidt forgrenede område er forskelligartede.
I nogle tilfælde udpeger samfundet repræsentanter direkte.
Det gælder f.eks. ved udpegningen af samfundsrepræsentanter i bestyrelser for banker og sparekasser.
I andre tilfælde skal det offentlige alene godkende en bestyrelses sammensætning.
Dette beslutningsforslag sigter imod dels at tilvejebringe en oversigt over området, dels at sikre, at der udarbejdes forslag, hvorved kvinderepræsentationen på disse områder øges.
Arbejdsmarkedspolitikken i de kommende år vil være domineret af bestræbelser for at øge tilgangen af kvinder til traditionelle mandefag, dels for at nedbringe kvindearbejdsløsheden og dels for at skabe arbejdskraft inden for disse områder.
Disse bestræbelser vil kun lykkes, såfremt der gøres en stærk indsats for at placere kvinder i beslutnings- og ledelsesprocessen.
Denne bestræbelse må nødvendigvis gå hånd i hånd med øvrige tiltag som f.eks. de uddannelsesmæssige.
Nedenstående eksempler belyser underrepræsentationen af kvinder på områder, hvor det offentlige har (nogen) indflydelse på bestyrelsessammensætningen.
Det fremgår tydeligt, at kvinder er svært underrepræsenteret i ledelsefunktionen.
Tallet uden for parentesen viser antallet af bestyrelsesmedlemmer.
Tallet i parentes viser antallet af kvindelige bestyrelsesmedlemmer.
Det fremgår således, at af 417 bestyrelsesmedlemmer er 35 kvinder, hvilket svarer til ca. 8 pct.
 Dette er en helt ubetydelig andel.
Eksempelvis kan fremføres, at DONG er 100 pct. statsejet, og at energiministeren har udpeget en bestyrelse, der består af 10 mænd og ingen kvinder.
