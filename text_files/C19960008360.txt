Fra 1. januar 1996 er der sket en ændring af dagpengeloven, således at en kommune kan gøre regres gældende i de tilfælde, hvor den udbetaler sygedagpenge til den sygemeldte som følge af en lidelse, forvoldt af en ansvarlig skadevolder, jf. § 39, stk. 2. Det samme er tilfældet, når kommunen i en sådan situation udbetaler refusion til sygemeldtes arbejdsgiver, der har udbetalt løn under sygdom.
Erstatningsansvarsloven, der henhører under Justitsministeriets fagområde,  

 er ligeledes ændret.
Den tidligere bestemmelse, hvorefter der ikke kunne  

 gøres regres gældende for sygedagpengeydelser, er således ophævet.
 At kommunen kan gøre regres gældende, betyder, at kommunen kan rette et  

 krav mod skadevolderen som følge af, at den har lagt tabt arbejdsfortjeneste  

 i form af dagpenge til skadelidte ud for skadevolderen.
Bestemmelsen i § 39, stk. 2, finder anvendelse på dagpenge, der er  

 udbetalt fra og med den 1. januar 1996. Det underliggende retsforhold - den  

 skadevoldende handling - kan således godt ligge forud herfor.
Muligheden for  

 at gøre regres gælder også sager, hvor 1. sygedag ligger før 1. januar 1996.  

 Der kan dog kun gøres regres gældende for de dagpenge, der er udbetalt efter  

 31. december 1995.
Fakultativ bestemmelse - »kan-bestemmelse« Bestemmelsen er fakultativ - d.v.s. at kommunen kan, men ikke skal gøre  

 regres gældende.
På grundlag af forvaltningsrettens lighedsgrundsætning - ens  

 sager behandles ens - forudsættes det, at kommunen gør regres gældende i de  

 tilfælde, hvor det er muligt.
Lovens formulering giver imidlertid kommunen  

 plads til i denne forbindelse at foretage en afvejning af sagens konkrete  

 økonomiske og administrative omstændigheder.
Der kan således tages hensyn  

 til, om kravet står i rimeligt forhold til de udgifter, der er forbundet med  

 at gøre kravet gældende.
Beslutningen om, i hvilket omfang der skal gøres  

 regres gældende, skal således afhænge af en konkret vurdering af  

 omstændighederne i hvert enkelt tilfælde.
Kommunens krav Kommunens krav er et afledet krav.
D.v.s. at den kommune, der har udbetalt  

 sygedagpenge og derved har lidt et tab, indtræder i skadelidtes, d.v.s.  

 sygemeldtes, krav mod skadevolder for tabt arbejdsfortjeneste.
Det samme  

 gælder, når kommunen har ydet dagpenge som refusion til en arbejdsgiver, der  

 har udbetalt løn under sygdom.
Kommunens krav mod skadevolderen vil ofte  

 udgøre det beløb, der er udbetalt den skadelidte i sygedagpenge.
Kommunens  

 krav kan dog, som ethvert andet afledet krav, ikke gå ud over det beløb, som  

 skadelidte kunne have krævet af den erstatningsansvarlige for tabt  

 arbejdsfortjeneste.
Således vil en kommunes regreskrav være begrænset til de  

 sygedagpenge, der udbetales indtil »skadelidte kan begynde at arbejde  

 igen eller skadelidtes helbredstilstand er blevet stationær«, jf.  

 erstatningsansvarslovens § 2.
Regresadgangen gælder for de sygedagpenge, som kommunerne udbetaler som  

 forvaltning.
I de tilfælde, hvor en kommune udbetaler sygedagpenge som  

 offentlig arbejdsgiver, har kommunen, ligesom tidligere, mulighed for at gøre  

 regres gældende overfor en ansvarlig skadevolder, forudsat at der kan  

 dokumenteres et tab - f.eks. ved ansættelse af vikar - jf.  

 erstatningsansvarslovens § 17, stk. 2.
Ansvarsgrundlaget Efter de i retspraksis fastlagte almindelige regler for erstatningsansvar  

 er hovedbetingelsen for at pålægge en skadevolder ansvar for en indtruffet  

 skade, at der foreligger et såkaldt ansvarsgrundlag.
 Ansvarsgrundlaget er ikke fastlagt i erstatningsansvarsloven, men afhænger  

 af, under hvilke forhold lidelsen er opstået.
 Efter dansk rets almindelige hovedregel om ansvarsgrundlaget - culpareglen  

 - ifalder en skadevolder ansvar for den skade, som han forvolder ved en  

 uforsvarlig adfærd, der kan tilregnes ham som forsætlig eller uagtsom.
 I visse tilfælde er ansvaret i retspraksis skærpet, bl.a. i form af et  

 såkaldt culpaansvar med omvendt bevisbyrde.
På forskellige enkeltområder er der i lovgivningen fastsat regler om  

 objektivt ansvar for skader.
Dette er bl.a. tilfældet med færdselsloven og  

 hundeloven.
Her skal det ikke bevises, at skadevolderen har handlet  

 uforsvarligt.
Typer af regressager Størstedelen af alle de skader, der vil kunne udløse et regreskrav fra  

 kommunen, er færdselsskader, d.v.s. skader, der er omfattet af et objektivt  

 ansvar.
I disse sager vil der oftest ligge en politirapport på sagen og en  

 skadesanmeldelse til et forsikringsselskab.
Kommunen får ikke automatisk ret til at gøre regres gældende efter lovens  

 § 39, stk. 2, hvis dagpengene udbetales på grund af en lidelse, forårsaget af  

 en arbejdsskade.
Kun i de tilfælde, hvor arbejdsgiveren har et  

 erstatningsansvar, og hvor der derfor er grundlag for at pålægge  

 arbejdsgiveren at betale erstatning efter de almindelige principper, vil  

 kommunen kunne gøre regres gældende.
Det skal i denne sammenhæng bemærkes, at  

 der kan være tale om lidelser i form af såvel skader som følge af  

ulykkestilfælde som erhvervssygdomme.
I disse sager vil  

 skadelidtes faglige organisation typisk være involveret.
Arbejdsskadesager,  

 hvori der rejses krav om erstatning for tabt arbejdsfortjeneste, afsluttes  

 med en accept af kravet hos ansvarsforsikringsselskabet, et forlig mellem  

 arbejdsgiveren og medarbejderen (fagforeningen) eller med en  

 domstolsafgørelse om erstatningsansvaret.
Derudover er der en mindre gruppe af lidelser, der evt. vil kunne danne  

 grundlag for regres.
Herunder kan nævnes skader forårsaget af hunde, overfald  

 og fald bl.a. på fortov.
 Det skal bemærkes, at de nævnte tilfælde ikke er en udtømmende opremsning  

 af tilfælde, der kan danne grundlag for kommunens krav om regres.
Forældelse Der er ikke fastsat nogen tidsfrist i § 39, stk. 2, for fremsættelse af  

 regreskravet.
Der gælder således de samme regler for forældelse, som gælder  

 for de øvrige krav efter erstatningsansvarsloven.
Erstatningskrav forældes  

 normalt efter § 1, stk. 1, nr. 5, i forældelsesloven af 1908. Efter denne  

 bestemmelse vil erstatningskrav forældes på 5 år, regnet fra kravets  

 forfaldstid.
 Hvis skaden er forvoldt ved en strafbar handling, forældes erstatnings- og  

 godtgørelseskrav dog på 20 år, regnet fra det tidspunkt, hvor kommunen har  

 tilstrækkelig kendskab til at gøre sit krav gældende ved en dansk domstol.
Den 5-årige forældelsesfrist kan imidlertid suspenderes.
Hvis kommunen har  

 været uvidende om sit krav uden at kunne kritiseres herfor og derfor ikke har  

 kunnet gøre kravet gældende, afbrydes fristen.
Kravets forfaldstid er det tidspunkt, hvor kommunen har lagt ud i form af  

 betaling af dagpenge.
Det skal bemærkes, at løbende udbetalinger  

 forfalder til betaling for hver udbetaling.
Forholdet til forvaltnings- og offentlighedsloven Kommunernes beslutning om, i hvilket omfang der skal gøres regres gældende  

 for udbetalte dagpenge, er ikke en afgørelse (forvaltningsakt), i den  

 betydning, som udtrykket anvendes i i forvaltningslovens § 2, stk. 1. Det  

 betyder, at de regler i forvaltningsloven, der tilsigter at regulere en parts  

 retsstilling, ikke finder anvendelse i sager om regres for udbetalte  

 sygedagpenge.
Det drejer sig om reglerne i forvaltningslovens § 8 om  

 repræsentation for en part, de særlige regler om aktindsigt for parter i  

 forvaltningslovens kap. 4, reglerne om partshøring i kap. 5, og reglerne om  

 begrundelse og klagevejledning i kap. 6 og 7. Som led i offentlige  

 myndigheders almindelige pligt til at oplyse en sag vil det dog ofte være  

 nødvendigt at høre den, der ønskes gjort regres overfor, først.
Det kan  

 f.eks. være tilfældet, hvor erstatningskravet ikke er fastslået ved dom.
 Derimod finder reglerne om konkret inhabilitet i forvaltningslovens kap. 2  

 også anvendelse på sager om regres for dagpenge, og det samme gælder reglerne  

 i forvaltningslovens kap. 8 om tavshedspligt og udveksling af (fortrolige)  

 oplysninger inden for og mellem offentlige myndigheder, jf. nedenfor om  

 fremgangsmåden ved indhentelse af oplysninger fra andre.
 Sager om regres for udbetalte sygedagpenge er derimod omfattet af reglerne  

 i lov om offentlighed i forvaltningen, jf. denne lovs § 1, stk. 1, hvorefter  

 loven (med de heri angivne undtagelser fra retten til aktindsigt) gælder for  

 al virksomhed, der udøves af den offentlige forvaltning.
Socialministeriet følger kommunernes behandling af regressagerne Der vil af hensyn til ministeriets mulighed for at følge regressagerne i  

 kommunerne blive oprettet en ny gruppering i den kommunale kontoplan, hvor de  

 dagpenge, der kommer ind ved regres, skal konteres.
Indenrigsministeriet og  

 Kommunernes Landsforening vil senere orientere herom.
Kommunens fremgangsmåde i en regressag 1. En regressags begyndelse For at kunne finde frem til sygedagpengesager, hvor det kan være aktuelt  

 at rejse en regressag, er der i dagpengeskemaer til brug ved anmodning om  

 dagpenge - dp 200A, dp 200B, dp 200C og dp 201 - indføjet en ny rubrik med  

 teksten »Skyldes sygdommen et ulykkestilfælde (herunder overfald)».  

 Hvis der sættes kryds i ja-feltet, er der grund til at undersøge, om der kan  

 gøres regres gældende i den konkrete sag.
Desuden kan der være angivet  

 sygdomsdiagnoser, som kunne antages at stamme fra et ulykkestilfælde.
Også i  

 disse tilfælde bør det undersøges, om der kan gøres regres gældende.
 Kommunernes Landsforening har i øvrigt til brug for indhentelse af  

 oplysninger i forbindelse med regressager udarbejdet blanketterne dp 209,  

 dp 210 og dp 210A (om dp 210 og dp 210A, se under afsnit 2). Der  

 vedlægges prøveeksemplarer af de 3 blanketter.
Det kan være en hjælp at bruge blanket dp 209, (Supplerende  

 oplysninger vedr. ulykkestilfælde), hvis anmodningsblanketten giver anledning  

 til en nærmere undersøgelse af baggrunden for sygefraværet.
På denne blanket  

 anmodes den sygemeldte, dels om at beskrive ulykkestilfældet - f.s.a.  

 arbejdsskader også erhvervssygdomme - (tid, sted og omstændigheder i øvrigt),  

 dels om at give oplysninger om andre involverede (skadevolder,  

 forsikringsselskaber, politi, fagforening, Arbejdstilsyn og  

 Arbejdsskadestyrelsen). For at få sagen grundigt beskrevet kan det være en  

 god ide, at sagsbehandleren udfylder det supplerende skema dp 209 sammen med  

 sygemeldte, f. eks. i forbindelse med en opfølgningssamtale.
2. Indhentelse af oplysninger fra andre myndigheder, forsikringsselskab, skadevolder m.v.
 Involverede parter - skadevolder, forsikringsselskab, politi, fagforening,  

 Arbejdstilsyn (i praksis amtskredsene) og Arbejdsskadestyrelsen - vil kunne  

 bidrage til sagens oplysning og således lette afklaringen af, om der kan  

 gøres regres.
Er skaden sket i forbindelse med en ulykke, hvor politiet er blevet  

 tilkaldt - f.eks. en færdselsulykke - vil der foreligge en politirapport, som  

 beskriver hændelsesforløbet.
Herudover vil Forsikringsselskabernes  

 skadesanmeldelser kunne give væsentlige oplysninger.
Hvad angår arbejdsskader  

 vil det være hensigtsmæssigt at kontakte den sygemeldtes fagforening,  

 Arbejdstilsynet (amtskredsene) eller Arbejdsskadestyrelsen.
 Det skal dog bemærkes, at ingen af de nævnte »(private)»,  

 foreninger, selskaber, m.v. eller dagpengemodtageren (skadelidte) efter  

 dagpengeloven eller anden lovgivning er forpligtet til at give kommunen  

 oplysninger i forbindelse med regressager.
 Endvidere er politiets, Arbejsdsskadestyrelsens og Arbejdstilsynets  

 videregivelse af oplysninger i et vist omfang begrænset af forvaltningslovens  

 regler om fortrolige oplysninger.
De nævnte myndigheder er således kun berettiget til at videregive  

 oplysninger om enkeltpersoners rent private forhold til en anden  

 forvaltningsmyndighed, såfremt betingelserne i forvaltningslovens § 28, stk.  

 2, jf. stk. 1, er opfyldt.
Andre fortrolige oplysningerne kan videregives,  

 såfremt oplysningerne er af væsentlig betydning for kommunens sagsbehandling.
 Er en myndighed efter disse regler berettiget til at videregive en  

 oplysning til kommunen, er den efter forvaltningslovens § 31 også forpligtet  

 til det, hvis kommunen fremsætter begæring herom.
Det vil derfor være hensigtsmæssigt at etablere et samarbejde med  

 involverede myndigheder, foreninger, selskaber m.v. for at lette adgangen til  

 de nødvendige informationer om det pågældende ulykkestilfælde.
Kommunernes  

 Landsforening har udarbejdet to standardbreve (blanketterne dp 210 og  

dp 210A ) til brug i de sager, hvor kommunen rejser et regreskrav  

 overfor forsikringsselskabet.
Dp 210 : - meddelelse om regreskravet - skal primært sendes til  

 skadevolderens forsikringsselskab.
I de sager, hvor det ikke har været muligt  

 via dagpengemodtageren (evt. på dp 209) at få oplyst skadevolderens  

 forsikringsselskab, kan blanketten bruges til at lokalisere dette via  

 skadelidtes forsikringsselskab (jf. rubrik 2).
I dp 210 (rubrik 1) kan skadevolderens forsikringsselskab afkrydse i fire  

 felter alt efter, hvor langt forsikringsselskabet er i behandlingen af  

 skadesanmeldelsen, hvorvidt der er tale om en ansvarlig skadevolder, eller  

 forsikringsselskabet ikke kender til sagen.
Kopi af dp 209 vedlægges  

 blanketten, således at forsikringsselskabet har mulighed for at finde frem  

 til sagen.
Såfremt det af dp 210 fremgår, at forsikringsselskabet har en uafsluttet  

 skadesag, vil kommunen skulle afvente at sagen færdigbehandles af  

 forsikringsselskabet, inden der kan ske en opgørelse af regreskravet.
Hvis  

 forsikringsselskabet ikke angiver et tidspunkt for, hvornår sagen kan  

 forventes færdigbehandlet, må kommunen løbende holde øje med, f.eks. igennem  

 S&A-systemet (se pkt. 3 nedenfor), om der er kommet en underretning fra  

 forsikringsselskabet, eller kommunen skal sætte en rykkerprocedure i gang.
Dp 210A : er beregnet til opgørelse af regreskrav over for  

 forsikringsselskabet.
Blanketten kan bruges i to situationer, nemlig hvor  

 kommunen har afsluttet dagpengeudbetalingen og opgjort den samlede udgift til  

 sygedagpenge, og hvor kommunen i en løbende dagpengesag har opgjort sin  

 foreløbige dagpengeudgift og fremsætter yderligere krav senere.
Af blanketten  

 skal det fremgå, i hvilken periode skadelidte har modtaget dagpenge, og den  

 samlede dagpengeudgift for denne periode.
 Assurandør-Societetet har været inddraget i arbejdet med udarbejdelsen af  

 blanketterne 210 og 210A.
Hvis det hverken ved hjælp af det supplerende skema (dp 209) eller  

 kontakter til andre involverede myndigheder m.v. er muligt at få sagen  

 tilstrækkeligt oplyst til at rejse regressag, kan kommunen blive nødt til at  

 henlægge sagen.
I sådanne sager vil det supplerende skema og notater i sagen  

 i øvrigt være tilstrækkelig dokumentation for, at kommunen har forsøgt at få  

 sagen oplyst med de til rådighed stående midler.
3. Sagsregistrering Af hensyn til registrering og opfølgning af regreskravene kan kommunen  

 have brug for at skabe sig et overblik over sagerne.
Registrering kan f.eks. ske i Kommunedatas S&A-system, ved at oprette  

 en sagstype, hvor regreskrav kan registreres manuelt.
Systemet giver mulighed  

 for erindringsdato, og et regreskrav vil fremgå af forespørgselsbilledet på  

 den enkelte person.
 Endvidere er der mulighed for at trække statistiske oplysninger ud af  

 S&A-systemet.
4. Opgørelse af kravet Kommunens krav opgøres som de udbetalte dagpenge før skat, men fratrukket  

 ATP-bidrag.
