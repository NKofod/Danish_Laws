(Til alle kommunalbestyrelser og  

 amtsråd) Idet man som bilag 1 har optrykt aftale af 18. november 1976 mellem  

 finansministeriet og Danmarks Lærerforening om løn og andre ansættelsesvilkår  

 bortset fra pensionsvilkår under ansættelse på åremål som skolekonsulent i  

 folkeskolen, og som bilag 2 lov nr. 173 af 28. april 1971 om kongelig  

 udnævnelse og åremålsansættelse af visse tjenestemænd (loven om  

 åremålsansættelse), skal man bemærke følgende:
1. I medfør af § 5 i loven om åremålsansættelse har  

 undervisningsministeriet efter indhentet udtalelse fra lønningsrådet fastsat,  

 at kommunalbestyrelser og amtsråd har adgang til at foretage ansættelse på  

 åremål i visse stillinger som skolekonsulent i folkeskolen.
Det drejer sig om  

 de i undervisningsministeriets cirkulære af 2. november 1971 om normering og  

 klassificering af visse tjenestemandsstillinger i folkeskolen i §§ 8, 12 og  

 24 nærmere beskrevne stillinger som skolekonsulent for fag- og faggrupper og  

 for specialklasser.
Såfremt det i de pågældende bestemmelser angivne  

 normeringsgrundlag i øvrigt foreligger, vil kommunalbestyrelsen (amtsrådet)  

 kunne vælge imellem at besætte stillingen varigt eller på åremål.
2. Ifølge § 6 i loven om åremålsansættelse sker  

 åremålsansættelse for et tidsrum af mellem 3 og 6 år. Åremålsansættelsen kan  

 forlænges for en periode af indtil 3 år.
Genansættelse kan finde sted.  

 Forlængelse af åremålsansættelsen foretages uden forudgående opslag af  

 ansættelsesmyndigheden og sker på uændrede vilkår.
Genansættelse sker efter  

 forudgående opslag og efter fornyet forhandling om ansættelsesvilkårene i  

 genansættelsesperioden, jfr. pkt. 3. Ved forlængelse af åremålsansættelsen  

 beregnes og afvikles timereduktion efter aftalens § 7 og tjenestefri periode  

 efter § 10 først efter afslutningen af den samlede åremålsansættelse.
 3. Ansættelse på åremål sker i hvert enkelt tilfælde  

 efter indgået aftale mellem undervisningsministeriet og Danmarks  

 Lærerforening.
 4. Såfremt en af de i punkt 1 nævnte stillinger ønskes  

 besat på åremål, anføres det i stillingsopslaget, at det særlige løntillæg,  

 der skal ydes, og indholdet af særlige pensionsmæssige vilkår vil blive  

 fastsat ved aftale i henhold til åremålslovgivningen under hensyntagen til,  

 om den udpegede i forvejen er tjenestemand i folkeskolen eller ej.
 Opslag af åremålsstillinger kan foretages alternativt med henblik på, at  

 stillingen kan besættes varigt eller på åremål afhængigt af, hvilken ansøger  

 der udpeges.
5. Når en af de i punkt 1 nævnt stillinger efter  

 kommunalbestyrelsens (amtsrådets) beslutning, der træffes i overensstemmelse  

 med reglerne i skolestyrelsesloven, skal besættes på åremål, indsender  

 kommunalbestyrelsen (amtsrådet) ad sædvanlig tjenstlig vej til  

 undervisningsministeriet meddelelse herom, indeholdende oplysning om navnet  

 på den person, der skal ansættes, den pågældendes nuværende  

 ansættelsesforhold, åremålets længde og, såfremt ansættelsesforholdet  

 omfattes af aftalens §§ 2, stk. 2, 3, 4 og 5, de for lønfastsættelsen efter  

 disse bestemmelser relevante oplysninger.
Der medsendes endvidere en  

 beskrivelse af den pågældende stilling.
6. Når kommunalbestyrelsen (amtsrådet) har modtaget  

 meddelelse om, at aftale som anført under punkt 3 er indgået, kan ansættelse  

 ske og ansættelsesbrev udfærdiges, såfremt betingelserne herfor i øvrigt er  

 opfyldt, herunder at der for personer, der ikke i forvejen er ansat i en  

 tjenestemandsstilling, foreligger en udtalelse fra Nævnet for  

 helbredsbedømmelser i tjenestemandssager, jfr. finansministeriets cirkulære  

 nr. 229 af 8. december 1975 om helbredsundersøgelser ved  

 tjenestemandsansættelser i staten, folkeskolen og folkekirken.
I  

 ansættelsesbrevet anføres, at den pågældende er ansat som skolekonsulent på  

 åremål i ........... ved ............. kommunes (amtskommunes) skolevæsen med  

 et ansættelsesområde, der omfatter kommunerne i amtsrådskredsen, herunder  

 amtskommunen.
I følgeskrivelsen angives, hvilket arbejdsområde den pågældende  

 indtil videre skal væretage.
7. Skolekonsulenter, der ansættes på åremål, optjener  

 alderstillæg i skolekonsulentstillingen efter de almindelige regler såvel  

 under åremålsansættelsen som under eventuel forlængelse heraf.
Tilsvarende  

 gælder ved genansættelse i umiddelbar fortsættelse af forudgående  

 åremålsansættelse eller forlængelse heraf, jfr. foran under punkt 2.
8. Såfremt der foretages omregning til et skoleår af  

 den i åremålsaftalens § 7 hjemlede timereduktion, sker omregningen ved, at  

 den maksimale timereduktion, som er oppebåret under åremålsansættelse,  

 multipliceres med det antal år, åremålsansættelsen har omfattet, og divideres  

 med 12. Har ansættelsesperioden f.eks. strakt sig over 6 år, og har den  

 maksimale ugentlige timereduktion været 10, udgør den ugentlige 9. Aftalens § 8, stk. 1 skal forstås på samme måde som  

 § 5, stk. 2 i undervisningsministeriets cirkulære af 4. december 1973 om  

 overtimebetaling til folkeskolens tjenestemænd, dvs. at tjenestemænd, der har  

 timereduktion i henhold til aftalens § 7, normalt ikke kan overtage overtimer  

 i fast skema for skoleåret.
 10. Reglen i aftalens § 8, stk. 2 om, at der ikke ydes  

 betaling for overtimer til tjenestemænd, der har timereduktion i henhold til  

 aftalens § 7, omfatter alle overtimer, herunder enkelte overtimer i  

 henhold til § 4 i overtimebetalingscirkulæret af 4. december 1973.
 11. Den i aftalens § 8, stk. 2 omhandlede indregning i  

 tjenestemandens pligtige undervisningstimetal af overtimer sker efter  

 reglerne i undervisningsministeriet cirkulæreskrivelse af 21. oktober 1975 om  

 overtimebetaling til tjenestemænd i folkeskolen, der fungerer i en  

 skoleinspektørstilling.
12. Den i aftalens § 10, stk. 2 omhandlede  

 undervisningsfrie periode omfatter tjenestemandens eventuelle ferie.
Hvis  

 ansættelsesperioden udløber f.eks. den 31. juli, skal perioden fra  

 undervisningens ophør i slutningen af juni indtil 31. juli fradrages i den  

 tjenestefrihedsperiode, der tilkommer tjenestemanden efter aftalens § 10,  

 stk. 1.
 13. Såfremt en amtskommune åremålsansætter en ved en  

 primærkommunes skolevæsen varigt ansat tjenestemand, bør det ved aftale med  

 den pågældende kommune sikres, at tjenestemanden ved åremålsansættelsens  

 udløb kan vende tilbage til sin hidtidige ansættelse i primærkommunen.
Undervisningsministeriet, den 31. august  

 1977 P.M.V.
 E.B.
J.
Verner.
 Bilag 1.
Bilaget er udeladt Der henvises til F AFT 6800 19761118 Bilag 2.
 Bilaget er udeladt.
