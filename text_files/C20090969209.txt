Bilag 1 Bilag 2 Bilag 3 Bilag 4 Bilag 5 Bilag 6 Bilag 7 Bilag 8 Bilag 9 Bilag 10 Bilag 11 Cirkulære om udøvelse af kødkontrol1) (Til fødevareregionerne) Område § 1. Dette cirkulære fastsætter reglerne for den praktiske udførelse af kødkontrol, dvs. inspektion af slagtedyr (svin, kvæg, får, geder, heste, fjerkræ, strudse, kaniner og opdrættet vildt) før og efter slagtning, inspektion af vildtlevende vildt på vildthåndteringsvirksomheder samt kompetencekrav for kontrolpersonalet, jf.
Europa-Parlamentets og Rådets forordning (EF) nr. 854/2004 af 29. april 2004 om særlige bestemmelser for tilrettelæggelsen af den offentlige kontrol med animalske produkter til konsum (kontrolforordningen for animalske fødevarer).
Kompetencer og ansvarsfordeling for ansatte i kødkontrollen § 2. Embedsdyrlægen har det overordnede ansvar for udøvelse af kødkontrollen, jf. artikel 5 i kontrolforordningen for animalske fødevarer.
Stk. 2. Embedsdyrlægen kan ved kontrollens udøvelse bistås af tilsynsfunktionærer, der arbejder under embedsdyrlægens tilsyn og ansvar i overensstemmelse med bilag I, afs.
III, kap.
I, i kontrolforordningen for animalske fødevarer og efter retningslinierne beskrevet i bilag 9 til dette cirkulære.
 Stk. 3. Fødevareregionen kan udpege personer, der er ansat af slagteriet, til at bistå ved den offentlige kontrol af fjerkræ og kaniner, såfremt de har gennemført en uddannelse, der svarer til den, tilsynsfunktionærer har gennemgået, eller såfremt de er uddannet til at udføre de specifikke opgaver.
Stk. 4. Uanset bestemmelsen i stk. 3 kan fødevareregionen indtil 31. december 2009 udpege personale ansat af slagteriet til at bistå med kontrollen med fjerkræ og kaniner.
Udpegningen er betinget af, at personerne har gennemført en uddannelse, som af fødevareregionen vurderes at være tilstrækkelig for den pågældende kontrolopgave.
Stk. 5. Personer, der er udpeget efter stk. 3 eller 4, bistår embedsdyrlægen i inspektionen efter slagtning på fjerkræ- og kaninslagterier under dennes tilsyn og ansvar i overensstemmelse med bilag I, afsnit III, kap.
III, i kontrolforordningen for animalske fødevarer, § 37 i bekendtgørelse om fødevarehygiejne og efter retningslinierne beskrevet i bilag 9 til dette cirkulære.
Stk. 6. Trikinkontrol kan udøves af personer godkendt af embedsdyrlægen hertil (trikinsøgere), som arbejder under embedsdyrlægens tilsyn og ansvar, og som har gennemgået et af Fødevarestyrelsen godkendt kursus og bestået den afsluttende prøve, jf. bilag I, afs.
III, kap.
III, del B, i kontrolforordningen for animalske fødevarer.
Laboratorieundersøgelse af trikinprøver kan desuden foretages af godkendte trikinsøgere på akkrediterede laboratorier.
§ 3. Embedsdyrlæger, der er udpegede inden 1. januar 2006 skal have passende viden om de emner, der er nævnt i bilag I, afs.
III, kap.
IV, del A, punkt 2 og 7, i kontrolforordningen for animalske fødevarer.
 Stk. 2. Fødevareregionen sørger for, at embedsdyrlægerne, jf. stk. 1, gennemgår relevant efteruddannelse.
§ 4. Forinden embedsdyrlæger må arbejde selvstændigt, skal de have gennemført mindst 200 timers praktik, jf. bilag I, afs.
III, kap.
IV, del A, punkt 4, i kontrolforordningen for animalske fødevarer.
§ 5. Tilsynsfunktionærer, som er udpeget inden den 1. januar 2006, skal have tilstrækkelig viden om de emner der er nævnt i bilag I, afs.
III, kap.
IV, del B, punkt 5, i kontrolforordningen for animalske fødevarer.
 Stk. 2. Fødevareregionen sørger for, at tilsynsfunktionærerne, jf. stk. 1, gennemgår relevant efteruddannelse.
 § 6. Fødevareregionen kan kræve, at embedsdyrlæger og tilsynsfunktionærer gennemgår fornyet kursus i praktisk kødkontrol, og at trikinsøgere gennemgår fornyet kursus i undersøgelse for trikiner.
Indlevering af vildt til vildthåndteringsvirksomheder § 7. Embedsdyrlægen på vildthåndteringsvirksomheder skal kontrollere, at nedlagt storvildt, der indleveres til virksomheden, er ledsaget af 1) en erklæring udstedt og underskrevet af en uddannet person, der har gennemført en af Fødevarestyrelsen godkendt uddannelse i overensstemmelse med bilag III, afs.
IV, kap. 1, punkt 4, i Europa-Parlamentets og Rådets forordning (EF) nr. 853/2004 af 29. april 2004 om særlige hygiejnebestemmelser for animalske fødevarer (hygiejneforordningen for animalske fødevarer), og som viser, at der ikke er konstateret unormale forhold ved vildtet forud for nedlæggelsen eller ved den uddannede persons undersøgelse af vildtet efter nedlæggelsen, eller 2) alle organer undtagen mave og tarme.
Sundhedsmærkning og sundhedsmærket materiale § 8. Sundhedsmærkning af fersk kød skal foretages af embedsdyrlægen eller på dennes ansvar, jf. artikel 5, i kontrolforordningen for animalske fødevarer.
Stk. 2. Embedsdyrlægen skal føre tilsyn med sundhedsmærkningen og de mærker, der anvendes i overensstemmelse med bilag I, afs.
I, kap.
III, i kontrolforordningen for animalske fødevarer.
 Stk. 3. Skemaet i bilag 8 kan anvendes til rekvisition af sundhedsmærket materiale.
 Stk. 4. Embedsdyrlægen skal føre en til enhver tid ajourført fortegnelse over beholdningen af stempler, klicheer, matricer og masters, der anvendes på den enkelte virksomhed.
 Stk. 5. Stempler, klicheer, matricer og masters, der anvendes til sundhedsmærkning, skal opbevares under embedsdyrlægens tilsyn og må kun udleveres i den tid, det er nødvendigt af hensyn til sundhedsmærkningen.
 Stk. 6. Embedsdyrlægen kan på baggrund af en konkret vurdering tillade, at fastmonterede stempler/matricer, som anvendes til sundhedsmærkning af slagtekroppe og slagteaffald, ikke afmonteres.
 Stk. 7. Bortkommer et stempel, en kliché, en matrice, en master eller andet sundhedsmærket materiale, skal embedsdyrlægen straks foretage den nødvendige opfølgning.
Krav til laboratorier § 9. Laboratoriemæssige undersøgelser i tilslutning til den kødkontrolmæssige undersøgelse, herunder trikinkontrol, skal foregå på et laboratorium, der er akkrediteret, jf. artikel 12, stk. 2, i Europa-Parlamentets og Rådets forordning (EF) nr. 882/2004 af 29. april 2004 om offentlig kontrol med henblik på verifikation af, at foderstof- og fødevarelovgivningen samt dyresundheds- og dyrevelfærdsbestemmelserne overholdes (kontrolforordningen).
Stk. 2. Fødevareregionen kan bemyndige embedsdyrlæger, som råder over de fornødne laboratoriefaciliteter og uddannet laboratoriepersonale, til at foretage laboratoriemæssige undersøgelser af slagtedyr.
Ved positive fund af antibiotika eller kemoterapeutika skal materiale indsendes til verifikation på Fødevarestyrelsens Laboratorium, Fødevareregion Øst.
Stk. 3. Uanset bestemmelsen i stk. 1 kan laboratorieundersøgelser i tilslutning til den kødkontrolmæssige undersøgelse indtil 31. december 2009, dog for så vidt angår laboratorieundersøgelser for trikinose indtil 31. december 2013, foregå på et af fødevareregionen godkendt laboratorium, såfremt laboratoriet dokumenterer, 1) at det har iværksat og er i gang med de i stk. 1 nævnte akkrediteringsprocedurer, og 2) at der er etableret kvalitetskontrolordninger for de analyser, som laboratoriet gennemfører.
Tilsyn i fjerkræbesætninger § 10. Tilsyn med fjerkræ på bedriften skal foregå i overensstemmelse med bilag 4.
Stk. 2. Resultatet af kontrollen i fjerkræbesætninger skal registreres på kontrolrapporten.
Kopi af kontrolrapporten sendes til embedsdyrlægen på det fjerkræslagteri, hvortil fjerkræet sendes til slagtning.
Tilsyn i fjerkræbesætninger § 11. Embedsdyrlægen skal føre kontrol med at dyr ikke slagtes, medmindre slagteriet er i besiddelse af og har kontrolleret informationer om fødevarekæden, jf. bilag I, afs.
II, kap.
II, i kontrolforordningen for animalske fødevarer.
Stk. 2. Embedsdyrlægen skal tage hensyn til resultatet af kontrollen med fødevarekædeoplysninger, som nævnt i stk. 1, i forbindelse med inspektion før og efter slagtning, jf. bilag I, afs.
I, kap.
II, del A, i kontrolforordningen for animalske fødevarer.
Stk. 3. Embedsdyrlægen kan tillade at dyr slagtes, selv om informationerne om fødevarekæden ikke foreligger, forudsat at informationerne tilvejebringes inden slagtekroppen(e) godkendes til konsum, jf. bilag I, afs.
II, kap.
II, punkt 2, i kontrolforordningen for animalske fødevarer.
 Stk. 4. Uanset stk. 1 kan slagtedyr, bortset fra fjerkræ, svin, kalve (kvæg til og med 12 måneder gamle) og heste, indtil 31. december 2009 sendes til slagtning uden informationer om fødevarekæden.
Kontrol af slagtedyrs renhed § 12. Embedsdyrlægen skal kontrollere, at de af virksomhederne fastsatte procedurer sikrer, at dyrenes huder, skind eller pels er i en sådan tilstand, at de ikke udgør en uacceptabel risiko for forurening af kødet under slagtning, jf. bilag I, afs.
II, kap.
III, punkt 3, i kontrolforordningen for animalske fødevarer.
Inspektion før slagtningen (levende syn) § 13. Dyrene skal underkastes levende syn i overensstemmelse med bilag I, afs.
I, kap.
II, del B, i kontrolforordningen for animalske fødevarer.
Stk. 2. Levende syn af svin kan foretages på bedriften i overensstemmelse med bilag I, afs.
IV, kap.
IV, del A, i kontrolforordningen for animalske fødevarer.
Stk. 3. Levende syn af fjerkræ og kaniner kan foretages på bedriften i overensstemmelse med bilag I, afs.
IV, kap.
V, del A, og kap.
VI, i kontrolforordningen for animalske fødevarer.
Stk. 4. Levende syn af opdrættet vildt kan foretages på bedriften i overensstemmelse med bilag I, afs.
IV, kap.
VII, del A, i kontrolforordningen for animalske fødevarer.
Stk. 5. Dyrene skal i tilslutning til det levende syn kendemærkes, f.eks. ved brug af nummereret materiale.
Såfremt der på slagteriet er etableret et system til kontrol med, at det levende syn har fundet sted, enten ved mærkning af de enkelte dyr eller af foldene, kan kendemærkningen undlades.
Kendemærkningen kan endvidere undlades, såfremt der er etableret permanent veterinærkontrol ved modtagelsen.
Stk. 6. Syge dyr eller mistænkte dyr skal anbringes i særlige folde beregnet hertil.
For små slagterier træffes særlig aftale med fødevareregionen om, hvordan der forholdes i de enkelte tilfælde, jf. bilag III, afs.
I, kap.
II, punkt 1.b, i hygiejneforordningen for animalske fødevarer.
Stk. 7. Resultaterne af det levende syn skal registreres, herunder modtagne transporter, suspekte og afviste dyr, samt sanktioner vedrørende indtransporten.
Registreringerne skal sikre sammenhængende oplysninger om oprindelse, indtransport/transportør og fund/sanktioner.
§ 14. Embedsdyrlægen skal føre kontrol med, at dyrevelfærdsbestemmelser i forbindelse med transport og slagtning er overholdt, jf. bilag I, afs.
I, kap.
II, del C, i kontrolforordningen for animalske fødevarer.
 Stk. 2. Formodede overtrædelser af bestemmelser i dyreværnsloven og af bestemmelser, udstedt i medfør af denne lov, skal anmeldes til politiet med kopi til fødevareregionen.
Inspektion efter slagtningen § 15. Slagtekroppe og ledsagende spiselige slagtebiprodukter skal inspiceres umiddelbart efter slagtningen i overensstemmelse med bilag I, afs.
I, kap.
II, del D, i kontrolforordningen for animalske fødevarer og §§ 16-22.
§ 16. For kvæg under seks uger skal specielt foretages inspektion i overensstemmelse med bilag I, afs.
IV, kap.
I, del A, i kontrolforordningen for animalske fødevarer.
§ 17. For kvæg over seks uger skal specielt foretages inspektion i overensstemmelse med bilag I, afs.
IV, kap.
I, del B, i kontrolforordningen for animalske fødevarer.
§ 18. For får og geder skal specielt foretages inspektion i overensstemmelse med bilag I, afs.
IV, kap.
II, i kontrolforordningen for animalske fødevarer.
§ 19. For hovdyr holdt som husdyr skal specielt foretages inspektion i overensstemmelse med bilag I, afs.
IV, kap.
III, i kontrolforordningen for animalske fødevarer.
§ 20. For svin skal specielt foretages inspektion i overensstemmelse med bilag I, afs.
IV, kap.
IV, del B, i kontrolforordningen for animalske fødevarer.
 Stk. 2. Slagtesvin, der er opdrættet under kontrollerede opstaldningsforhold i integrerede produktionssystemer og holdt indendørs siden fravænningen, med undtagelse af eventuel adgang til udendørs faciliteter umiddelbart inden afhentning med henblik på levering til slagtning, behøver kun at underkastes besigtigelse for så vidt angår den rutinemæssige kontrol af de mandibulære lymfeknuder, hjertesækken og hjertet.
 Stk. 3. Inspektion af slagtesvin, som beskrevet i stk. 2, forudsætter, at embedsdyrlægen har verificeret, at virksomhederne har modtaget og kontrolleret oplysninger om fødevarekæden, jf. bilag II, afsnit III, i hygiejneforordningen for animalske fødevarer, samt de i stk. 2 nævnte oplysninger om opdrætsforhold.
§ 21. For fjerkræ og kaniner skal specielt foretages inspektion i overensstemmelse med bilag I, afs.
IV, kap.
V, del B, og kap.
VI, i kontrolforordningen for animalske fødevarer.
§ 22. For opdrættet vildt skal specielt foretages inspektion i overensstemmelse med bilag I, afs.
IV, kap.
VII, del B, i kontrolforordningen for animalske fødevarer.
Stk. 2. For vildtlevende vildt skal specielt foretages inspektion i overensstemmelse med bilag I, afs.
IV, kap.
VIII, i kontrolforordningen for animalske fødevarer.
 § 23. Ved indsnit i lymfeknuder, hvor dette er krævet eller skønnes nødvendigt i medfør af §§ 16-20 og § 22, foretages systematiske indsnit, og mindst 3 indsnit, samt knuderne besigtiges.
 § 24. Såfremt embedsdyrlægen anser det for nødvendigt, kan den endelige inspektion og bedømmelse udsættes til den følgende dag.
 Stk. 2. Ved tilbageholdelse i forbindelse med laboratoriemæssig undersøgelse skal kroppen, inden eventuel godkendelse finder sted, på ny underkastes en inspektion.
 § 25. Resultatet af inspektion efter slagtning skal registreres.
§ 26. Antallet af slagtedyr, som en embedsdyrlæge må inspicere i løbet af et døgn, må normalt ikke overstige 100 stykker voksent kvæg eller 200 stykker ungkvæg eller 300 spædekalve eller 400 får og lam.
De anførte normer gælder også for tilsynsfunktionærer.
 Stk. 2. Fødevareregionen fastsætter for hvert enkelt svineslagteri bemandingen af båndkontrollen efter de retningslinier, som fremgår af bilag 11, jf. dog stk. 3.
 Stk. 3. Antallet af svin, som en embedsdyrlæge må inspicere i løbet af et døgn, må normalt ikke overstige 450, medmindre inspektionen foretages som beskrevet i § 20, stk. 2. Den anførte norm gælder også for tilsynsfunktionærer.
 Stk. 4. Uanset stk. 3, kan Fødevareregionen tillade inspektion af et større antal svin i løbet af et døgn, når kvaliteten af kontrollen er tilstrækkelig og effektiv.
Særlige undersøgelser § 27. Ud over de i §§ 16-22 nævnte undersøgelser skal der systematisk foretages undersøgelse i overensstemmelse med kontrolforordningen for animalske fødevarer, bilag I, afs.
IV, kap.
IX, særligt for 1) Cysticercose: Forårsaget af Cysticercus cellulosae hos svin.
Undersøgelse af de frilagte muskel-flader, især lårmuskulaturen, mellemgulvspillerne, intercostalmuskulaturen, hjertet, tungen og strubehovedet samt eventuelt bugvæggen og psoasmuskulaturen befriet for fedtvæv.
 2) Snive hos hovdyr: Omhyggelig besigtigelse af slimhinderne i luftrøret, svælget og næsehulen samt dens bihuler efter spaltning af hovedet i midtlinjen og udtagelse af næseskillevæggen, hvis det er relevant, som f.eks. ved purulent næseflåd.
 3) Trikinose: Undersøgelse af svin og heste samt andre arter, der er modtagelige for trikinose.
4) Tuberkulose: Ved fund af kaseøs lymfadenitis (forostning i lymfeknude) eller tuberkuløs organ-forandring skal alle organer nøje undersøges med henblik på spredning.
Ligeledes undersøges skeletsystemet og de bløde hjernehinder.
 Stk. 2. Ved mistanke om tuberkulose hos svin skal der kun foretages udvidet undersøgelse, når der er påvist tuberkuløse processer andre steder end i de mandibulære lymfeknuder eller tarmkanalens lymfeknuder.
 Stk. 3. Ved mistanke om tuberkulose hos svin incideres, jf. § 23, følgende lymfeknuder: lnn. cer-vicales superficiales dors. et vent., lnn. retropharyngei lat. et med., lnn. parotidei et mandibulares, lnn. cervicales profundi caudales, lnn. lumbales, lnn. subiliaci, lnn. isciadici, lnn. inguinales supf. et prof. og lnn. poplitaei.
 Stk. 4. Ved mistanke om tuberkulose hos kreaturer incideres, jf. § 23, følgende lymfeknuder: lnn. cervicales supf., lnn. axillares proprii, lnn. subiliaci, lnn. inguinales supf. et prof., lnn. ischiadici og lnn. poplitaei.
 Stk. 5. Uanset stk. 1, nr. 3, kan det, i overensstemmelse med bekendtgørelse om trikinundersøgelse af kød, undlades at undersøge for trikinose i kød fra slagtesvin, som nævnt i § 20, stk. 2, medmindre svinene er leveret til et slagteri, der eksporterer svin til tredjelande, jf. § 5 i bekendtgørelse om eksport til 3. lande.
Udvidede undersøgelser § 28. Ved fund af oksetinter skal tyggemuskulaturen, mellemgulvet og hjertet opblades i tynde skiver.
Alle kroppens muskelflader skal nøje undersøges med henblik på tinteforekomst.
Hvis der ved undersøgelsen er påvist 10 levende eller døde tinter, skal også tungen og muskulaturen under denne undersøges tilsvarende.
 § 29. Ved fund, som kan være et led i en generaliseret spredning (pyæmi), skal alle organer nøje undersøges, herunder grundig palpering af lungevævet for at fastlægge, om der kan erkendes forekomst af disseminerede emboliske processer.
Stk. 2. Herefter skal hele columnas forløb fra nakkeled til haleled, bækkenknogler, ribben (især costochondrale overgang) samt vækstlinier i øvrige knogler undersøges.
Alle områder undersøges for forekomst af kronisk embolisk osteomyelitis (knoglenydannelser, bylddannelser (apostemer), scleroseringer og bindevævsnydannelser). Der skal ske løsning af mørbrad/ileopsoasmuskulatur samt evt. bov og inderlår.
 Stk. 3. Hos kreaturer lægges endvidere snit i lårmuskulaturen.
Efterkontrol § 30. Der skal foretages efterkontrol af alle slagtekroppe, hvor der ved den rutinemæssige undersøgelse er konstateret unormale forhold, jf. dog stk. 2.
Stk. 2. Embedsdyrlægen kan tillade, at udrensning af mindre betydende sygdomsfund (afhelet brysthindebetændelse, kontusioner, ætsninger i huden, levere for ormeknuder o.l.) kan foretages af slagteriet på slagtelinien eller på anden særlig plads.
Det forudsætter, at virksomheden har procedurer, der af embedsdyrlægen er vurderet og fundet tilstrækkelige.
Embedsdyrlægen skal føre stikprøvekontrol med udrensningen.
Lys til inspektion før og efter slagtning § 31. Inspektion før og efter slagtning skal foretages ved tilstrækkeligt dagslys eller i kunstig belysning svarende til seneste udgave af Dansk standard DS 700.
Stk. 2. Belysningen skal vise eller fremhæve detaljer ved at lade baggrunden blive ensartet lys ved hjælp af spejling af et storfladearmatur, mens detaljerne ses mørkere.
Belysningsformen kan være storfladearmatur med ensartet luminans, om muligt placeret så hele baggrunden i objektet spejler armaturet ensartet.
 Stk. 3. Belysningen skal tydeligt afsløre eventuelle forskelle, især i indbyrdes tætliggende nuancer i overfladefarver.
 Stk. 4. Belysningsstyrken på synsobjektet skal være mindst 500 lux.
Laboratoriemæssig undersøgelse § 32. I tilfælde, hvor der ved undersøgelsen før eller efter slagtning er konstateret tegn på en akut infektiøs lidelse, som ellers ville betinge total kassation, men hvor embedsdyrlægen skønner, at der kan være tale om en lokal lidelse, således at den inficerede del af slagtekroppen kan udrenses og den resterende del kan godkendes til menneskeføde, skal der foretages en laboratoriemæssig undersøgelse af slagtekroppen, før der tages endelig stilling til bedømmelsen af slagtekroppen, jf. bilag I, afs.
I, kap.
II, del D, punkt 2, i kontrolforordningen for animalske fødevarer.
 Stk. 2. Prøveudtagning, forsendelse og bedømmelse af resultatet skal foretages i henhold til bilag 6. Analyse skal foretages i henhold til Fødevarestyrelsens Kemiske og Mikrobiologiske Metode-samling.
 Stk. 3. Såfremt embedsdyrlægen finder behov for andre laboratoriemæssige undersøgelser, kontaktes Fødevarestyrelsen.
 Stk. 4. I alle tilfælde, hvor embedsdyrlægen afgør, at der skal foretages en laboratoriemæssig undersøgelse af slagtekroppen, skal der også foretages undersøgelse for restkoncentrationer af antibiotika og kemoterapeutika.
 § 33. Ved mistanke om, at et slagtedyr indeholder rester af medicin eller andre stoffer, der kan indebære en risiko for menneskers sundhed ved konsum af kød eller andre produkter fra dyret, skal den sædvanlige undersøgelse suppleres med en laboratoriemæssig undersøgelse til afgørelse af, om dyret er egnet til menneskeføde.
 Stk. 2. Er der mistanke om restkoncentrationer af antibiotika eller kemoterapeutika, skal prøveudtagning, forsendelse og bedømmelse foretages i henhold til bilag 7. Analyse skal foretages i henhold til Fødevarestyrelsens Kemiske og Mikrobiologiske Metodesamling.
 Stk. 3. I andre tilfælde end de i stk. 2 nævnte kontaktes Fødevarestyrelsen.
 Stk. 4. Kan en supplerende laboratoriemæssig undersøgelse ikke finde sted, må det pågældende dyr ikke godkendes til menneskeføde.
§ 34. Ved fund af forandringer af tuberkuløs natur hos kvæg skal materiale straks indsendes til typebestemmelse på Danmarks Tekniske Universitet, Veterinærinstituttet.
Ved udbredt tuberkulose skal det inden indsendelse aftales med Veterinærinstituttet hvilket materiale, der ønskes indsendt.
 Stk. 2. Ved fund af forandringer af tuberkuløs natur hos svin, som er påvist uden for hovedet og fordøjelseskanalen (herunder leveren) med tilhørende lymfeknuder, eller som må antages at skyldes tuberkelbakterier af den bovine type, skal materiale indsendes til typebestemmelse på Veterinærinstituttet.
 Stk. 3. Ved fund af forandringer af tuberkuløs natur hos andre dyr skal materiale indsendes til typebestemmelse på Veterinærinstituttet.
Almindelige bedømmelsesregler § 35. Ubetinget godkendelse (UG) kan anvendes over for kød, som er ubetinget egnet til menneskeføde uanset tilberedningsmåden.
 Stk. 2. Total kassation (TK), det vil sige kassation af hele slagtekroppen med samtlige tilhørende organer, skal anvendes over for dyr, der er uegnede til menneskeføde på grund af universelle tilstande, som f.eks. feber eller lokale forandringer, lidelser eller forureninger, som ikke lader sig udrense, eller som har indvirket på den almene sundhedstilstand hos dyret.
 Stk. 3. Lokal kassation (LK), det vil sige kassation af dele af kødet, enkelte organer eller dele af organer i forbindelse med udrensning af regionale lymfeknuder, skal anvendes ved lokale forandringer eller lidelser, som er uden indflydelse på den almene sundhedstilstand hos dyret.
 Stk. 4. Godkendelse til udbening (GU) anvendes ved lidelser, hvor skeletmuskulaturen og organer kan godkendes til menneskeføde, mens knogler og led kasseres, jf. § 38.
 Stk. 5. Godkendelse til forarbejdning (GF), det vil sige anvendelse til fremstilling af kødprodukter, anvendes ved begrænset udbredelse af muskelforandringer i form af PSE og DFD.
Stk. 6. Betinget godkendelse (BG), det vil sige godkendelse til menneskeføde på betingelse af, at kødet føres direkte til kontrolleret behandling på et autoriseret frysehus, kan anvendes for kød af kvæg med indtil 10 levende eller døde tinter.
Embedsdyrlægen kan dog tillade frysning på slagteriet af kød fra slagteriets egne slagtninger, når slagteriet råder over de fornødne faciliteter.
 § 36. Bedømmelsen af de enkelte lidelser skal foretages i overensstemmelse med bilag 2, for fjerkræ dog bilag 5.
 Stk. 2. Uanset stk. 1 skal bedømmelser efter bilag 2, punkt 1.7 og punkt 2.12.h og i, fra den 1. oktober 2009, ikke længere foretages af veterinærkontrollen, da det herefter er virksomhedens ansvar at håndtere fund, der vedrører de nævnte punkter.
§ 37. Ved godkendelse til udbening (GU) fjernes alle synlige patologiske forandringer i efterkontrollen.
Det sikres, at slagtekroppen på begge halvdele er forsynet med entydig mærkning.
Såfremt de tilhørende organer ønskes bevaret for mulig godkendelse, skal disse ligeledes forsynes med entydig mærkning.
Opmærkningen skal registreres af embedsdyrlægen.
Stk. 2. Embedsdyrlægen skal vurdere de procedurer, virksomheden opstiller for at styre slagtekroppe og organer fra dyr, som er godkendt til udbening.
Det samme gælder virksomhedens procedurer for udbening af GU-slagtekroppe og tilkaldelse af embedsdyrlæge, såfremt der ved udbening findes unormale forhold.
Såfremt embedsdyrlægen finder procedurerne tilstrækkelige, kan virksomheden håndtere GU-dyr.
I modsat fald bedømmes dyrene til TK.
Embedsdyrlægen skal instruere det personale, der foretager udbening af GU-dyr.
Stk. 3. Såfremt der ved slagteriets egenkontrol ikke findes yderligere forandringer, kan slagtekrop og eventuelle organer anvendes uden videre.
Der skal af slagteriet foretages registrering af disse slagtekroppe og organer.
Stk. 4. I tilfælde, hvor der findes unormale forhold, skal embedsdyrlægen foretage ny bedømmelse af slagtekroppen og eventuelle organer i henhold til de generelle bedømmelsesregler.
Embedsdyrlægen skal foretage registrering af disse slagtekroppe og organer.
 Stk. 5. Embedsdyrlægen skal ved kontrol af egne og slagteriets registreringer kontrollere, at alle slagtekroppe med tilhørende organer, som er godkendt til udbening, underkastes korrekt behandling.
 § 38. Ved totalkassation eller lokal kassation behandles de kasserede dele i overensstemmelse med Europa-Parlamentets og Rådets forordning (EF) nr. 1774/2002 af 3. oktober 2002 om sundhedsbestemmelser for animalske biprodukter, som ikke er bestemt til konsum (biproduktforordningen).
 Ikrafttræden m.m.
 § 39. Dette cirkulære træder i kraft den 1. september 2009.
 Stk. 2. Samtidig ophæves cirkulære nr. 9002 af 15. januar 2009 om udøvelse af kødkontrol.
Fødevarestyrelsen, den 28. august 2009 Annelise Fenger / /Charlotte Vilstrup Bilag 1 Bedømmelsesregler Bilag 2 Bilag 3 Vejledning til visse punkter i cirkulæret 3. Vedr. skelnen mellem benigne og maligne tumorer, jf. bilag 2, pkt. 3.5:
 I nogle tilfælde vil det være nødvendigt at lave en histologisk undersøgelse for at afgøre, om der er tale om en benign eller en malign tumor.
 4. Bedømmelse af slagtekroppe, der tilbageholdes som følge af ketoselugt eller mistanke herom.
 Slagtekroppe, hvor der ved kødkontrolbedømmelsen observeres ketoselugt, tilbageholdes i kølerum i minimum 24 timer, og der udføres efterfølgende kogeprøve, både på det mistænkte dyr og en blindprøve fra en godkendt slagtekrop.
Der udtages kødprøver (muskulatur og/eller fedt) fra slagtekroppene til kogeprøven  både fra det mistænkte dyr og en blindprøve.
Det skal være samme slags prøvemateriale fra begge dyr.
Prøvematerialet opvarmes for at tydeliggøre eventuelle forandringer i lugt.
Efter opvarmning lægges et længdesnit i kødet.
Lugten fra snitfladen bedømmes og sammenlignes med blindprøven.
I tilfælde af afvigende lugt kasseres slagtekroppen.
Bilag 4 Tilsyn og smittebegrænsende foranstaltninger ved levende syn på bedriften  fjerkræ A.
Smittebegrænsende foranstaltninger 1) Ved tilsynet skal kontrolpersonalet iagttage alle nødvendige forholdsregler for at undgå smitteoverførsel mellem ejendommene.
2) Tilsynene skal tilrettelægges således, at olde- eller bedsteforældredyr, centralopdræts- og formeringsbesætninger besøges først, derefter opdræt og dyr til konsum.
Til sidst skal besøges besætninger, hvor der tidligere er konstateret Salmonella.
I den enkelte besætning skal tilsynet udføres efter dyrenes alder, således at de yngste dyr tilses først og de ældste sidst.
3) Der skal gå 24 timer efter besøg i en hvilken som helst husdyrbesætning inden tilsyn hos olde- eller bedsteforældredyr, centralopdræts- og formeringsflokke.
Desuden skal der gå 24 timer inden tilsyn i anden fjerkræbesætning i følgende situationer:
 a) Efter tilsyn i svine-, kvæg- eller fjerkræbesætninger, hvor der er konstateret smitte med den multiresistente type af Salmonella Typhimurium DT 104.
 b) Efter tilsyn i fjerkræbesætninger, hvor der er konstateret eller er mistanke om alvorlige smitsomme fjerkræsygdomme.
 4) Hvis den tilsynsførende i forbindelse med udlandsophold har besøgt animalske produktioner eller har haft kontakt til fjerkræ, skal der gå mindst 48 timer inden et tilsyn gennemføres.
 5) Den tilsynsførende skal inden besøget advisere producenten, således at denne kan vejlede den tilsynsførende om særlige hygiejneregler på ejendommen.
6) Den tilsynsførende skal være omhyggelig med hygiejnen, og overholde de etablerede hygiejnebarrierer.
Dette indebærer, at der altid skal anvendes engangsfodtøj og engangsovertrækstøj.
Efter anvendelse efterlades begge dele på stedet.
Der skal endvidere foretages håndvask før og efter besøget i fjerkræhuset.
 7) Kontrolpersonale, der lider af en sygdom, som kan overføres til fjerkræ, må ikke føre tilsyn i fjerkræbesætninger.
 8) Hvis den tilsynsførende holder hobby-fjerkræ, eller har større hold af stuefugle skal ovenstående karantænebestemmelser og hygiejneregler ligeledes overholdes imellem kontakt til eget fjerkræ/fugle og tilsyn i fjerkræbesætninger.
 9) Ved udbrud af smitsomme fjerkræsygdomme, kan Fødevarestyrelsen påbyde tilsynspersonalet et skærpet beredskab i forbindelse med tilsyn, jf. lov om hold af dyr.
B.
Tilsyn  hvad skal kontrolleres 1) Den tilsynsførende skal kontrollere, a) at husene er indrettet hensigtsmæssigt, om der er foretaget de nødvendige foranstaltninger til sikring mod skadedyr og om ventilationsforholdene kan sikre passende temperatur, luftfugtighed og lavt indhold af ammoniak, b) at strøelsens beskaffenhed er tør og løs i overfladen, c) at der er ryddeligt i produktionsområderne og på udenomsarealerne, d) om der forefindes smittebegrænsende foranstaltninger, såsom forholdsregler ved besøgende, hygiejnebarrierer og advarselsskilte, e) at der dagligt indsamles og fjernes døde dyr, f) at producenten har udtaget og indsendt de lovmæssigt fastsatte prøver til undersøgelse for Aviær influenza, Salmonella og evt. andre zoonoser, g) om der foreligger dokumentation for overholdelse af eventuelle tomgangsperioder, herunder at rengøring og desinfektion er foretaget, h) at der ikke forekommer tegn på alvorlige sygdomme i fjerkræflokken, som kan have betydning for afgørelsen af om dyrene vil være egnet til konsum efter slagtning, i) at eventuelle foretagne behandlinger af flokken med lægemidler er registreret, herunder at gældende tilbageholdelsestider er overholdt, om nødvendigt ved henvendelse til den praktiserende dyrlæge, j) at registreringer af foderleverandør og type svarer til de faktiske forhold på stedet og at foderleverandøren er godkendt til at levere foder til pågældende fjerkrætype samt at levering af slutfoder er sket i tilstrækkelig tid til at tilbageholdelsestider (normalt 5 døgn) kan overholdes, k) om der er risiko for forurening af vandet med sygdomsfremkaldende bakterier og virus fra gødning m.m., hvis ejendommen har egen boring eller brønd, der anvendes som drikkevand til fjerkræet, l) om der er tegn på dyrevelfærdsproblemer, såsom nedsat bevægelsesfrihed, manglende mulighed for at komme til foder og vand, for høje temperaturer eller ammoniak i luften m.m., samt m) at dyr, som er uegnede til videre opfedning fjernes og aflives eller sættes i sygestald, når det vurderes at disse har en reel mulighed for at komme sig igen.
 2) Såfremt der forekommer tegn på alvorlige sygdomme i flokken, jf. nr. 1, litra h, skal den tilsynsførende meddele forbud mod at dyrene sendes til slagtning før de er blevet tilset af en dyrlæge fra fødevareregionen, med henblik på at afgøre hvilken sygdom der er tale om og hvilke forholdsregler der skal tages.
3) Såfremt dyrlægen finder tegn på alvorlige smitsomme sygdomme, herunder Newcastle disease, aviær influenza, fjerkrækolera, Gumboro, klinisk udbrud af Salmonella eller andre sygdomme der betinger, at slagtning ikke kan foretages, skal dyrlægen meddele forbud mod at dyrene sendes til slagtning og foretage det fornødne.
Er der tale om anmeldepligtige sygdomme skal dyrlægen sørge for, at besætningen sættes under offentligt tilsyn efter reglerne i gældende bestemmelser om den pågældende sygdom.
Bilag 5 Bedømmelsesregler - fjerkræ Bilag 6 Procedure for udtagning og forsendelse af prøvemateriale til bakteriologisk undersøgelse (BU) af slagtedyr, samt en kort beskrivelse af bedømmelsen af laboratorieresultaterne Udtagning og håndtering af prøvemateriale Der skal udtages:
 1) Et stykke muskulatur (underarmens strækkemuskel) omgivet af fascie.
 2) Den ubeskadigede milt.
 3) Eventuelt supplerende materiale.
 4) En nyre til undersøgelse for restkoncentrationer af antibiotika og kemoterapeutika.
 5) Verifikationsmateriale: den anden nyre, mindst 100 g ren muskulatur (f.eks. mellemgulvspille eller skank). Materialet mærkes med tilstrækkelig identifikation, nedfryses straks og opbevares på slagteriet ved ÷18 °C under veterinærkontrollens ansvar indtil undersøgelsen er endeligt afsluttet.
 Ad 5) Materialet skal benyttes til verifikation og eventuel kvantificering af positive eller tvivlsomme resultater ved den første undersøgelse for antibiotika/kemoterapeutika.
For at undgå krydskontamination mellem de forskellige prøvedele, holdes disse adskilt fra hinanden.
Hvis prøvematerialet er udtaget på et slagteri med eget godkendt laboratorium, skal prøven anbringes på køl ved 0-5 °C, med mindre undersøgelsen indledes inden 1 time efter prøveudtagning.
Forsendelse til eksternt laboratorium Før forsendelse skal prøverne køles ned til 0-5 °C.
Hver prøvedel pakkes særskilt, inden de anbringes i en fælles yderpakning, der mærkes med prøvens/dyrets identitet.
Prøverne og tilhørende følgebrev sendes til laboratoriet i kølet, men ikke frosset stand (f.eks. i isolerende materiale med fryseelement(er) ilagt, uden direkte kontakt med prøverne). Op til weekends og helligdage kontaktes laboratoriet inden indsendelse af prøver.
Følgebrev Af medfølgende følgebrev skal så vidt muligt fremgå:
1) Dyreart, se nedenfor 2) Slagtested: slagteriets navn og autorisationsnummer 3) Slagtedato 4) Identifikation af slagtedyr (f.eks. slagtenr., veterinær-kontrolnr., CHR-nr, CKR-nr. for kvæg, leverandør- nr. m.v.) 5) Eventuelle symptomer før slagtning (ved nødslagtning skal kopi af slagteattest medfølge med oplysning om symptomer og evt. behandling med antibiotika/kemoterapeutika) 6) Kødkontrolfund samt ønske til undersøgelse (BU, pH-undersøgelse, kun A/K).
 Som dyreart anføres en af følgende betegnelser:
1) Svin, so eller orne 2) kalv, ungkreatur (under 2 år), ko eller tyr 3) lam eller får 4) ged 5) unghest (under 2 år) eller hest Bedømmelse Ved ringe forekomst forstås 5-10 kolonier pr. plade.
Ved rigelig forekomst forstås flere end 10 kolonier pr. plade.
Ved TK forstås total kassation.
Ved G forstås, at den bakteriologiske undersøgelse ikke forhindrer godkendelse.
Specifik infektion 1) Forekomst af flere end 3-4 patogene bakterier i muskelprøven: TK.
 2) Rigelig forekomst af patogene bakterier i milt: TK.
 3) Ringe forekomst af patogene bakterier i milt: G, men kassation af lunger, lever og nyrer.
 4) Forekomst af clostridier (mere end én) i muskel eller milt: TK.
Uspecifik infektion 1) Rigelig forekomst af uspecifikke kolonier i muskel: TK.
 2) Rigelig forekomst af uspecifikke kolonier i milt: G, men kassation af lunger, lever og nyrer.
pH bestemmelse i muskulatur pH-måling foretages som supplerende parameter efter embedsdyrlægens vurdering.
pH bestemmelse må tidligst foretages 24 timer efter slagtningen.
Målingen foretages med justeret pH-meter. pH-måling kan foretages enten på slagtegangen med et spyd-pH-meter i de store muskelgrupper eller på laboratoriet.
 pH værdier større end 6,5 kan betyde reduceret holdbarhed af slagtekroppen.
Endelig bedømmelse af slagtekroppen Såfremt de laboratoriemæssige undersøgelser ikke i sig selv betinger kassation af slagtekrop eller organer, foretages fornyet grundig inspektion inden den endelige bedømmelse af kødet.
Embedsdyrlægen skal her lægge vægt på kødets udseende, lugt og friskhedstilstand, specielt hvis en pH-måling viser forhøjet pH.
Efterfølgende forsendelse af verifikationsmateriale Prøverne pakkes som ovenfor beskrevet.
Det frosne materiale sendes dybfrosset.
Op til weekender og helligdage kontaktes laboratoriet.
Bilag 7 Procedure for udtagning, forsendelse og bedømmelse af prøver ved mistanke om restkoncentrationer af antibiotika og kemoterapeutika Udtagning og håndtering af prøvemateriale 1) Begge nyrer udtages fra slagtekroppen.
Den ene nyre anvendes til screeningsundersøgelse, og den anden nyre nedfryses til verifikation.
 2) Såfremt der er påvist injektionssted udtages der materiale herfra så intakt som muligt (750 - 1000 g, dog således, at der er mindst 300 g ren muskulatur til analysen) og om muligt hele vejen rundt om injektionsstedet.
 3) Til verifikation udtages tillige supplerende materiale på mindst 100 g ren muskulatur f.eks. fra mellemgulvpille eller skank.
Verifikationsmaterialet opbevares på slagteriet ved ÷18 °C under veterinærkontrollens ansvar.
På prøveudtagningsskemaet skal der noteres, hvilken muskulatur, der er udtaget.
Hvis prøvematerialet er udtaget på et slagteri med eget laboratorium, skal prøverne køles ned til 0-5 °C, hvis undersøgelsen ikke indledes inden 1 time efter prøvetagning.
Undersøgelsesmetoden er beskrevet i Fødevarestyrelsens Mikrobiologiske og Kemiske Metodesamling.
Forsendelse til eksternt laboratorium A.
Nyren og evt. injektionssted Før forsendelse skal prøverne køles ned til 05 °C.
Hver prøvedel pakkes særskilt, inden de anbringes i en fælles yderpakning, der mærkes med dyrets identitet.
Prøve med tilhørende følgebrev sendes til laboratoriet.
Ved forsendelsen bør som yderemballage anvendes hele, tætte, stærke og isolerende materialer.
Prøverne sendes kølet (f. eks i isoleret emballage med køleelement).
B.
Efterfølgende forsendelse af verifikationsmateriale Prøverne pakkes som ovenfor beskrevet.
Det frosne materiale sendes dybfrosset.
Op til week-ends og helligdage kontaktes laboratoriet.
C.
Følgebrev Af medfølgende følgebrev skal fremgå:
 1) Dyreart, se nedenfor.
 2) Slagtested: slagteriets navn og autorisationsnummer.
 3) Slagtedato.
 4) Identifikation af slagtedyret: slagtenr., veterinærkontrolnr., CHR nr, CKR nr. for kvæg, leverandørnummer m.v.
 Ved nødslagtning medsendes kopi af slagteattest med evt. oplysninger om diagnose og/eller behandling med antibiotika/kemoterapeutika.
 Som dyreart anføres en af følgende betegnelser:
1) Svin, so eller orne 2) Kalv, ungkreatur (under 2 år), ko eller tyr 3) Lam eller får 4) Ged 5) Unghest (under 2 år) eller hest Ved senere fremsendelse af verifikationsmateriale, skal kopi af det oprindelige følgebrev medsendes for identifikation af prøven.
Bedømmelse A.
Procedure når resultatet meddeles kontrollen på slagtestedet 1) Hvis screeningsprøven (4-plademetoden) er negativ, forhindrer laboratorieresultatet ikke frigivelse af slagtekroppen, organer og verifikationsmateriale.
 2) Hvis screeningsprøven er positiv og den efterfølgende verifikationen viser restindhold af antibiotika / kemoterapeutika under grænseværdien (MRL) forhindrer laboratorieresultatet ikke frigivelse af slagtekroppen, organer og verifikationsmateriale.
 3) Hvis screeningsprøven er positiv og den efterfølgende verifikationen viser restindhold af antibiotika / kemoterapeutika over grænseværdien, eller hvis prøven indeholder et ikke tilladt stof, skal slagtekroppen med tilhørende organer og evt. resterende verifikationsmateriale kasseres.
Bilag 8 Rekvisition af sundhedsmærket materiale Anmoder om tilsendelse af:
(Det ønskede antal stempler anføres i rubrikkerne nedenfor) 1. Fersk Kød 2. Andet Bilag 9 Arbejdsopgaver og ansvarsfordeling Kapitel 1 Tilsynsfunktionærers deltagelse ved inspektion før og efter slagtning 1) Tilsynsfunktionærer kan bistå embedsdyrlægen med rent praktiske opgaver ved inspektion af slagtedyrene før slagtningen.
2) Tilsynsfunktionærer skal i videst muligt omfang foretage den rutinemæssige båndkontrol og efterkontrol under embedsdyrlægens ansvar.
Chefembedsdyrlægen sørger for, at tilsynsfunktionærer får den fornødne instruktion og oplæring til at varetage alle funktioner ved inspektion efter slagtning.
 3) Fødevareregionen fastsætter på det enkelte slagteri kontrolbemandingen ved inspektionen, herunder fordelingen af embedsdyrlæger og tilsynsfunktionærer, i forhold til mængden af de i nr. 1 og 2 omfattede arbejdsopgaver.
4) Embedsdyrlægen skal være til stede på slagteriet (matriklen), mens der udføres inspektion før og efter slagtning, og skal føre en regelmæssig kontrol med tilsynsfunktionærernes arbejde.
Dette gælder dog ikke, hvis kontrollen er tilrettelagt i overensstemmelse med bilag I, afsnit III, kap. 2, punkt 2, i kontrolforordningen for animalske fødevarer.
Kapitel 2 Anvendelse af virksomhedsansatte på fjerkræ- og kaninslagterier 1) På fjerkræ- og kaninslagterier kan udpegede personer, ansat af virksomheden, bistå embedsdyrlægen ved den indvendige kontrol, når de har fået den fornødne oplæring og instruktion.
 2) Fødevareregionen fastsætter på det enkelte slagteri kontrolbemandingen ved inspektionen, herunder fordelingen af tilsynsfunktionærer og virksomhedsansatte.
 3) Embedsdyrlægen skal være til stede på slagteriet (matriklen), mens der udføres inspektion før og efter slagtning, og skal føre en regelmæssig kontrol med de virksomhedsansattes arbejde.
Kapitel 3 Opgaver som skal varetages af embedsdyrlægen Uanset kapitel 1 og 2 skal embedsdyrlægen varetage opgaverne beskrevet i dette kapitel.
 1) Embedsdyrlægen skal selv foretage inspektion og bedømmelse af nødslagtede dyr.
2) Embedsdyrlægen skal foretage den endelige bedømmelse af slagtedyr (slagtekroppe og organer), når a) der er tale om en eventuel overtrædelse af dyrevelfærdsbestemmelser, b) der er mistanke om smitsomme husdyrsygdomme og zoonoser, c) dyret/dyrene er blevet opmærket i AM-kontrollen, eller d) der er symptomer på forgiftning eller mistanke om restkoncentrationer.
 3) Embedsdyrlægen skal i en overgangsperiode foretage den endelige bedømmelse af slagtedyr, når der er tale om diagnoser nævnt i bilag 10.
Kapitel 4 Kontrol af kvaliteten af kødkontrollen 1) Chefembedsdyrlægen skal sikre, at der dagligt foretages kontrol før og efter udrensningen for at sikre, at de ved den rutinemæssige båndkontrol og de i efterkontrollen foretagne kødkontrolmæssige bedømmelser er korrekte, og at kontrollen af udrensningen er foretaget korrekt.
 2) Den i nr. 1 nævnte kvalitetskontrol af kødkontrollen skal foretages af en embedsdyrlæge.
 3) Den i nr. 1 nævnte kontrol skal omfatte følgende:
 a) Kontrol med bedømmelser ved udtagelse af et passende antal stikprøver af slagtekroppe og organer både efter båndkontrol og efter efterkontrol.
b) Løbende overvågning af personer, ansat af virksomheden, der bistår embedsdyrlægen ved båndkontrollen, jf. kapitel 2, tilsynsfunktionærer og embedsdyrlæger, herunder observation af arbejdsmetoder i båndkontrollen og i efterkontrollen.
Embedsdyrlægen skal reagere på eventuelle mangler i kontrollen og bringe forholdene i orden.
 4) Embedsdyrlægen skal registrere resultatet af den i nr. 1 nævnte kontrol.
 5) Embedsdyrlægen skal kontrollere, at der er sket korrekt registrering af fund.
Bilag 10 Bedømmelser, der skal foretages af en embedsdyrlæge, jf. bilag 9, kap. 3, nr. 3 Dette bilag indeholder lister over sygdomskoder for kreaturer, slagtesvin og voksne svin, som danner udgangspunktet for de diagnoser, hvor embedsdyrlægen skal foretage den endelige bedømmelse.
Listerne vil blive evalueret med henblik på at udgå senest den 1. september 2010.
Kapitel 1 Sygdomskoder for kreaturer Dette kapitel indeholder en liste over de diagnoser, der for kreaturer betinger endelig bedømmelse af en embedsdyrlæge.
 Slagtekrop med organer tilbageholdes til efterkontrol.
Kapitel 2 Sygdomskoder for slagtesvin Dette kapitel indeholder en liste over de diagnoser, der for slagtesvin betinger endelig bedømmelse af en embedsdyrlæge.
 Slagtekrop med organer tilbageholdes til efterkontrol.
Kapitel 3 Sygdomskoder for voksne svin (søer og orner) Dette kapitel indeholder en liste over de diagnoser, der for voksne svin betinger endelig bedømmelse af en embedsdyrlæge.
 Slagtekrop med organer tilbageholdes til efterkontrol.
Bilag 11 Normer for bemandingen af båndkontrollen på svineslagterier Fødevareregionen fastsætter på det enkelte slagteri bemandingen af slagtekædens båndkontrol.
Fødevareregionen skal fastsætte bemandingen på slagtekæden ud fra en risikobaseret vurdering, og således at den er tilstrækkelig og effektiv.
De fastsatte normer for bemandingen i tabellen nedenfor gælder som udgangspunkt for kødkontrollen på båndkontrollen på svineslagterier.
 Særligt på mindre slagterier skal den samlede daglige tid til båndkontrol tilrettelægges, således at den fornødne kvalitet af kontrollen sikres under hele arbejdsdagens længde.
Indgangen til tabellen er kontrolhastigheden pr. kontrollant, som fastlægges af Fødevareregionen ud fra vurderingskriterierne i kapitel 2, og den slagtekædehastighed, virksomheden ønsker at køre.
Bemandingen af slagtekæden aflæses derefter af tabellens to nederste rækker, som angiver bemandingen ved kørsel uden og med integreret kødkontrol.
 En kontrollant kan som minimum kontrollere 65 svin pr. time, når der er tale om en slagtekæde uden elektronisk sygdomsregistrering og som minimum 70 svin pr. time, når der er tale om en slagtekæde med elektronisk sygdomsregistrering.
En kontrollant må maximalt kontrollere 90 svin pr. time, dog maximalt 80 svin pr. time, hvis der kun er én kontrollant.
Når båndkontrollen kører med integreret kødkontrol kan kontrolhastigheden pr. kontrollant være højere.
Kapitel 2 Kriterier for fastsættelse af bemandingen af båndkontrollen Fødevareregionen fastsætter bemandingen på båndkontrollen på baggrund af en konkret vurdering af forholdene på båndkontrollen ud fra de nedenstående kriterier.
Vurderingen sker i dialog med kødkontrolafdeling, medarbejderrepræsentanter og virksomhed og ved anvendelse af egnet beregningsmodel og udspecificering af de herunder nævnte kriterier.
 Fødevareregionen fastsætter for hvert enkelt svineslagteri, på baggrund af en konkret vurdering, den aktuelle bemanding af båndkontrollen ud fra følgende kriterier:
 Slagtekædehastigheden gennem båndkontrollen  Den fysiske indretning af båndkontrollen og de dele af arbejdspladsen, der påvirker båndkontrollen  Tidsrummet, hvori slagtekrop og organer er til rådighed for kontrol  IT-værktøjer, herunder elektronisk sygdomsregistrering  Systemer til opmærkning af kroppe og organer  Mulighederne for kommunikation mellem kontrollanterne på båndkontrollen  Arbejdsmiljøforhold, som har betydning for arbejdet på båndkontrollen  Omfanget af udrensning, der foretages  Fødevarekædeoplysninger og sundhedsstatus af slagtesvin ante mortem  Slagterivirksomhedens egne kvalitetsforanstaltninger i forbindelse med slagteprocessen  Anvendelse af integreret kødkontrol  Anvendelse af andre risikobaserede kontrolprocesser 1) Cirkulæret indeholder visse bestemmelser fra artikel 4 og 5, artikel 19, stk. 9 og 10, samt bilag I i Europa-Parlamentets og Rådets forordning (EF) nr. 854/2004 af 29. april 2004 om særlige bestemmelser for tilrettelæggelse af den offentlige kontrol med animalske produkter til konsum, som senest ændret ved Kommissionens forordning (EF) nr. 1021/2008 af 17. oktober 2008 og Europa-Parlamentets og Rådets forordning (EF) nr. 219/2009 af 11. marts 2009. I følge art. 249 i EF-traktaten gælder en forordning umiddelbart i hver medlemsstat.
Gengivelsen af disse bestemmelser er således udelukkende begrundet i praktiske hensyn og berører ikke forordningens umiddelbare gyldighed i Danmark.
