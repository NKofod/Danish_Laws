Bekendtgørelse om undtagelse af udgifter til håndtering af økonomiske konsekvenser af COVID-19 mv. fra udgiftslofterne i 2021 I medfør af § 12 i budgetloven, jf. lov nr. 547 af 18. juni 2012, fastsættes:
 § 1. Uanset §§ 9-11 i budgetloven omfatter udgiftslofterne ikke udgifter, der i finansåret 2021 afholdes på baggrund af overførsler fra § 35.11.06. Reserve til håndtering af udfordringer i lyset af COVID-19 mv. uden for udgiftslofterne.
 Stk. 2. Udgifter, der overføres fra den i stk. 1 nævnte konto vil blive optaget på forslag til lov om tillægsbevilling for 2021 under en særskilt kategori 3. Ekstraordinære udgifter som følge af COVID-19.
 § 2. Uanset §§ 9-11 i budgetloven omfatter udgiftslofterne ikke udgifter i kommuner og regioner, der afholdes på baggrund af statslige tilskud, som er omfattet af § 1.
 § 3. Bekendtgørelsen træder i kraft den 23. juni 2021.
 Stk. 2. Bekendtgørelsen har virkning for finansåret 2021.
