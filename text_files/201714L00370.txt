Betænkning afgivet af Erhvervs-, Vækst- og Eksportudvalget den 7. december 2017 Betænkning over Forslag til lov om ændring af lov om EKF Danmarks Eksportkredit (Bestemmelse om udbyttepolitik, rammer for en udbyttepolitik og bestemmelse om omfattelse af arkivloven) [af erhvervsministeren (Brian Mikkelsen)]:
1. Udvalgsarbejdet Lovforslaget blev fremsat den 8. november 2017 og var til 1. behandling den 16. november 2017. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervsministeren sendte den 6. september 2017 dette udkast til udvalget, jf.
ERU alm. del  bilag 251 (folketingsåret 2016-17). Den 8. november 2017 sendte erhvervsministeren de indkomne høringssvar og et notat herom til udvalget.
2. Indstillinger og politiske bemærkninger Et flertal i udvalget (udvalget med undtagelse af EL og ALT) indstiller lovforslaget til vedtagelse uændret.
 Et mindretal i udvalget (EL og ALT) indstiller lovforslaget til forkastelse ved 3. behandling.
Enhedslistens medlemmer af udvalget bemærker, at Enhedslisten er åben over for, at man kan omdisponere midlerne fra EKF efter den foreslåede model.
Derimod er Enhedslisten uenig i den endelige disponering af midlerne, som skal anvendes til finansiering af den seneste Nordsøaftale.
 Enhedslisten mener ikke, det er hensigtsmæssigt at tage penge fra EKF, som kunne blive anvendt til f.eks. nye virksomheder, iværksættere m.v., og give dem til olieproducenterne i Nordsøen, der allerede efter de gældende regler efter Enhedslistens opfattelse betaler for lidt i skat af deres olieforretning.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Hans Kristian Skibby (DF) Mette Hjermind Dencker (DF) Jan Rytkjær Callesen (DF) Per Nørhave (DF) Tilde Bork (DF) Dorthe Ullemose (DF) Torsten Schack Pedersen (V) Preben Bang Henriksen (V) Eva Kjer Hansen (V) Hans Christian Schmidt (V) Erling Bonnesen (V) Jane Heitmann (V) Villum Christensen (LA) Joachim B.
Olsen (LA) nfmd.
Anders Johansson (KF) Erik Christensen (S) Karin Gaardsted (S) Peter Hummelgaard Thomsen (S) Kaare Dybvad (S) Morten Bødskov (S) fmd.
Rasmus Horn Langhoff (S) Thomas Jensen (S) Henrik Sass Larsen (S) Pelle Dragsted (EL) Henning Hyllested (EL) René Gade (ALT) Ida Auken (RV) Lisbeth Bech Poulsen (SF) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
