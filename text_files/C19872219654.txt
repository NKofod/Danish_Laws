(Til rektorer og forstandere ved  

 samtlige hf-kurser) I.
FÆLLESFAG Formål :
Formålet er, at eleverne - erhverver sig indsigt i biologisk viden og teori samt lærer at arbejde  

 med naturvidenskabelige arbejdsmetoder, så de kan forstå, formulere og løse  

 biologiske problemer, - får forudsætninger for at foretage analyser af samspillet mellem natur,  

 samfund og individ bl.a. med henblik på vurderinger af den teknologiske  

 udviklings muligheder og konsekvenser, - stimuleres til at anvende deres viden, metodekendskab og kreative evner,  

 så de kan deltage i den samfundsmæssige debat om problemer med biologisk  

 indhold.
 Undervisningen :
 Undervisningen omfatter følgende stofområder:
 1. Økologi .
Omfatter økologiske og populationsbiologiske problemstillinger inden for  

 mindst eet af følgende emneområder: biologisk produktion,  

 ressourceudnyttelse, miljøforurening og naturforvaltning.
Undervisningen skal  

 give basalt indblik i primærproduktion, sekundærproduktion, fødekæder og  

 -net, energibetragtninger, stofkredsløb og populationsbiologi.
 2. Genetik .
 Omfatter et eller flere eksempler på genetiske forhold hos mennesket og på  

 anvendelse af genetisk teori og metode inden for det lægevidenskabelige  

 område eller i produktionen (biologisk teknologi). Undervisningen skal give  

 basal indsigt i det molekylære og cellulære grundlag for genernes virke,  

 nedarvningsmønstre, mutationer og selektion samt samspillet mellem arv og  

 miljø.
 3. Menneskets fysiologi og forplantning .
Omfatter udvalgte eksempler fra menneskets fysiologi og forplantning, idet  

 der lægges vægt på samspillet mellem det enkelte individ og miljøet og på  

 opnåelse af basal indsigt i udvalgte organers struktur og funktion.
Et udvalg  

 af følgende faglige elementer indgår i undervisningen:
 stofoptagelse, stoftransport, stofomsætning, stofudskillelse, hormonal og  

 nervøs regulering, immunologi, kønsdifferentiering og -udvikling, prævention,  

 kønssygdomme, graviditet og fødsel, abort og seksualitet.
 Som temaer for undervisningen indgår:
- natur og miljø, - biologisk produktion og teknologi, - sundhed og sygdom samt - biologi som videnskab.
Undervisningen er emneorienteret.
Inden for hvert stofområde eller på  

 tværs af disse vælges et mindre antal emner i samråd med eleverne.
Emnevalget  

 skal både tilgodese globale problemstillinger og problemstillinger, der er  

 karakteristiske for det danske samfund og naturgrundlag.
Som eksempler på  

 emner kan nævnes:
 Hav- og ferskvandsforurening, luftforurening, fødevareproduktion,  

 bioteknologi, ernæring, arbejdsmiljø, boligmiljø, alkohol-, medicin- og  

 stofbrug, sundhedsproblemer i i- og ulande, arvelige sygdomme,  

 reproduktionsteknologier, genetisk registrering, forædling, eugenik samt  

 sexologi.
Faget er eksperimentelt, således at både kvalitative og kvantitative  

 forsøg, undersøgelser og øvelser indgår i arbejdet med de valgte emner.
Over  

 de eksperimentelle aktiviteter udarbejdes rapporter eller andre former for  

 produkter som fx plancheudstillinger, video, læserbreve og lydbånd.
Disse  

 produkter fremlægges til eksamen.
 En kritisk anvendelse af edb til behandling af eksperimentelle eller  

 teoretiske problemstillinger kan indgå i undervisningen.
 Eksamen :
 Der afholdes en mundtlig prøve.
 Der opgives 2/3 af det læste stof, idet der opgives ca. 2/3 af det læste  

 inden for hver af stofområderne 1, 2 og 3, samt de tilhørende rapporter.
 Der gives een karakter.
II.
TILVALGSFAG Formål :
 Formålet med undervisningen er det samme som for fællesfag, dog med et  

 højere niveau som mål svarende til den udvidede undervisning.
 Undervisningen :
 Undervisningen omfatter følgende stofområder:
 1. Økologi .
Med baggrund i fællesfaget uddybes det økologiske og populationsbiologiske  

 stofområde både i dybden og i bredden.
Mikroorganismernes betydning for  

 stofomsætning og -kredsløb fremdrages.
 Gennem feltstudier på en konkret lokalitet tilstræbes en faglig syntese af  

 de økologiske, miljømæssige og populationsbiologiske forhold, der  

 karakteriserer lokaliteten.
 2. Genetik og evolutionsteori .
Med baggrund i fællesfaget uddybes det genetiske stofområde både i dybden  

 og i bredden.
Proteinsyntese, DNA-duplikation samt eksempler fra  

 populationsgenetik og evolutionsteori inddrages, og der gives eksempler på  

 mikroorganismernes betydning som forskningsobjekt fx inden for moderne  

 bioteknologi.
 3. Fysiologi og formering .
Med baggrund i fællesfaget uddybes menneskets fysiologi og forplantning  

 både i dybden og i bredden, og der gives eksempler på fysiologiske forhold og  

 formering hos planter og dyr.
I undervisningen indgår hormonale og nervøse  

 reguleringsmekanismer, immunologi, aerobe og anaerobe stofskifteprocesser  

 samt enzymers funktion og miljøafhængighed.
 4. Speciale .
Som klasseprojekt eller projekter i mindre grupper vælges et afgrænset  

 emne til nærmere litterær og/eller eksperimentel uddybning.
Projektet kan med  

 fordel knyttes til de økologiske feltstudier eller til et af de emner, der  

 vælges under eller på tværs af de øvrige stofområder.
Varighed 15-20  

 lektioner.
 Undervisningen er eksperimentel, tematisk og emneorienteret som beskrevet  

 under fællesfaget, og mange af de under fællesfaget nævnte eksempler på emner  

 kan også tages op i tilvalgsfaget.
Det eksperimentelle og teoretiske arbejde tilrettelægges således, at  

 eleverne gradvis lærer selvstændigt at planlægge og udføre eksperimenter og  

 undersøgelser.
I forbindelse med det eksperimentelle arbejde skal eleverne  

 opnå et sådant kendskab til laboratorieteknik og -sikkerhed, at de kritisk  

 kan vurdere metoders relevans i konkrete undersøgelsessituationer, herunder  

 risici.
 En kritisk anvendelse af edb til behandling af eksperimentelle eller  

 teoretiske problemstillinger kan indgå i undervisningen.
Over de eksperimentelle aktiviteter udarbejdes rapporter eller andre  

 former for produkter som fx plancheudstillinger, video, læserbreve og  

 lydbånd.
Disse produkter fremlægges til eksamen.
 Undervisningens omfang og placering :
 2-årige hf-kurser: 4 ugentlige timer i 3. og 4.semester.
 Enkeltfagskurser: 128 timer tilrettelagt over 1 år.
 Eksamen :
 Der afholdes en skriftlig prøve og en mundtlig prøve.
Til skriftlig eksamen opgives det læste stof.
Til den skriftlige prøve  

 gives der 4 timer.
Til den mundtlige eksamen opgives 2/3 af det læste stof, idet der opgives  

 ca. 2/3 af det læste inden for hver af stofområderne 1, 2 og 3, samt de  

 tilhørende rapporter.
Endvidere opgives specialet.
 Der gives een karakter på grundlag af en særkarakter for den skriftlige  

 prøve og en særkarakter for den mundtlige prøve.
 Skrivelse af 23. august 1986 om standardforsøg for biologi på hf ophæves.
 P.d.v.
