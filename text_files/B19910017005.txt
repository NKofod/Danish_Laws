 I medfør af § 10, stk. 2, 3, 4 og 5, § 12, stk. 1 og § 13 i lov nr.
394 af 13. juni 1990 om erhvervsfremme og § 1 og § 2 i Industriministeriets bekendtgørelse nr. 3 af 4. januar 1991 om henlæggelse af visse beføjelser til Industri- og Handelsstyrelsen fastsættes:
Almindelige bestemmelser § 1.  Denne bekendtgørelse finder anvendelse på  

 akkrediterede selskaber dvs. private og offentlige selskaber, institutter,  

 organisationer m.v. der er godkendt af Industri- og Handelsstyrelse til at  

 udføre inspektion.
 § 2.  Ved inspektion forstås uvildig undersøgelse og  

 vurdering af om materialer, produkter, anlæg, udstyr, processer, service- og  

 tjenesteydelser m.v. samt personers kvalifikationer opfylder nærmere angivne  

 krav.
 Stk. 2.  Ved akkrediteret inspektion forstås i denne  

 bekendtgørelse inspektion, der udføres af et akkrediteret selskab under den  

 danske akkrediteringsordning.
 Akkreditering af selskaber m.v.
 § 3.  Akkreditering af selskaber til at udføre  

 inspektion foretages af Industri- og Handelsstyrelsen og meddeles for en  

 periode af indtil 5 år.
 Stk. 2.  For at blive akkrediteret skal et selskab  

 opfylde Industri og Handelsstyrelsens »Generelle kriterier for  

 akkrediterede inspektionsselskaber«, generelle tekniske forskrifter og  

 specielle vilkår givet ved akkrediteringen samt bestemmelserne i denne  

 bekendtgørelse.
 Stk. 3.  De generelle kriterier for akkrediterede  

 inspektionsselskaber og de generelle tekniske forskrifter er integrerede dele  

 af denne bekendtgørelse.
 Stk. 4.  I særlige tilfælde kan akkreditering meddeles  

 på vilkår, der afviger fra reglen i stk. 2, når det er påkrævet for at  

 opfylde formålet med akkrediteringen.
 Stk. 5.  De i stk. 2 anførte »Generelle kriterier  

 for akkrediterede inspektionsselskaber« og de generelle tekniske  

 forskrifter indføres ikke i Lovtidende, men kan erhverves i Industri- og  

 Handelstyrelsen.
 § 4.  På områder, hvor der efter anden lovgivning  

 stilles krav om akkrediteret inspektion, kan Industri- og Handelsstyrelsen  

 kun foretage akkreditering, efter aftale med pågældende myndighed.
 § 5.  Ansøgningen om akkreditering skal angive de  

 områder inden for hvilke, der søges om akkreditering, jf. stk. 2 og 3.
 Stk. 2.  Et akkrediteringsområde skal fastlægges  

 individuelt og afgrænses entydigt.
 Stk. 3.  Ved fastlæggelse af et akkrediteringsområde  

 angives:
 Stk. 4.  Industri- og Handelsstyrelsen fastsætter  

 nærmere bestemmelse om ansøgningens indhold.
 § 6.  Industri- og Handelsstyrelsen meddeler  

 skriftligt ansøgeren, hvilke sagkyndige, der sammen med styrelsen vil  

 foretage bedømmelsen af ansøgningen.
Stk. 2.  Ønsker ansøgeren af konkurrencemæssige årsager  

 ikke, at en udpeget sagkyndig deltager i sagsbehandlingen, kan der rejses  

 indsigelse mod udpegningen til styrelsen.
Indsigelsen skal være skriftlig og  

 begrundet.
Styrelsen afgør herefter, om der skal udpeges en anden sagkyndig.
 § 7.  Industri- og Handelsstyrelsen og de efter § 6  

 udpegede sagkyndige udfærdiger en bedømmelsesrapport på grundlag af en  

 gennemgang af ansøgningsmaterialet samt besøg hos ansøgeren i henhold til en  

 af Industri- og Handelsstyrelsen fastlagt procedure.
 Stk. 2.  Bedømmelsesrapporten fremsendes til ansøgeren  

 med anmodning om dennes bemærkninger inden for en fastsat tidsfrist.
§ 8.  Industri- og Handelsstyrelsen afgør, om  

 selskabet opfylder betingelserne for akkreditering på grundlag af  

 bedømmelsesrapporten samt eventuelle bemærkninger fra ansøgeren.
Meddelelse  

 herom sendes til det ansøgende selskab med angivelse af vilkårene for  

 akkreditering.
 Stk. 2.  Ansøgeren skal inden for en 4 ugers frist fra  

 modtagelsen af Industri- og Handelsstyrelsens afgørelse i henhold til stk. 1  

 meddele Industri- og Handelsstyrelsen, om der ønskes akkreditering på de  

 angivne vilkår.
 Stk. 3.  Såfremt ansøgeren accepterer de angivne vilkår,  

 udsteder Industri- og Handelsstyrelsen et akkrediteringsdokument, der angiver  

 det pågældende selskabs navn, registreringsnummer, akkrediteringsområde samt  

 de for akkrediteringen gældende vilkår eller henvisninger til sådanne.
 Stk. 4.  Industri- og Handelsstyrelsen offentliggør en  

 fortegnelse over ikraftværende akkrediteringer.
Almene regler for akkrediterede selskabers  

 virksomhed § 9.  Et akkrediteret selskab har pligt til efter  

 anmodning af udføre inspektion inden for akkrediteringsområdet.
Pligten kan  

 dog begrænses, når særlige omstændigheder taler herfor.
Begrænsningen skal  

 fremgå af akkrediteringsvilkårene.
 Stk. 2.  Inspektion skal udføres inden for en rimelig  

 tidsfrist, som rekvirenten efter anmodning skal underrettes om.
 § 10.  Akkrediterede selskaber har pligt til at  

 informere Industri og Handelsstyrelsen om alle ændringer i de forhold, der  

 ligger til grund for akkrediteringen og som kan have betydning for  

 akkrediteringens opretholdelse.
 § 11.  Aflønningen af det personale, der udfører  

 inspektion, må ikke være afhængig af antallet af inspektioner eller  

 resultater heraf.
 § 12.  De prøvninger, som et akkrediteret selskab  

 udfører eller foranlediger udført som led i inspektionen, skal udføres som  

 akkrediteret prøvning.
 § 13.  I de tilfælde, hvor et akkrediteret selskab som  

 led i inspektionen udfører certificering af produkter, tjenesteydelser,  

 kvalitetsstyringssystemer m.v. eller af personers kvalifikationer, skal disse  

 certificeringer udføres som akkrediteret certificering.
 § 14.  Omfatter inspektionen virksomhedens  

 kvalitetsstyring, skal vurderingen og kontrollen heraf udføres i henhold til  

 den danske akkrediteringsordnings regler for certificering af virksomheders  

 kvalitetsstyringssystemer.
 Stk. 2.  Hvor internationale forhold tilsiger det, kan  

 der dispenseres fra reglen i stk. 1.
 § 15.  Opgaverne nævnt i § 12, og § 13 kan udføres af  

 udenlandske laboratorier og selskaber, der opfylder kravene i de relevante  

 harmoniserede standarder i EN 45000-serien eller de tilsvarende  

 internationale standarder fra ISO/IEC, såfremt disse laboratorier og  

 selskaber er vurderet, godkendt og løbende overvåget af et udenlandsk  

 akkrediteringsorgan, der tilsvarende opfylder kravene i de relevante  

 standarder.
Tilsyn, fornyelse, ændring og ophør af  

 akkreditering Tilsyn § 16.  Opretholdelse af akkrediteringen er betinget  

 af, at selskabet overholder regler og vilkår for akkrediteringen, fortsat  

 besidder den nødvendige faglige kompetence, samt at inspektionsaktiviteterne  

 har et sådant omfang, at personalet kan opretholde den fornødne rutine til  

 inspektion.
 § 17.  Industri- og Handelsstyrelsen fører tilsyn med,  

 at de akkrediterede selskaber overholder de for akkrediteringen gældende  

 regler og vilkår, jf. § 16.
 Stk. 2.  Akkrediterede selskaber er forpligtet til på  

 begæring at give Industri- og Handelsstyrelsen alle nødvendige oplysninger  

 til brug for tilsynet med akkreditering, herunder oplysning om de af  

 selskabets anvendte takster og timepriser for inspektion, samt oplysning om  

 kalkulationsgrundlaget herfor.
 Stk. 3.  Akkrediterede selskaber er forpligtet til at  

 modtage tilsynsbesøg af Industri- og Handelsstyrelsen og udpegede sagkyndige.  

 Det akkrediterede selskab er forpligtet til på begæring at sørge for, at et  

 tilsynsbesøg kan omfatte det akkrediterede selskabs inspektionsaktiviteter  

 hos virksomheder.
 Stk. 4.  Det periodiske tilsyn med akkrediterede  

 selskabers inspektionsvirksomhed foretages med ca. 15 måneders interval,  

 medmindre andet er fastsat i særlige vilkår for akkrediteringen.
 Stk. 5.  Det periodiske tilsynsbesøg i akkrediteringens  

 sidste løbeår kan erstattes af et bedømmelsesbesøg gennemført i forbindelse  

 med en ansøgning om fornyelse af akkrediteringen.
 § 18.  Rapporten over tilsynsbesøg sendes til det  

 akkrediterede selskab med anmodning om eventuelle bemærkninger.
 Stk. 2.  Giver rapporten fra tilsynsbesøg anledning til  

 en skærpelse af de givne vilkår for akkrediteringen, sendes disse til det  

 akkrediterede selskab med en frist for opfyldelse af de skærpede vilkår.
Fornyelse og ændring af akkrediteringer § 19.  Ved ansøgning om fornyelse af en akkreditering  

 på de hidtidige vilkår, er det tilstrækkeligt i ansøgningen at anføre, at  

 akkrediteringen ønskes fornyet.
 Stk. 2.  Bedømmelse af ansøgningen foretages efter samme  

 regler som gælder for nye ansøgninger med de forskelle, der følger af, at det  

 akkrediterede selskabs inspektionsaktiviteter har været løbende overvåget i  

 tiden forud for fornyelsesbehandlingen.
 § 20.  Ved ansøgning om fornyelse på ændrede vilkår og  

 ved ansøgning om ændringer af akkrediteringsområde m.v. indsendes det  

 fornødne materiale til brug for bedømmelsen til Industri- og  

 Handelsstyrelsen.
 Stk. 2.  Hvis der som led i behandlingen af en ansøgning  

 er behov for et besøg hos det akkrediterede selskab, giver Industri- og  

 Handelsstyrelsen meddelelse herom tillige med oplysning om eventuel udpegning  

 af nye sagkyndige.
 Stk. 3.  Bedømmelsen af ansøgningen foretages efter  

 samme regler, som gælder for behandling af nye ansøgninger med de  

 modifikationer, der følger af den aktuelle sags natur.
 § 21.  Industri- og Handelsstyrelsen giver skriftlig  

 meddelelse til de akkrediterede selskaber om ændringer i de generelle  

 akkrediteringskriterier inden for de pågældende selskabers  

 akkrediteringsområde.
 Stk. 2.  I meddelelsen efter stk. 1 angives en tidsfrist  

 på mindst seks måneder inden for hvilken, det akkrediterede selskab skal  

 foretage de ændringer af forholdene i selskabet, der er nødvendiggjort af de  

 nye akkrediteringskriterier.
Ophør § 22.  Industri- og Handelsstyrelsen kan helt eller  

 delvis tilbagekalde en akkreditering meddelt i henhold til § 3, såfremt det  

 akkrediterede selskab gør sig skyldig i grov eller oftere gentagen  

 overtrædelse af betingelserne for at være akkrediteret.
Stk. 2.  Industri- og Handelsstyrelsen kan endvidere  

 tilbagekalde en akkreditering helt eller delvist, såfremt det konstateres, at  

 det akkrediterede selskab ikke længere opfylder betingelserne for at kunne  

 akkrediteres inden for det pågældende område.
Hvor omstændighederne tilsiger  

 det, kan styrelsen i stedet træffe aftale med det akkrediterede selskab om,  

 at dette skal afhjælpe de konstaterede mangler inden for en af styrelsen  

 fastsat frist og på betingelse af, at det akkrediterede selskab undlader at  

 foretage inspektion og udstede rapporter, før det er konstateret, at  

 manglerne er afhjulpet.
Opfylder det akkrediterede selskab ikke aftalen, kan  

 tilbagekaldelse ske.
 Stk. 3.  Industri- og Handelsstyrelsen offentliggør  

 foretagne tilbagekaldelser samt indgåede aftaler i henhold til stk. 2.
 § 23.  Ved en akkrediterings ophør som følge af udløb  

 eller tilbagekaldelse er det akkrediterede selskab forpligtet til omgående at  

 returnere akkrediteringsdokumentet til Industri- og Handelsstyrelsen.
 § 24.  Industri- og Handelsstyrelsens afgørelser,  

 bortset fra fastsættelse af gebyr i henhold til § 28, kan ikke indbringes for  

 en højere administrativ myndighed.
§ 25.  Tilbagekaldelse af en akkreditering i henhold  

 til § 22, stk. 1 eller stk. 2, kan af den, afgørelsen vedrører, forlanges  

 indbragt for domstolene.
Afgørelsen skal indeholde oplysninger om adgangen  

 til at begære domstolsprøvelse og om fristen herfor, jf. stk. 2.
Stk. 2.  Begæring om domstolsprøvelse i henhold til stk.  

 1 skal fremsættes over for Industri- og Handelsstyrelsen inden 4 uger efter,  

 at afgørelsen er meddelt det akkrediterede selskab.
Industri- og  

 Handelsstyrelsen anlægger sag mod den pågældende i den borgerlige retsplejes  

 former.
Logo § 26.  Akkrediterede selskaber under Dansk  

 Akkrediterings Ordning, er berettigede til at anvende betegnelsen »Dansk  

 Akkrediterings Ordning - registreringsnummer . . .«.
 Stk. 2.  Andre selskaber må ikke benytte denne  

 betegnelse eller i øvrigt danske eller udenlandske betegnelser, der er egnet  

 til forveksling hermed.
 § 27.  Akkrediterede selskaber må anvende logoet på  

 rapporter og andet materiale, der vedrører det akkrediterede selskabs  

 inspektionsaktiviteter i henhold til Industri- og Handelsstyrelsens nærmere  

 herom fastsatte bestemmelser.
 Stk. 2.  Industri- og Handelsstyrelsen skal godkende det  

 akkrediterede selskabs regler for, hvorledes akkrediteringsordningens logo må  

 anvendes af virksomheder, der er underkastet akkrediteret inspektion.
Gebyrer § 28.  Selskaber skal betale gebyr for ansøgning,  

 herunder ansøgning om ændring af akkrediteringsområde, fornyelse og tilsyn  

 med akkreditering i henhold til Industri- og Handelsstyrelsens fastsatte  

 regler.
 Stk. 2.  Erlagt gebyr for ansøgning, fornyelse eller  

 ændring af akkreditering tilbagebetales ikke ved afslag på ansøgningen.
Forsikring § 29.  Et akkrediteret selskab skal til dækning af  

 ansvar i forbindelse med inspektionsaktiviteter tegne en forsikring, hvis  

 dækningsstørrelse skal godkendes af Industri- og Handelsstyrelsen.
Tavshedspligt § 30.  Alle der medvirker ved eller er knyttet til  

 behandlingen af akkrediteringssager er forpligtet i henhold til borgerlig  

 straffelovs § 152 til over for uvedkommende at hemmeligholde, hvad de igennem  

 deltagelsen i akkrediteringssagerne bliver vidende om.
Ikrafttræden § 31.  Bekendtgørelsen træder i kraft den 5. april  

 1991.
