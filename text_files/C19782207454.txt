(Til rektorerne for samtlige 2-års  

 kurser til højere forberedelseseksamen) Direktoratet for gymnasieskolerne og hf modtager med mellemrum ansøgninger  

 fra hf-studerende, der ønsker at framelde sig tilvalg, fordi de enten  

 konstaterer, at de har fået en uoverkommelig arbejdsbyrde eller fordi det  

 skema, deres tilvalg har medført, gør det umuligt for dem at klare transport,  

 erhverv eller familieforpligtelser.
 Direktoratet for gymnasieskolerne og hf finder sig på denne baggrund  

 foranlediget til at klargøre, hvorledes valgproceduren omkring tilvalgene på  

 hf efter direktoratets opfattelse skal administreres.
 Det primære hensyn er, at de studerende kan få opfyldt deres  

 tilvalgsønsker efter omhyggelig vejledning og eventuel konsultation med  

 studievejleder og faglærere.
 Såfremt tilvalgene betyder, at der opstår en arbejdsuge på over 40  

 skematimer (5 dage a 8 timer), må tilvalgsspørgsmålet påny tages op med de  

 studerende, idet det ikke er realistisk at gennemføre en skemalægning og  

 undervisning på disse vilkår, ligesom mange studerende ikke kan overkomme en  

 sådan arbejdsbelastning.
 Det må i denne forbindelse undersøges, om enkeltstuderende har  

 tilvalgspoints ud over ca. 25, idet der må være særlige grunde til at denne  

 grænse overskrides (f.eks. krav om bestemte kombinationer til valgt  

 videregående uddannelse).
I denne forbindelse minder direktoratet påny om, at de studerende ikke har  

 en ubetinget ret til at få opfyldt alle tilvalg, heller ikke selv om der er  

 en tilstrækkelig tilslutning til oprettelse.
I en række tilfælde må hensynet  

 til det samlede skema og den samlede planlægning af hele institutionens  

 arbejdsdag gå forud for enkelte studerendes valg.
