 Lov om ændring af lov om almene boliger m.v.
(Forlængelse af forsøgsordningen med salg af almene familieboliger) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om almene boliger m.v., jf. lovbekendtgørelse nr. 1118 af 26. september 2007, som ændret senest ved § 1 i lov nr. 437 af 1. juni 2008, foretages følgende ændring:
 1. I § 75 j, stk. 1, 2. pkt., og § 75 k, stk. 5, ændres »31. december 2007« til: »31. december 2009«.
§ 2 Loven træder i kraft den 1. juli 2008.
Givet på Christiansborg Slot, den 17. juni 2008 MARGRETHE R.
