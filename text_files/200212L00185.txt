Fremsat den 12. marts 2003 af finansministeren (Thor  

 Pedersen) Forslag til Lov om tilskud til Grønlands  

 hjemmestyre for 2004 § 1.  

  

 Staten  

 yder i 2004 et årligt tilskud til Grønlands hjemmestyre på 3.005,2 mio. kr.  

 Beløbet er angivet i 2004-pris- og lønniveau.
Finansministeren kan på  

 baggrund  

 af markante ændringer i pris- og lønudviklingen bestemme, at beløbet  

 justeres.
 Stk. 2.  

  

 Indgås der aftale mellem Grønlands hjemmestyre  

 og staten om at indføre en ordning, hvorefter overskuddet fra spil i Grønland  

 tilgår Grønlands hjemmestyre uden dansk statsafgift med virkning i 2004, kan  

 finansministeren bestemme, at bloktilskuddet ændres i overensstemmelse  

 hermed.
§ 2.  

  

 Tilskuddet  

 udbetales forskudsvis med 1/12 hver måned.
Finansministeren kan dog efter  

 aftale med Grønlands hjemmestyre fastsætte regler om ændrede  

 udbetalingsterminer.
 § 3.  

  

 Staten  

 yder kompensation til Grønlands hjemmestyre i overensstemmelse med den danske  

 regerings og det grønlandske landsstyres aftale af 21. august 1990, som  

 indgået  

 i henhold til artikel 24 i den dansk-grønlandske dobbeltbeskatningsaftale,  

 således som aftalen af 21. august 1990 er ændret ved tillægsaftale af 31.  

 august 1997.
 § 4.  

  

 Loven  

 træder i kraft den 1. januar 2004. Samtidig ophæves lov nr. 452 af 7. juni  

 2001  

 om tilskud til Grønlands hjemmestyre.
Bemærkninger til  

 lovforslaget Almindelige  

 bemærkninger.
1. Indledning Lovforslaget  

 indebærer, at ordningen om tilskud til Grønlands hjemmestyre for 2002-03,  

 videreføres i 2004, jf. lov nr. 452 af 7. juni 2001 om tilskud til Grønlands  

 hjemmestyre.
Der henvises til Folketingstidende 2000-2001 tillæg A s. 6875 og  

 s. 6883, FF s. 7534, tillæg B s. 1325, FF s. 9023, FF s. 9222, tillæg C  

 s.1088.
 Den eksisterende bloktilskudslov  

 fastsætter bloktilskuddet for perioden 2002 - 2003 med et årligt beløb  

 på 2.952,1 mio. kr. (2003-pris- og lønniveau).  

 Bloktilskuddet foreslås i  

 2004 fastsat til 2.952,1 mio. kr. i 2003-pris- og lønniveau svarende til  

 bloktilskuddet i 2003. Opregnet til 2004-pris- og lønniveau fastsættes  

 bloktilskuddet i 2004 til 3.005,2 mio. kr., jf. bilag 2.
 Bloktilskudsfastsættelsen  

 i 2004 sker på baggrund af aftale indgået mellem den danske regering og  

 Grønlands landsstyre den 26. februar 2003 om bloktilskudsfastsættelsen for år  

 2004. Aftalen vedlægges som bilag, jf. bilag 1.
2. Baggrunden  

 for lovforslaget Bloktilskudsordningen  

 for Grønland blev etableret i forbindelse med indførelse af hjemmestyre i  

 Grønland den 1. maj 1979.
Hjemmestyreordningen  

 indebærer, at hjemmestyret kan overtage den regelfastsættende og  

 administrative  

 kompetence på en række sagsområder, der er nævnt i bilaget til  

 hjemmestyreloven.
Overgang af sagsområder til hjemmestyret kan ifølge  

 hjemmestyrelovens §§ 4 og 5 enten ske således, at hjemmestyret selv  

 overtager finansieringen af det pågældende område (§ 4) eller således,  

 at  

 der ydes et statstilskud til hjemmestyret svarende til statens besparelse ved  

 områdets overgang til hjemmestyret (§ 5). Tilskud til hjemmestyret til  

 varetagelse af de overtagne områder ydes som et samlet generelt tilskud, hvis  

 anvendelse er undergivet hjemmestyrets fri prioritering.
 Hjemmestyrelovens  

 § 7 giver mulighed for, at også andre sagsområder end de, der er nævnt i  

 bilaget, kan overtages af hjemmestyret efter reglerne i lovens §§ 4 og  

 5.  

 Overførslen kan kun ske efter aftale mellem regeringen og hjemmestyret og  

 skal  

 ske ved lov.
 Hovedparten af de  

 områder, som hjemmestyret har overtaget, er overtaget med tilskud i henhold  

 til  

 hjemmestyrelovens §§ 4 og 5.
 Der resterer kun nogle  

 få områder, der yderligere vil kunne overføres til hjemmestyret.
 Hjemmestyreordningen indebærer som nævnt, at Grønlands  

 hjemmestyre kan overtage den regelfastsættende og administrative kompetence  

 på  

 sagsområder med tilskud.
I Hjemmestyrekommissionens betænkning peges på, at det  

 principielt ville være rigtigst, hvis hjemmestyret selv finansierede de  

 opgaver, det overtog fra staten.
Baggrunden for anbefalingen om et statsligt  

 tilskud var imidlertid bl.a., at kommissionen samtidig vurderede, at  

 Grønlands  

 økonomiske formåen i forhold til det ønskede omfang af offentlige opgaver i  

 hvert  

 fald i en årrække nødvendiggjorde en statslig medfinansiering af de fra  

 staten  

 overførte opgaver.
 I 2001 drøftede parterne på den baggrund spørgsmålet om den  

 fremtidige udvikling i bloktilskuddet i forbindelse med forhandlingerne om  

 bloktilskuddet for perioden 2002-2003. Det var landsstyrets opfattelse, at  

 stillingtagen til dette spørgsmål burde afvente betænkningen fra den af  

 Grønlands landsstyre nedsatte selvstyrekommission, som forventedes fremlagt  

 ultimo 2002, og som bl.a. vil indeholde overvejelser om principperne for  

 fastsættelsen af bloktilskuddet.
Parterne var derfor enige om, at der med hensyn til  

 fastsættelse af bloktilskuddet fra den efterfølgende bloktilskudsperiode fra  

 2004 med baggrund i betænkningen fra selvstyrekommissionen kunne forhandles  

 om  

 principper for en gradvis aftrapningsordning for bloktilskuddet, således at  

 der  

 sigtedes mod, at Grønland blev mindre afhængig af bloktilskuddet, men også  

 med  

 hensyntagen til solidaritetshensynet mellem de to samfund.
Disse  

 forhandlinger  

 skulle indgå i de generelle forhandlinger om bloktilskuddet fra 2004.
Selvstyrekommissionens betænkning er imidlertid forsinket.  

 På den baggrund er regeringen og Grønlands landsstyre enige om en etårig  

 forlængelse af den nuværende aftale.
Derudover er regeringen og landsstyret  

 enige om, at der gennemføres et bredere, fælles udvalgsarbejde, som skal  

 belyse  

 eksisterende hindringer og angive muligheder for en styrkelse af det  

 grønlandske erhvervsliv.
3. Lovforslagets hovedindhold 3.1 Hovedprincipper for fastsættelsen af  

 bloktilskuddet Med hensyn til fastsættelse af bloktilskuddet fra næste  

 bloktilskudsperiode fra 2005 er parterne enige om, at der kan forhandles om  

 principperne for en gradvis aftrapningsordning for bloktilskuddet, således at  

 der sigtes mod, at Grønland bliver mindre afhængig af bloktilskuddet, men  

 også  

 med hensyntagen til solidaritetshensynet mellem de to samfund.
Dette vil  

 indgå  

 i de generelle forhandlinger om fastsættelsen af bloktilskud fra 2005.  

 Betænkningen fra Selvstyrekommissionen og det erhvervsudvalg, som regeringen  

 og  

 landsstyret er enige om at nedsætte, vil kunne danne baggrund for disse  

 forhandlinger.
 Bloktilskuddet fastsættes i 2004 til 2.952,1 mio. kr. i  

 2003-pris- og lønniveau svarende til bloktilskuddet i 2003. Opregnet til  

 2004-pris- og lønniveau fastsættes bloktilskuddet i 2004 til 3.005,2 mio.  

 kr.,  

 jf. bilag 2. Den nuværende aftale om pris- og lønregulering af bloktilskuddet  

 til Grønlands landsstyre har været gældende siden 1988. Bloktilskuddet  

 reguleres årligt i overensstemmelse med stigningen i det generelle pris- og  

 lønindeks på statens finanslov for det pågældende år.
 Beregningen af opregningsprocenten tager udgangspunkt i et  

 vægtet gennemsnit af den skønnede stigning i forbrugerprisindekset og det  

 statslige lønindeks, hvor vægtningen er fastsat til 40/60.
 Parterne er enige om at anbefale fastholdelse af denne  

 opregningsprocedure.
 Der vil indtil den endelige vedtagelse af  

 finanslovforslaget i december kunne ske justeringer i pris- og  

 lønforudsætningerne med konsekvenser for bloktilskuddet til Grønlands  

 hjemmestyre, såfremt den forventede pris- og lønudvikling ændres markant i  

 forhold  

 til det ved budgetteringen forudsatte.
Af den eksisterende bloktilskudslov, jf. lov nr. 452 af 7.  

 juni 2001 om tilskud til Grønlands hjemmestyre, fremgår det, at der i  

 bloktilskuddet er indeholdt en ramme på 7 mio. kr. for tilskud til  

 helikopterberedskabet.
Det forudsættes i paragraf 1 stk. 2 i lov nr. 452  

 af 7. juni 2001, at der indgås særlige regler herom.
Det blev den 29. juli 2001 aftalt mellem på den ene side  

 Statsministeriet og Finansministeriet og på den anden side Grønlands  

 landsstyre, at det statslige tilskud til redningsberedskabet blev på 7 mio.  

 kr.  

 Det statslige tilskud på 7 mio. kr. var endeligt, således var det herefter op  

 til landsstyret at indgå de nødvendige aftaler med flyselskaberne og selv  

 dække  

 eventuelle merudgifter eller indkassere eventuelle besparelser.
Ydelsen  

 ændrede  

 ikke ved den allerede eksisterende ansvarsfordeling i beredskabsopgaverne.
 Parterne er enige om, at staten som en del af  

 bloktilskuddet fortsat yder et økonomisk tilskud til hjemmestyret på 7 mio.  

 kr.  

 med henblik på at sikre et for hjemmestyret tilfredsstillende eftersøgnings-  

 og  

 redningsberedskab i Midtgrønland og Disko-området inden for den allerede  

 eksisterende ansvarsfordeling af beredskabsopgaverne og i henhold til aftale  

 af  

 29. juli 2001 mellem regeringen og landsstyret.
3.2 Aftale om udbud af spil i Grønland Det foreslås, at der i bloktilskudsperioden vil kunne ske  

 ændringer i tilskuddet, såfremt der mellem Grønlands hjemmestyre og staten  

 træffes aftale om at indføre en såkaldt  entreprenørmodel  for udbud af spil  

 i  

 Grønland.
 Entreprenørmodellen indebærer, at Grønlands  

 hjemmestyre ikke længere modtager penge fra tips- og lottomidlerne, men  

 til gengæld tilføres overskuddet fra spil i Grønland samtidig med, at  

 den  

 danske stat afstår fra at opkræve statsafgift af spil i Grønland.
 En årlig reduktion af bloktilskuddet, svarende til den  

 bortfaldne statsafgift det første år, medfører, at ordningen som  

 udgangspunkt giver et mindre tab for Grønlands hjemmestyre, men  

 samtidig giver et større incitament til at øge spilleomsætningen i  

 Grønland i fremtiden.
3.3 Kompensation i henhold til  

 dobbeltbeskatningsaftale Staten yder Grønlands hjemmestyre et beløb som kompensation  

 for, at Grønland undlader at beskatte visse indtægter, jf. aftale af 21.  

 august  

 1990, som ændret ved tillægsaftale af 31. august 1997. Aftalerne er indgået i  

 henhold til artikel 24 i dobbeltbeskatningsaftalen af 18. oktober 1979.
 Aftalen af 21. august 1990, som ændret ved tillægsaftale af  

 31. august 1997, har til formål at løse nogle særlige skattemæssige  

 problemer,  

 der opstod på grund af forskelle mellem dansk og grønlandsk skattelovgivning.  

 Problemerne, som især ramte udsendte fra Danmark, herunder forsvarets  

 personel  

 og andre offentligt ansatte, vedrørte den skattemæssige behandling af de  

 pågældendes pensionsordninger og dagpenge/rejsegodtgørelse.
Aftalen går ud på, at  

 Grønland undlader at beskatte personer, der er bosat i Grønland af løbende  

 rentetilskrivninger til deres pensionsopsparing i danske pengeinstitutter  

 m.fl.  

 Grønland undlader også at beskatte offentligt ansatte, der er udsendt fra  

 Danmark  

 af bidrag, som deres arbejdsgiver betaler til visse obligatoriske  

 pensionsordninger, som var etableret inden udsendelsen til Grønland.
Desuden  

 undlader Grønland at beskatte personer, der er bosat i Grønland, af en række  

 pensions- og forsikringsordninger, der ophæves i utide.
Aftalen medfører  

 endvidere, at Grønland ikke kan beskatte dagpenge og rejsegodtgørelse, som  

 staten eller danske kommuner udbetaler i forbindelse med udførelse af  

 offentligt hverv, omfattet af ligningsloven § 9, stk. 5, 2. pkt.  

 Bestemmelsen i ligningsloven omfatter kun dagpenge og rejsegodtgørelse ved  

 ophold i udlandet på indtil 6 måneder.
Grønland kan således beskatte disse  

 ydelser efter udløbet af denne 6 måneders tidsfrist.
 Aftalen medfører  

 endeligt, at Danmark til gengæld yder kompensation for det grønlandske  

 provenutab ved den manglende beskatning på disse områder.
Grønland modtager et  

 kompensationsbeløb på 16,1 mio. kr. for at undlade beskatning på  

 pensionsområdet og et kompensationsbeløb på 2,4 mio. kr. (dog 2,8 mio. kr.  

 for  

 1999) for at undlade beskatning af dagpenge/rejsegodtgørelse.
Begge beløb  

 bliver fra og med 1999 reguleret i overensstemmelse med den gennemsnitlige  

 pris- og lønregulering på statens driftsbudget, og udgør således tilsammen  

 21,1  

 mio. kr. i 2003.
Økonomiske og administrative konsekvenser Ved aftalen af 26.  

 februar 2003 mellem den danske regering og Grønlands landsstyre blev  

 bloktilskuddet i 2004 fastsat til 2.952,1 mio. kr. i 2003-pris- og lønniveau  

 svarende til  

 3005,2 mio. kr. i 2004-pris- og lønniveau.
 I denne beløbsfastsættelse indgår et årligt tilskud på 7,0  

 mio. kr. vedrørende helikopterberedskabet i Midtgrønland og Disko-området.  

 Beløbet på 7 mio. kr. er endeligt.
 Indgås der aftale mellem Grønlands hjemmestyre og staten om  

 at indføre en ordning, hvorefter overskuddet fra spil i Grønland tilgår  

 Grønlands hjemmestyre uden dansk statsafgift med virkning i 2004, kan  

 finansministeren bestemme, at bloktilskuddet ændres i overensstemmelse  

 hermed.
Med aftalen af 21.  

 august 1990 samt tillægsaftale af 31. august 1997 mellem den danske regering  

 og  

 Grønlands landsstyre blev der løst en række skattemæssige problemer.
I  

 forbindelse med hjemmestyrets tilbagetræden fra beskatning af visse typer  

 indkomst yder staten kompensation for det grønlandske provenutab.
Kompensationsbeløbet  

 optages på de årlige bevillingslove.
På finansloven for 2003 er på  

 § 38.11.01. Personskatter optaget et beløb på 21,1 mio. kr. svarende til  

 kompensationsbeløbet til Grønland.
 Bestemmelserne i  

 lovforslagets § 3 om kompensation til Grønlands hjemmestyre for  

 beskatning  

 af visse indkomster har således ingen betydning for fastsættelse af  

 bloktilskuddet.
Økonomiske og administrative konsekvenser for  

 erhvervslivet Lovforslaget har ikke erhvervsmæssige konsekvenser.
Miljømæssige konsekvenser Lovforslaget har ikke miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Forelæggelse for de grønlandske myndigheder Der har mellem  

 regeringen og Grønlands landsstyre været ført forhandlinger om tilskuddet for  

 perioden efter 2003. Med aftale af 26. februar 2003 blev der opnået enighed  

 om  

 bloktilskudsfastsættelsen for år 2004.
 Lovforslaget vil blive  

 forelagt Grønlands hjemmestyre og påregnes behandlet på Landstingets  

 forårssamling i marts-april måned 2003, således at Landstingets udtalelse  

 foreligger inden lovforslagets 3. behandling i Folketinget.
Samlet vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner.
Ingen Forslaget indebærer, at staten i år 2004 skal overføre  

 3005,2 mio. kr. til Grønlands hjemmestyre, svarende til blokstiltilskuddet i  

 2003 opregnet til 2004-pris- og lønniveau.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Tilskuddet til  

 Grønlands hjemmestyre foreslås bibeholdt på 2.952,1 mio. kr. (2003-pris- og  

 lønniveau) i 2004 svarende til tilskuddet i 2003.  

 Opregnet til  

 2004-pris- og lønniveau fastsættes bloktilskuddet i 2004 til 3.005,2 mio. kr.  

 I det samlede tilskud indgår et tilskud på 7,0  

 mio. kr. til helikopterberedskabet i Grønland.
Bestemmelserne om pris- og  

 lønregulering af tilskuddet foreslås uændret i forhold til den gældende  

 tilskudslov.
Der henvises i øvrigt til de almindelige bemærkninger.
 Det foreslås, at såfremt der indgås aftale mellem Grønlands  

 hjemmestyre og staten om at indføre en ordning,  

 hvorefter  

 overskuddet fra spil i Grønland tilgår Grønlands hjemmestyre uden dansk  

 statsafgift  

 med virkning i 2004, kan finansministeren bestemme, at  

 bloktilskuddet ændres i overensstemmelse hermed.
Til § 2 Bestemmelserne om  

 udbetalingsterminer er foreslået uændret i forhold til den gældende  

 tilskudslov.
Finansministeren kan efter aftale med Grønlands hjemmestyre  

 fastsætte regler om ændrede udbetalingsterminer.
Der henvises i øvrigt til de  

 almindelige bemærkninger.
Til § 3 Lovbestemmelsen er  

 foreslået uændret i forhold til § 4 i den gældende tilskudslov.
Der  

 henvises i øvrigt til de almindelige bemærkninger.
Til § 4 Det foreslås, at  

 lovforslaget træder i kraft 1. januar 2004.
Bilag  

 1 Finansministeriet og Grønlands landsstyre København den 26. februar 2003 Aftale mellem regeringen og Grønlands landsstyre om  

 fastsættelse af bloktilskuddet til Grønlands hjemmestyre for år 2004 Udgangspunktet for  

 denne aftale er, at det i aftalen mellem regeringen og Grønlands landsstyre  

 om  

 bloktilskuddet for perioden 2002   2003 fremgik, at der kan forhandles om  

 principperne for en gradvis aftrapningsordning af bloktilskuddet fra 2004 med  

 baggrund i Selvstyrekommissionens betænkning.
Selvstyrekommissionens  

 betænkning  

 er imidlertid forsinket.
På den baggrund er regeringen og Grønlands  

 landsstyre  

 enige om en etårig forlængelse af den nuværende aftale.
Derudover er  

 regeringen  

 og landsstyret enige om, at der gennemføres et bredere, fælles  

 udvalgsarbejde,  

 som skal belyse eksisterende hindringer og angive muligheder for en styrkelse  

 af det grønlandske erhvervsliv.
 1.  

 	  

      

 Parterne  

 er nået til enighed om, at en ny bloktilskudsaftale skal være gældende for år  

 2004.
 2.  

 	  

      

 Bloktilskuddet  

 fastsættes i 2004 til 2.952,1 mill.kr. (2003-pris- og lønniveau). Den  

 nugældende reguleringsordning for bloktilskuddet fastholdes i 2004.
 3.  

 	  

      

 Som en del af  

 bloktilskuddet yder staten et økonomisk tilskud til hjemmestyret på 7  

 mill.kr.  

 med henblik på at sikre et for hjemmestyret tilfredsstillende eftersøgnings-  

 og  

 redningsberedskab i Midtgrønland og Disko-området inden for den allerede  

 eksisterende ansvarsfordeling af beredskabsopgaverne og i henhold til aftale  

 af  

 29. juli 2001 mellem regeringen og landsstyret.
4.  

 	  

      

 Der pågår drøftelser  

 mellem landsstyret og Skatteministeriet om at indføre en såkaldt  

  entreprenørmodel  for de grønlandske tipsmidler.
Parterne er enige om, at  

 såfremt Grønlands hjemmestyre tilslutter sig modellen, vil det medføre, at  

 der  

 hvert år modregnes et beløb i det grønlandske bloktilskud svarende til den  

 bortfaldne statsafgift det første år.
Med  

 hensyn til fastsættelse af bloktilskuddet fra næste bloktilskudsperiode fra  

 2005 er parterne enige om, at der kan forhandles om principperne for en  

 gradvis  

 aftrapningsordning for bloktilskuddet, således at der sigtes mod, at Grønland  

 bliver mindre afhængig af bloktilskuddet, men også med hensyntagen til  

 solidaritetshensynet mellem de to samfund.
Dette vil indgå i de generelle  

 forhandlinger om fastsættelsen af bloktilskud fra 2005. Betænkningen fra  

 Selvstyrekommissionen  

 og det erhvervsudvalg, som regeringen og landsstyret er enige om at nedsætte,  

 vil kunne danne baggrund for disse forhandlinger.
For regeringen For landsstyret Thor Pedersen Augusta Salling Bilag  

 2 Tilskud til  

 Grønlands hjemmestyre i år 2004 Mio. kr.
2004 Bloktilskud 2003 (2003-PL) 2.952,1 Reguleringer:
