 Den 16. oktober 1950 undertegnedes i København følgende protokol og  

 tillægsprotokol vedrørende vareudvekslingen og betalingerne mellem Danmark og  

 Jugoslavien:
PROTOKOL vedrørende vareudvekslingen mellem kongeriget Danmark og den føderative  

 folkerepublik Jugoslavien i tiden fra den 1. oktober 1950 til den 30.  

 september 1951.
------------- I henhold til artikel 2 i vareudvekslings- og betalingsaftalen af 28. juni  

 1947 og paragraf 3 i særprotokollen af samme dato vedrørende langfristede  

 leverancer, mellem kongeriget Danmark og den føderative folkerepublik  

 Jugoslavien, er de to regeringer blevet enige om følgende vedrørende  

 vareudvekslingen mellem de to lande:
 Artikel 1.
 Udførslen til Danmark af varer af jugoslavisk oprindelse og kommende fra  

 Jugoslavien skal finde sted indenfor rammen af de kontingenter, der er  

 forudset i den til nærværende protokol føjede liste A.
 Artikel 2.
 Udførslen til Jugoslavien af varer af dansk oprindelse og kommende fra  

 Danmark skal finde sted indenfor rammen af de kontingenter, der er forudset i  

 den til nærværende protokol føjede liste B.
 Artikel 3.
 Kontingentlisterne A og B vil efter fælles overenskomst og efter forslag  

 fra en af de to regeringer kunne udvides med andre varer eller forøges gennem  

 tillægskontingenter i løbet af denne protokols gyldighedsperiode.
 Artikel 4.
 Alle betalinger, der refererer sig til den i denne protokol forudsete  

 vareudveksling, skal foregå i henhold til bestemmelserne i  

 betalingsprotokollen af 28. juni 1947 mellem kongeriget Danmark og den  

 føderative folkerepublik Jugoslavien.
 Artikel 5.
 Nærværende protokol er afsluttet for tiden fra 1. oktober 1950 til 30.  

 september 1951 og træder i kraft på undertegnelsesdatoen med tilbagevirkende  

 gyldighed fra 1. oktober 1950.
 Udfærdiget i København i to eksemplarer den 16. oktober 1950.
For kongeriget Danmark (sign.) M.
Warberg.
For den føderative folkerepublik Jugoslavien (sign.) W.
Radojevic.
 LISTE A.
 Udførsel fra den føderative folkerepublik Jugoslavien til kongeriget  

 Danmark i tiden fra den 1. oktober 1950 til den 30. september 1951.
 LISTE B.
Udførsel fra kongeriget Danmark til den føderative folkerepublik Jugoslavien i tiden fra den 1. oktober 1950 til den 30. september 1951.
TILLÆGSPROTOKOL Til protokollen vedrørende betalingerne mellem kongeriget Danmark og  

 den føderative folkerepublik Jugoslavien, undertegnet i København den 28.  

 juni 1947.
-------------------- Under forhandlingerne, der dags dato har ført til undertegnelsen af  

 protokollen vedrørende vareudvekslingen mellem kongeriget Danmark og den  

 føderative folkerepublik Jugoslavien i tiden fra 1. oktober 1950 til 30.  

 september 1951, er de to regeringer blevet enige om følgende:
 Den i paragraf 5 i den i København den 28. juni 1947 undertegnede protokol  

 vedrørende betalingerne mellem kongeriget Danmark og den føderative  

 folkerepublik Jugoslavien fastsatte grænse på 200,000 U.S.-dollar for  

 gennemførelsen af betalinger mellem nationalbankerne i de to lande over den i  

 paragraf 2 i samme protokol forudsete konto forhøjes til 400.000 U.S.-dollar.
 Nærværende protokol træder i stedet for tillægsprotokollen af 8. april  

 1949 til protokollen vedrørende betalingerne mellem kongeriget Danmark og den  

 føderative folkerepublik Jugoslavien, undertegnet i København den 28. juni  

 1947.
 Udfærdiget i København i to eksemplarer den 16. oktober 1950.
For kongeriget Danmark (sign.) M.
Warberg.
For den føderative folkerepublik Jugoslavien (sign.) W.
Radojevic.
 Hvilket herved bringes til almindelig kundskab.
 Udenrigsministeriet, den 27. oktober  

 1950.
 Gustav Rasmussen.
