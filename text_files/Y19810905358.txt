 Et teater fordoblede abonnementsprisen på grund af et gæstespil og  

 meddelte abonnenterne, at såfremt man ikke ønskede at købe billetter til  

 gæstespillet, skulle man henvende sig senest en måned fra dato for at få  

 godtgjort det indbetalte beløb.
Forbrugerombudsmanden udtalte, at skrivelsen var egnet til at bibringe  

 modtageren det indtryk, at man ikke havde krav på godtgørelse, såfremt man  

 ikke henvendte sig inden en måned.
Da fristen var i strid med dansk rets  

 almindelige forældelsesregler, og da disse kun kan fraviges ved udtrykkelig  

 aftale, var skrivelsens indhold vildledende.
 Teaterabonnementsordning.
Et teater meddelte sine abonnenter, at der den følgende abonnementsaften  

 var engageret udenlandske kunstnere på gæstepril i bestemte roller, og at  

 billetpriserne derfor var fordoblet.
Såfremt abonnenterne ikke gjorde brug af  

 adgangen til at købe billetter til denne forestilling, skulle de senest en  

 måned fra meddelelsens dato henvende sig til teatret for at få godtgjort det  

 indbetalte beløb.
På forespørgsel fra FO udtalte teatret, at nævte tilbagebetalingsfrist  

 juridisk set ikke skulle opfattes bogstaveligt.
Videre anførte teatret, at  

 såfremt tilbagebetalingskrav blev fremsat efter udløbet af den anførte dato,  

 ville man ikke være afvisende over for et sådant krav.
FO udtalte, at således som teatrets skrivelse til abonnenterne var  

 udformet, måtte abonnenterne få det indtryk, at havde man ikke senest inden  

 udløbet af den anførte dato indfundet sig for at få godtgjort det betalte  

 beløb, havde man ikke krav på godtgørelse.
Videre udtalte FO, at den af  

 teatret fastsatte frist var i strid med dansk rets almindelige  

 forældelsesregler, medmindre der ved indgåelse af abonnementsaftalen var  

 aftalt en kortere forældelsesfrist.
Teatrets skrivelse til abonnenterne var  

 således egnet til at vildlede abonnenterne om deres retsstilling vedrørende  

 godtgørelse af indbetalte abonnementsbeløb.
 På den baggrund henstillede FO, at teatret fremover ved godtgørelse af  

 indbetalte abonnementsbeløb lagde dansk rets almindelige regler om forældelse  

 til grund, medmindre andet blev særligt aftalt.
 (* 1) Offentliggjort i Forbrugerombudsmandens Årsberetning 1981-1982, side  

 34.
