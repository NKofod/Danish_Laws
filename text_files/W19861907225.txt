En indtægt ved udlejning af et parcelhus fandtes ikke at kunne  

 betragtes som dagpengegivende indtægt.
Ankestyrelsen lagde vægt på, at  

 indtægten ikke kunne anses for i væsentlig grad at skyldes egen  

 arbejdsindsats.
 REDEGØRELSE FOR SAGEN:
En kioskejer indgav i april 1985 anmodning til det sociale udvalg om  

 udbetaling af sygedagpenge.
Efter den medfølgende opgørelse af den  

 dagpengegivende ingtægt havde sikrede haft følgende indtægter:
Om udlejningsejendommen (parcelhus) var det oplyst, at den indvendige  

 vedligeholdelse af ejendommen påhvilede lejeren, medens den udvendige  

 påhvilede udlejeren, dog således at lejeren udførte vedligeholdelsen, men  

 udlejeren betalte de hermed forbundne udgifter.
Der blev af sikredes revisor  

 udarbejdet regnskab for ejendommen.
 Sikrede havde anført, at da kiosken gav underskud, og det derfor var  

 overskuddet af udlejningsejendommen hun levede af, måtte udlejningen  

 betragtes som en form for hovederhverv og medtages ved beregningen af  

 dagpenge.
Det sociale udvalg gav afslag på dagpenge.
Udvalget henviste til, at  

 overskuddet ikke i væsentlig grad skyldtes sikredes egen arbejdsindsats, og  

 at dagpenge ydes som erstatning for indtægtstab.
Et sådant indtægtstab forelå  

 ikke, da overskuddet af udlejningsejendommen ikke var afhængig af, om sikrede  

 var syg eller ej.
 AFGØRELSEN, DER KLAGES OVER:
Amtsankenævnet pålagde socialudvalget ved beregningen af sikredes  

 dagpengegivendeindtægt at medregne overskuddet vedrørende  

 udlejningsejendommen.
Nævnet lagde vægt på, at sikredes erhvervsindtægt ved  

 udlejningsvirksomhed måtte formodes i væsentlig grad at skyldes hendes egen  

 indsats, og nævnet fandt at måtte lægge til grund, at sikrede rent faktisk  

 havde haft en indtægt ved udlejningsvirksomheden.
 KLAGEN TIL ANKESTYRELSEN:
 Det sociale udvalg anførte, at amtsankenævnet med sin afgørelse havde  

 udvidet grænsen for dagpengelovens § 2, stk. 1, til også at omfatte personer,  

 der udlejede et almindeligt parcelhus.
 LOVGRUNDLAG:
 Dagpengeloven, §§ 1 og 2, stk.1.
 Socialministeriets bekendtgørelse nr. 689 af 20 december 1982 om  

 dagpengegivende indtægter § 4, nr. 4.
 ANKESTYRELSENS AFGØRELSE:
Ankestyrelsen finder ikke, at indtægten ved udlejningen af parcelhuset kan  

 anses for i væsentlig grad at skyldes egen arbejdsindsats.
Indtægten kan  

 derfor ikke betragtes som dagpengegivende indtægt, jfr. dagpengelovens § 2,  

 stk. 1.
 Ankestyrelsen ændrer således amtsankenævnets afgørelse.
 Ankestyrelsens afgørelse medfører ikke pligt for sikrede til at  

 tilbagebetale dagpenge, som er ydet hende i overensstemmelsen med  

 amtsankenævnets afgørelse.
