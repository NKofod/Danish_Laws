 Et institut anmodede om Finanstilsynets stillingtagen til spørgsmålet  

 om den tidsmæssige sammenhæng mellem indfrielse og opkøb af obligationer.
10.05.95 - 6833-0003 Spørgsmålet gik på, om opkøbet af obligationer i en indfrielsessituation  

 kan afvente, at behovet for opkøb har opnået et vist volumen, dvs. når summen  

 af flere indfrielser har nået et handlebart omfang og under den forudsætning,  

 at der opkøbes obligationer svarende til de indfriede låns bagved liggende  

 obligationer.
Dertil svarede Finanstilsynet, at de bagved liggende  

 realkreditobligationer i en indfrielsessituation på grund af  

 balanceprincippet skal fjernes umiddelbart ved udtrækning til indfrielse ved  

 førstkommende kreditortermin eller ved opkøb til annullation.
Instituttet kan  

 derfor udelukkende afvente et opkøb i det omfang, det førstkommende  

 terminstidspunkt muliggør dette, dvs. instituttet kan afvente et opkøb efter  

 lånets indfrielse inden for den periode, der resterer indtil den  

 førstkommende kreditortermin.
