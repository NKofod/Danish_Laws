 I medfør af kap. 4 samt § 149, stk. 10, i lov om luftfart, jfr.  

 lovbekendtgørelse nr. 381 af 10. juni 1969, som ændret ved lov nr. 94 af 29.  

 marts 1972 og senest ved lov nr. 261 af 8. juni 1983, fastsætter  

 luftfartsdirektoratet herved efter bemyndigelse fra ministeriet for  

 offentlige arbejder, jfr. bekendtgørelse nr. 191 af 23. maj 1975, følgende:
1. Lokalflyvningstilladelse/svæveplan 1.1 Lokalflyvningstilladelse/svæveplan meddeles af indehaver af  

 instruktørbevis/førsteinstruktør/svæveplan (førsteinstruktør).
 1.1.1 Tilladelsen meddeles i aspirantens logbog, når det over for  

 førsteinstruktøren er godtgjort, at aspiranten opfylder de i denne BL for  

 tilladelsen fastsatte udstedelseskrav.
 1.2 Lokalflyvningstilladelse/svæveplan meddeles med en gyldighedsperiode,  

 der svarer til gyldigheden af aspirantens helbredsmæssige godkendelse til  

 svæveflyvercertifikat.
 1.3 Lokalflyvningstilladelse/svæveplan meddeles i aspirantens logbog på  

 følgende måde:
førsteinstruk- dato/år instruktørbe- tørens underskrift vis nr.
2. Rettighed 2.1 Lokalflyvningstilladelse/svæveplan giver indehaveren samme rettighed  

 som indehavere af tilladelse til begrænset eneflyvning/svæveplan samt ret til  

 at fungere som luftfartøjschef under VFR-eneflyvning om dagen i øvelsesøjemed  

 over dansk område på svæveplan af den type, hvorpå indehaveren er  

 typeuddannet, jfr. en af luftfartsdirektoratet godkendt uddannelsesnorm.
2.2 Udøvelsen af tilladelsens rettighed er betinget af, vindstyrke max. 20 KTS skydækkehøjde min. 1000 FT sigtbarhed min. 5 km ved jorden.
 2.2.1 Første flyvning fra en svæveflyveplads, hvor indehaveren ikke  

 tidligere har udført svæveflyvning, er betinget af en briefing af en  

 førsteinstruktør forud for flyvningen.
3. Udstedelseskrav 3.1 Aspiranten skal være indehaver af gyldig tilladelse til begrænset  

 eneflyvning/svæveplan.
 3.2 Aspiranten skal have gennemgået/bestået en for svæveflyvercertifikat  

 godkendt teoretisk uddannelse/prøve.
 3.2.1 Teoriprøve i love og bestemmelser skal aflægges under en af  

 luftfartsdirektoratet anordnet prøve.
 3.3 Aspiranten skal have gennemgået den af luftfartsdirektoratet for  

 lokalflyvningstilladelse/svæveplan godkendte praktiske uddannelse.
 3.4 Aspiranten skal have opnået en flyvetid på svæveplan på mindst 12  

 timer, omfattende mindst 70 flyvninger, hvoraf mindst 5 timer og 20  

 flyvninger skal være opnået under eneflyvning.
 3.4.1 Den under pkt. 3.4 anførte flyvetid m.v. kan reduceres efter  

 førsteinstruktørens vurdering for indehavere af gyldigt certifikat som  

 luftfartøjsfører/flyvemaskine eller som luftfartøjsfører/rotorluftfartøj til  

 5 timer, omfattende 20 eneflyvninger.
 3.5 Aspiranten skal over for en førsteinstruktør have godtgjort at have  

 opnået den for sikker lokalflyvning nødvendige forståelse af og rutine i  

 luftfartøjets betjening og manøvrering.
4. Forlængelse af tilladelsens gyldighedsperiode 4.1 Gyldigheden af lokalflyvningstilladelse/svæveplan kan forlænges af en  

 førsteinstruktør, når følgende vilkår er opfyldt:
 4.1.1 En forlængelse af tilladelsens gyldighedsperiode, der foretages mere  

 end 18 måneder efter udløbet af tilladelsens seneste gyldighedsperiode, er  

 endvidere betinget af en fornyet teoriprøve, jfr. pkt. 3.2.1, aflagt inden  

 for de seneste 18 måneder.
 4.2 Gyldigheden af lokalflyvningstilladelse/svæveplan meddeles for en  

 periode, der svarer til gyldigheden af aspirantens helbredsmæssige  

 godkendelse til S-certifikat ved en påtegning i logbog, jfr. pkt. 1.3.
5. Dispensation Luftfartsdirektoratet kan i særlige tilfælde dispensere fra de i denne BL  

 fastsatte bestemmelser.
6. Straf Udøvelse af tilladelsens rettighed, uden at de herfor fastsatte vilkår er  

 opfyldt, straffes i medfør af luftfartslovens § 149, stk. 10, med bøde eller  

 hæfte.
7. Ikrafttræden Denne BL træder i kraft den 1. februar 1984.
