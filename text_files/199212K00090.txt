Nr LSF 90 Forslag til Lov om ændring af lov om social bistand (Udvidelse af  

 forsøgsreglerne) Fremsat af socialministeren (Else Winther Andersen) den 18. november 1992 Vedtaget ved tredjebehandling den 18. december 1992 Lov nr. 1074 af 23/12/1992 § 1 I lov om social bistand, jf. lovbekendtgørelse nr. 829 af 1. oktober 1992,  

 foretages følgende ændring:
 I § 138 d indsættes efter stk. 2 som stk. 3:
»Stk. 3. Socialministeren kan efter indstilling fra  

 kommunalbestyrelsen tillade forsøgsordninger, hvorefter der udbetales  

 kontanthjælp efter § 37 til personer, der uden at være berettiget til  

 ungdomsydelse efter afsnit III A deltager i særligt tilrettelagte aktiverende  

 foranstaltninger.
Det er en forudsætning for tilladelsen, at der udbetales en  

 mindre godtgørelse, der ikke fradrages i den beregnede kontanthjælp efter §  

 37.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om social bistand, jf. lovbekendtgørelse nr. 829 af 1. oktober 1992,  

 foretages følgende ændring:
 I § 138 d indsættes efter stk. 2 som stk. 3:
»Stk. 3. Socialministeren kan efter indstilling fra  

 kommunalbestyrelsen tillade forsøgsordninger, hvorefter der udbetales  

 kontanthjælp efter § 37 til personer, der uden at være berettiget til  

 ungdomsydelse efter afsnit III A deltager i særligt tilrettelagte aktiverende  

 foranstaltninger.
Det er en forudsætning for tilladelsen, at der udbetales en  

 mindre godtgørelse, der ikke fradrages i den beregnede kontanthjælp efter §  

 37.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Lovforslaget indeholder forslag om en udvidelse af forsøgsbestemmelsen i §  

 138 d med henblik på aktivering af kontanthjælpsmodtagere.
 Forsøgsbestemmelsen i § 138 d blev indsat i bistandsloven samtidig med  

 vedtagelsen i juni 1990 af ordningen om ungdomsydelse for unge under 20 år.  

 Hensigten med forsøgsbestemmelsen var at øge kommunernes muligheder for at  

 give aktiveringstilbud til de unge.
Efter § 138 d kan socialministeren godkende forsøg, hvorefter de unge i  

 stedet for ungdomsydelse kan få kontanthjælp, når de deltager i særlige af  

 kommunen tilrettelagte aktiverende foranstaltninger.
Kommunen skal yde en  

 mindre ikke-refusionsberettigende godtgørelse, som der ses bort fra ved  

 beregningen af kontanthjælp efter § 37. Med forsøgsbestemmelsen blev der  

 åbnet mulighed for, at en kommunes ordning med vejlednings- og praktikforløb,  

 der er tilrettelagt i forståelse med de lokale faglige organisationer, kan  

 træde i stedet for ungdomsydelsesordningen.
 Ved lov nr. 497 af 24. juni 1992 blev ungdomsydelsesordningen og dermed  

 også området for forsøgsbestemmelsen i § 138 d udvidet til at omfatte unge  

 under 25 år.
 Med det foreliggende lovforslag foreslås det at udvide forsøgsområdet i §  

 138 d sådan, at der, ligesom det allerede er sket for unge omfattet af  

 ungdomsydelsesordningen, gives mulighed for at gennemføre forsøg for  

 kontanthjælpsmodtagere over 25 år samt den gruppe af kontanthjælpsmodtagere  

 under 25 år, der efter udløbet af en ungdomsydelsesperiode ikke opfylder  

 betingelsen for et gentaget tilbud.
Efter den nye forsøgsbestemmelse skal en ordning med fortsat udbetaling af  

 kontanthjælp på samme måde som hidtil være betinget af, at  

 kontanthjælpsmodtageren deltager i særlige af kommunen tilrettelagte  

 aktiverende foranstaltninger.
Der vil kunne være tale om  

 beskæftigelsesfremmende foranstaltninger, der f.eks. kombinerer et  

 vejlednings- og et praktikforløb.
Der kan også tænkes etableret  

 foranstaltninger, som omfatter et bredt spektrum af opgaver og aktiviteter i  

 lokalsamfundet og som rummer mulighed for at genetablere  

 kontanthjælpsmodtagerens kontakt til det ordinære arbejdsmarked.
Såfremt sigtet med deltagelse i de særligt tilrettelagte aktiviteter er at  

 forbedre deltagernes mulighed for at etablere eller genetablere kontakt til  

 det ordinære arbejdsmarked, er der tale om en beskæftigelsesfremmende  

 foranstaltning.
Efter bistandslovens § 40 indebærer dette, at den, der  

 afviser at deltage i sådanne tilbud, mister retten til at få kontanthjælp.
Det skal i lighed med de hidtidige forsøgsordninger være en betingelse, at  

 kontanthjælpsmodtageren ud over sin kontanthjælp får udbetalt en mindre  

 ikke-refusionsberettigende godtgørelse til dækning af udgifter i forbindelse  

 med transport, arbejdstøj og lignende.
Godtgørelsen skal ikke medføre fradrag  

 i den beregnede kontanthjælp.
Udover den mulighed, der bliver skabt med ændringen af § 138 d, rummer  

 bistandslovens § 138 a mulighed for, at kommunalbestyrelsen i en  

 forsøgsperiode yder hjælp efter regler, der fraviger bestemmelserne i  

 bistandslovens § 37, såfremt reglerne er godkendt af socialministeren.
Denne  

 forsøgsbestemmelse er tidligere anvendt til i årene 1984-86 at iværksætte de  

 forsøg om omlægning af kontanthjælpen til faste ydelser, der lå til grund for  

 ændringerne af kontanthjælpsreglerne i 1987. Af bemærkningerne til § 138 a  

 fremgår, at bestemmelsen alene giver hjemmel til at fravige reglerne om  

 udmåling af hjælp til underhold efter bistandslovens § 37. Der kan ikke efter  

 denne forsøgsbestemmelse ske fravigelser af f.eks. bestemmelserne i § 40  

 (tidligere § 38) om udnyttelse af arbejdsevnen, i § 39 om betydningen af  

 formue og i §§ 25 og 26 om tilbagebetaling af hjælp i visse tilfælde.
Det har  

 endvidere været en klar forudsætning, at der ikke ændres ved selve  

 tildelingsbestemmelserne i § 37. Endelig må det forudsættes, at der ved  

 godkendelse af forsøg efter § 138 a i samme omfang som ved godkendelse af  

 forsøg efter frikommuneloven lægges vægt på hensynet til borgernes  

 retssikkerhed, sundhed og velfærd.
Da formålet med forsøgsvirksomhed ikke i  

 sig selv hverken bør være at øge eller mindske de offentlige udgifter, men at  

 anvende ressourcerne på en mere hensigtsmæssig måde, forudsætter en  

 forsøgsgodkendelse normalt, at der er tale om udgiftsmæssig neutralitet for  

 det offentlige.
 Forsøgsordningerne efter den nye bestemmelse i § 138 d skal indstilles af  

 kommunalbestyrelsen og godkendes af socialministeren.
Lovforslaget er udgiftsneutralt for staten.
For kommuner, der udnytter  

 forsøgsordningen, kan der være begrænsede merudgifter.
Evt. kommunale  

 merudgifter giver ikke anledning til kompensation, da der er tale om en  

 frivillig forsøgsordning.
 Forslaget skal forhandles med de kommuale parter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 829 af 1. oktober 1992,  

 foretages følgende ændring:
 I § 138 d indsættes efter stk. 2 som stk. 3:
»Stk. 3. Socialministeren kan efter indstilling fra  

 kommunalbestyrelsen tillade forsøgsordninger, hvorefter der udbetales  

 kontanthjælp efter § 37 til personer, der uden at være berettiget til  

 ungdomsydelse efter afsnit III A deltager i særligt tilrettelagte aktiverende  

 foranstaltninger.
Det er en forudsætning for tilladelsen, at der udbetales en  

 mindre godtgørelse, der ikke fradrages i den beregnede kontanthjælp efter §  

 37.«.
§ 138 d.
Socialministeren kan efter indstilling fra  

 kommunalbestyrelsen tillade, at der uanset reglen i § 40, stk. 3, udbetales  

 kontanthjælp efter § 37 til personer, der er berettiget til ungdomsydelse  

 efter afsnit III A, hvis de deltager i særligt tilrettelagte aktiverende  

 foranstaltninger.
 Stk. 2. Tilladelsen efter stk. 1 gives under forudsætning af, at  

 aktiviteten har et omfang og en varighed, som mindst svarer til  

 beskæftigelsen efter §§ 49 a-c, og at der udbetales en mindre godtgørelse,  

 der ikke fradrages i den beregnede kontanthjælp efter § 37.
