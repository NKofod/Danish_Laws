Efter Patientklagenævnets opfattelse havde lægen - ved ikke i  

 tilstrækkelig grad at have lagt vægt på patientens egne oplysninger -  

 forholdt patienten relevant undersøgelse og behandling, hvilket  

 patientklagenævnet beklagede overfor ham 5.1.5. Forsinket diagnosticering fordi lægen måske ikke i til strækkelig  

 grad har lyttet til patientens klager.
 Dialogen mellem patient og læge forudsætter også, at lægen lytter til  

 patienten og ikke fokuserer på, hvad lægen umiddelbart tror, at patienten  

 fejler.
 Dette belyses af den nedenfor refererede sag.
En 45-årig kvinde havde fået nogle halmballer ned over sig og søgte  

 efterfølgende læge på grund af vedvarende smerter.
Lægen, der forestod  

 koordinationen af undersøgelse og behandling af kvindens symptomer, mente, at  

 kvinden havde udviklet en neurose i forbindelse med uheldet.
Da kvinden blev  

 opereret 6 år senere, viste det sig imidlertid, at hun i forbindelse med  

 uheldet havde pådraget sig en Whip-lash-agtig læsion i halsen.
Efter  

 indgrebet forsvandt symptomerne fuldstændig.
I den mellemliggende periode var kvinden, efter henvisning fra lægen,  

 blevet undersøgt af forskellige læger/speciallæger samt røntgenfotograferet 2  

 gange.
Der var uoverensstemmelser mellem de forskellige fortolkninger af  

 røntgenbillederne.
Dette reagerede lægen imidlertid først på 1 år og 4 mdr.  

 efter den seneste undersøgelse.
Såfremt dette var sket tidligere, ville  

 kvinden have haft mulighed for at blive henvist til relevant undersøgelse og  

 behandling langt tidligere i forløbet.
Grunden til, at dette ikke skete, skal  

 formentlig ses i lyset af, at lægen allerede først i forløbet havde  

 diagnosticeret kvindens lidelse som en neurose.
 Sundhedsstyrelsen fandt ikke, at den praktiserende læge havde udvist  

 manglende omhu eller forsømmelighed i sin behandling af kvinden.
Patientklagenævnet fandt, at lægen - ved ikke i tilstrækkelig grad at have  

 lagt vægt på patientens egne oplysninger - havde forholdt patienten relevant  

 undersøgelse og behandling, hvilket nævnet beklagede overfor ham.
Nævnet  

 anførte desuden, at »den omstændighed, at en lidelse er vanskelig at  

 diagnosticere, berettiger ikke til at stille en psykiatrisk diagnose«.
