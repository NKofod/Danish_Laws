 I henhold til § 2, stk. 3, nr. 2, og § 35 a i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 fastsættes:
Almindelige bestemmelser § 1.  På Danmarks Ingeniørakademi afholdes eksamen for  

 akademiingeniører: for kemi-, maskin-, bygnings- og elektroingeniører.
Prøvernes omfang og art § 2.  Ved eksamen bedømmes skriftlige og mundtlige  

 prøver i de til studieordningen hørende teoretiske kurser.
Endvidere bedømmes  

 udførte praktiske kurser samt eksamensarbejder, hvor disse i henhold til  

 eksamensordningen er tillagt karakter.
De mundtlige prøver er offentlige.
 Stk. 2.  Efter indstilling fra en fagleder kan  

 ingeniørakademiet godkende, at en skriftlig eller mundtlig prøve helt eller  

 delvis erstattes af en anden nærmere angivet eksamensform.
Prøvernes fastsættelse og bedømmelse § 3.  Ved bedømmelsen af mundtlige prøver medvirker  

 een eller to censorer efter ingeniørakademiets nærmere bestemmelser.
Ved  

 bedømmelsen af skriftlige prøver, praktiske kurser og eksamensarbejder  

 medvirker normalt kun een censor, dog kan der medvirke to censorer, når  

 særlige grunde taler derfor.
 Stk. 2.  Opgaverne til de skriftlige prøver stilles af  

 faglederen efter samråd med de lærere, der har meddelt undervisningen.  

 Opgaverne skal forelægges til godkendelse for de censorer, der skal deltage i  

 bedømmelsen af besvarelserne.
Stk. 3.  Ved de skriftlige prøver fastlægges  

 retningslinjerne for karaktergivningen af faglederne og censorerne efter  

 samråd med de lærere, der har meddelt undervisningen.
De enkelte karakterer  

 gives af faglederne, eller efter dennes bemyndigelse af en anden lærer, og  

 censor(erne) i forening.
Ved de mundtlige prøver eksaminerer så vidt muligt  

 den lærer, der har meddelt undervisningen, og karaktererne gives af  

 eksaminator og censor(erne) i forening; faglederen er berettiget til at  

 deltage i bedømmelsen.
 Stk. 4.  Ved karaktergivningen anvendes 13-skalaen efter  

 de derom for de højere uddannelsesinstitutioner gældende bestemmelser.  

 Benyttelse af bedømmelsen Bestået/ikke bestået skal godkendes af  

 ingeniørakademiet og kan kun anvendes for indtil halvdelen af henholdsvis de  

 obligatoriske og de valgfri prøver.
Beståelseskriterier § 4.  Akademiingeniøreksamen består af  

 etfagseksaminer, idet der i tilknytning til hvert kursus afholdes en  

 etfagseksamen.
Hver eksamen skal bestås for sig, og indstillingen i et kursus  

 sker uafhængigt af andre kurser.
 Stk. 2.  For at bestå en etfagseksamen kræves mindst 6  

 eller bedømmelsen Bestået, jf. § 3, stk. 4.
 Stk. 3.  For at bestå akademiingeniøreksamen kræves:
Indstilling til prøverne § 5.  Indstilling til de enkelte prøver finder sted i  

 henhold til de for ingeniørakademiet gældende studiebestemmelser.
 Stk. 2.  Den studerende kan højst indstilles tre gange  

 til prøve i hvert teoretisk kursus og højst tildeles tre eksamensarbejder.  

 Praktiske kurser kan højst følges tre gange.
 Stk. 3.  Etfagseksaminer, der er bestået, kan ikke tages  

 om.
 Stk. 4.  Ved fornyet indstilling gælder den bedste af de  

 opnåede karakterer.
Tidsfrister § 6.  For at kunne studere ved ingeniørakademiet og  

 kunne indstilles til eksamen kræves:
 Stk. 2.  Et semesters kurser er afsluttet, når den  

 studerende uden at tage det pågældende semesters kurser om vil kunne opfylde  

 betingelserne i § 4, stk. 3.
 Stk. 3.  For studerende, der efter optagelsen skal  

 aflægge suppleringsprøver, jf. bekendtgørelse om optagelse ved  

 ingeniøruddannelserne på Danmarks Tekniske Højskole, Danmarks Ingeniørakademi  

 og teknika, forlænges de i stk. 1 nævnte frister med 1/2 år.
Deltagelse i undervisningen § 7.  Deltagelse i et kursus er normalt betinget af,  

 at den studerende har de nødvendige faglige forudsætninger for at følge  

 kurset.
De nærmere bestemmelser herom fastsættes af ingeniørakademiet.
Eksamensbeviser § 8.  For den, der i overensstemmelse med  

 bestemmelserne i denne bekendtgørelse har bestået akademiingeniøreksamen,  

 udfærdiges et af vicerektor og formanden for afdelingsrådet underskrevet  

 diplom, hvori den pågældende betegnes som akademiingeniør med  

 specialbetegnelsen kemi-, maskin-, bygnings- eller elektroingeniør.
 Stk. 2.  For studerende, som har fulgt en af de i  

 studieordningen definerede linjer, kan karakterudskriften påføres en  

 linjebetegnelse.
Meritoverføring § 9.  Karakterer for beståede kurser ved andre  

 uddannelsesinstitutioner eller andre studieretninger ved ingeniørakademiet  

 kan med ingeniørakademiets godkendelse overføres under forudsætning af, at de  

 aflagte prøver med hensyn til sværhedsgrad og omfang kan sidestilles med dem,  

 der kræves under den af den studerende valgte eksamensordning.
Normal eksamensordning § 10.  For akademiingeniøreksamen fastsættes for hver  

 af studieretningerne en eksamensordning, der skal godkendes af  

 Undervisningsministeriet, Direktoratet for de Videregående Uddannelser, og  

 som skal indeholde bestemmelser om følgende:
 Stk. 2.  Ingeniørakademiet fastsætter nærmere  

 bestemmelser om prøvernes art og omfang.
Eksaminernes afholdelse § 11.  Skriftlig eller mundtlig eksamen skal afholdes  

 i slutningen af det semester, hvori kursus er afholdt.
Stk. 2.  Fornyet indstilling til eller sygeeksamen i  

 mundtlige prøver finder normalt sted i den pågældende eksamenstermin.
I  

 særlige tilfælde kan reeksamination eller sygeeksamen finde sted på andre  

 tidspunkter.
 Stk. 3.  Eksamen i kurser, hvor undervisningen ophører,  

 kan senest afholdes i eksamensterminen 1 år efter afslutningen af  

 undervisningen.
 Stk. 4.  Bestemmelser om indmeldelse til og afholdelse  

 af eksaminer fastsættes af ingeniørakademiet.
Individuelle eksamensordninger § 12.  Ingeniørakademiet kan for enkelte studerende  

 godkende en særlig studieordning og fastsætte en hertil svarende  

 eksamensordning.
 Klage, dispensation m.v.
 § 13.  Klager over Danmarks Ingeniørakademis  

 afgørelser i henhold til denne bekendtgørelse indgives til ingeniørakademiet.  

 Hvis en klage ikke tages til følge, og klageren fastholder klagen,  

 videresender ingeniørakademiet klagen - bilagt en udtalelse - til  

 direktoratet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 14.  Direktoratet kan efter indstilling fra  

 ingeniørakademiet dispensere fra bekendtgørelsens bestemmelser, når det  

 findes begrundet i usædvanlige forhold.
 Stk. 2.  Ansøgninger om dispensation skal, hvor det er  

 muligt, vedlægges dokumentation for de forhold, der anføres som  

 dispensationsgrund.
 Stk. 3.  Direktoratet kan tillade ingeniørakademiet at  

 dispensere fra bekendtgørelsens bestemmelser inden for nærmere angivne  

 rammer.
 § 15.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 16.  Bekendtgørelsen træder i kraft den 1. september  

 1988.
 Stk. 2.  Bekendtgørelse nr. 357 af 24. juli 1972 om  

 akademiingeniøreksamen ophæves.
