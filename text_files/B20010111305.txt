Bekendtgørelse om ændring af  

 bekendtgørelse om visse krav til emballager1) § 1 I bekendtgørelse nr. 298 af 30. april 1997 om visse krav til  

 emballager foretages følgende ændringer:
 1. § 3 affattes således:
» 1)	Emballage: Alle produkter af en hvilken som helst art og materiale,  

 som anvendes til pakning, beskyttelse, håndtering, levering fra  

 producenten til brugeren eller forbrugeren og præsentation af varer,  

 det være sig råvarer eller forarbejdede varer.
Alle  

 engangsartikler, der anvendes til samme formål, skal tilsvarende  

 betragtes som emballage.
Emballage omfatter kun:
 a)	Salgsemballage eller primæremballage, dvs. emballage, der er  

 udformet på en sådan måde, at den på salgsstedet  

 udgør en salgsenhed for den endelige bruger eller forbruger.
 b)	Multipak eller sekundær emballage, dvs. emballage udformet  

 på en sådan måde, at den på salgsstedet udgør  

 en samling af et vist antal salgsenheder, uanset om den sælges  

 sådan til den endelige bruger eller forbruger, eller om den kun bruges  

 til at fylde hylderne på salgsstedet; den kan fjernes fra varen, uden  

 at dette ændrer varens egenskaber.
c)	Transportemballage eller tertiær emballage, dvs. emballage  

 udformet på en sådan måde, at håndtering og transport  

 af et antal salgsenheder eller multipak emballager gøres lettere,  

 så skader forårsaget af fysisk håndtering eller transport  

 kan undgås.
Transportemballage omfatter ikke vej-, jernbane-, skibs- og  

 luftfragtcontainere.
2)	Genbrug: Enhver handling, hvor emballage, som er udformet med  

 henblik på i sin levetid at kunne genbruges mindst et bestemt antal  

 gange, genpåfyldes eller genbruges til samme formål, som den er  

 udformet til, med eller uden støtte af hjælpeprodukter, som  

 findes på markedet, og som muliggør genpåfyldning af  

 emballagen.
Genbrugt emballage bliver til emballageaffald, når det ikke  

 længere kan genbruges.
 3)	Nyttiggørelse: De former og metoder, som er anført i  

 bilag 6 B til Miljø- og Energiministeriets bekendtgørelse nr.  

 619 af 27. juni 2000 samt former og metoder, der kan sidestilles hermed.
 4)	Genanvendelse: Nyttiggørelse bortset fra de former og  

 metoder, som er anført i R 1, R 12 og R 13, jf. bilag 6 B til  

 Miljø- og Energiministeriets bekendtgørelse nr. 619 af 27. juni  

 2000.
 5)	Energiudnyttelse: Anvendelse af brændbart emballageaffald til  

 energifremstilling ved direkte forbrænding sammen med eller uden andet  

 affald, men med anvendelse af varmen.
6)	Organisk genanvendelse: Aerob behandling (kompostering) eller  

 anaerob behandling (biogasudvinding) via mikroorganismer og under kontrollede  

 former af emballageaffaldets bionedbrydelige dele, hvorved der produceres  

 stabiliserede organiske jordforbedringsmidler eller metan.
Nedgravning af  

 affaldet betragtes ikke som organisk genanvendelse.
 7)	Økonomiske beslutningstagere: Er i forbindelse med emballage  

 leverandører af emballagematerialer, emballageproducenter og  

 -omdannelsesvirksomheder, påfyldningsvirksomheder og emballagebrugere,  

 -importører, -forhandlere og -distributører, offentlige  

 myndigheder og offentligretlige organisationer.
 8)	Frivillig aftale: En formel aftale mellem medlemsstatens kompetente  

 myndigheder og de berørte erhvervssektorer; den skal stå  

 åben for alle de parter, der ønsker at underkaste sig aftalens  

 betingelser med henblik på at få gennemført direktivets  

 mål.«.
 2. Efter bilag 4 indsættes et nyt bilag 5, der  

 affattes som bilag 1 til denne bekendtgørelse.
§ 2 Bekendtgørelsen træder i kraft den 12. januar 2002.
Miljøministeriet, den 14. december  

 2001 Hans Christian Schmidt /Helge Andreasen Bilag 1 » Nationale målsætninger for nyttiggørelse  

 og genanvendelse af emballageaffald Senest i år 2001 skal 55 % af det samlede papir- og  

 papemballageaffald produceret i Danmark genanvendes.
 Senest i år 2001 skal 15 % af det samlede plastemballageaffald  

 produceret i Danmark genanvendes.
 Senest i år 2001 skal 15 % af det samlede metalemballageaffald  

 produceret i Danmark genanvendes.
 Senest i år 2001 skal 65 % af det samlede glasemballageaffald  

 produceret i Danmark genanvendes.
 Senest i år 2001 skal 45 % af det samlede emballageaffald produceret  

 i Danmark genanvendes.
Senest i år 2001 skal 80 % af det samlede emballageaffald produceret  

 i Danmark nyttiggøres.« 1)   Bekendtgørelsen indeholder  

 bestemmelser, der gennemfører Europa-Parlamentets og Rådets  

 direktiv 94/62/EF af 20. december 1994 om emballage og emballageaffald,  

 EF-Tidende 1994 L 365, side 10.
