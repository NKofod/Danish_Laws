 I medfør af § 94, stk. 2, § 123 og § 157 i lov nr. 381 af 10. juni 1997 om  

 byfornyelse, fastsættes:
Bekendtgørelsens område § 1.  Bekendtgørelsen finder anvendelse i forbindelse  

 med gennemførelse af forbedringsarbejder i:
 § 2.  Aftale om forbedringsarbejder efter § 1, stk. 1,  

 nr. 1 kan alene indgås mellem udlejer og lejere af lejligheder, der helt  

 eller delvis anvendes til beboelse, og lejere af enkeltværelser, som hverken  

 er en del af udlejers beboelseslejlighed eller en del af et en- eller  

 tofamilieshus, som udlejer bebor.
 Stk. 2.  Der kan alene træffes beslutning om  

 gennemførelse af aftalt boligforbedring efter reglerne om private  

 andelsboliger i loven i de andelsboliger, der er beboet af en andelshaver.
Kommunalbestyrelsens erklæringer § 3.  Inden aftalens indgåelse afgiver  

 kommunalbestyrelsen på udlejerens anmodning den i lovens § 100, stk. 1, nr. 2  

 nævnte erklæring om de huslejemæssige konsekvenser ved aftalen.
Endvidere  

 afgiver kommunalbestyrelsen erklæring om behovet for erstatningsboliger, jf.  

 § 12, såfremt udlejer har anmodet herom.
 Stk. 2.  Kommunalbestyrelsen kan fra udlejer forlange de  

 oplysninger og den dokumentation forelagt, som er nødvendig for sagens  

 behandling, herunder oplysninger om forbedringsarbejdets art samt en  

 angivelse af lejeforhøjelsens størrelse fordelt på de enkelte lejemål både  

 efter reglerne i lejelovgivningen og efter reglerne i lovens kapitel 5.
Lejefastsættelse § 4.  Lejeforhøjelse for det enkelte lejemål beregnes  

 på grundlag af de aftalte og dokumenterede udgifter, som er en følge af de  

 arbejder, der er aftalt og gennemført i det pågældende lejemål.  

 Lejeforhøjelse som følge af aftalte og gennemførte arbejder, der vedrører  

 hele ejendommen, skal fordeles forholdsmæssigt efter lejemålenes  

 bruttoetageareal.
§ 5.  I ejendomme, jf. § 1, stk. 1, nr. 1 og 2, der  

 indeholder såvel lejemål, der helt eller delvis er udlejet til beboelse, som  

 lejemål, der udelukkende anvendes til andet end beboelse, skal der ske en  

 forholdsmæssig fordeling af udgifter, som vedrører både lejemål, der  

 udelukkende anvendes til beboelse og lejemål, der udelukkende anvendes til  

 andet end beboelse.
Den forholdsmæssige fordeling skal ske i forhold til de  

 respektive lejemåls andel af det samlede bruttoetageareal.
Tilsvarende skal  

 der i ejendomme, der indeholder lejemål, som delvis er udlejet til andet end  

 beboelse, ske en forholdsmæssig fordeling af udgifter, som vedrører både  

 beboelsesdelen og erhvervsdelen.
 Stk. 2.  I ejendomme omfattet af lovens § 97, skal der  

 ske en tilsvarende fordeling som i stk. 1 mellem udgifter, som vedrører både  

 lejemål og ejerboliger.
 Stk. 3.  I ejendomme, hvor der på tidspunktet for  

 aftalens indgåelse er enkelte boliger, der er ubeboede og uudlejede, skal der  

 ske en tilsvarende fordeling som i stk. 1 mellem udgifter, der vedrører  

 udlejede lejemål og lejemål, der er ubeboede og uudlejede.
 Stk. 4.  Ved aftaler indgået af beboerrepræsentationen,  

 jf. lovens § 99, som vedrører hele ejendommen, og hvor der er enkeltværelser,  

 der hverken er en del af udlejers beboelseslejlighed eller en del af et en-  

 eller tofamilieshus, som udlejer bebor, skal der ske en tilsvarende fordeling  

 som i stk. 1 mellem udgifter, som vedrører beboelseslejligheder og de  

 pågældende enkeltværelser.
§ 6.  I ejendomme, jf. § 1, stk. 1, nr. 3, der  

 indeholder udlejede andelsboliger, skal der ske en forholdsmæssig fordeling  

 af udgifter, som vedrører både andelsboliger beboet af andelshavere og  

 andelsboliger beboet af lejere.
Tilsvarende skal der i ejendomme, der  

 indeholder andelsboliger, der helt eller delvis anvendes til beboelse, ske en  

 forholdsmæssig fordeling af udgifter, som vedrører både beboelsesdelen og  

 erhvervsdelen.
I ejendomme, der indeholder andelsboliger beboet af  

 andelshavere og erhverv, skal den forholdsmæssige fordeling ske i forhold til  

 de respektive deles andel af det samlede bruttoetageareal.
 § 7.  Ved opgørelsen af en ejendoms bruttoetageareal  

 anvendes Boligstyrelsens bekendtgørelse nr. 311 af 27. juni 1983 om beregning  

 af arealet af boliger og erhvervslokaler.
 § 8.  Udlejer kan efter forbedringsarbejdernes  

 gennemførelse ikke forlange en større lejeforhøjelse end aftalt på grundlag  

 af kommunalbestyrelsens erklæring, jf. § lovens 100, stk. 1, nr. 2.
 Stk. 2.  Udlejer kan højst opkræve en lejeforhøjelse som  

 beregnet i overensstemmelse med lovens § 103 med fradrag af det tilskud, der  

 kan opnås, jf. lovens § 106.
Stk. 3.  Lejeforhøjelse skal ske med 3 måneders varsel,  

 såfremt andet ikke er aftalt.
Lejeforhøjelsen kan dog tidligst få virkning  

 fra det tidspunkt, hvor de aftalte arbejder er gennemført.
 Udgift til konsulentbistand.
§ 9.  Udlejer kan i forbindelse med gennemførelse af  

 forbedringsarbejderne antage konsulentbistand.
Tilsvarende kan mindst 1/4 af  

 lejerne eller beboerrepræsentationen i ejendomme, hvor der er valgt  

 beboerrepræsentation, jf. § 64 i lov om leje, i forbindelse med gennemførelse  

 af forbedringsarbejder antage konsulentbistand.
 Stk. 2.  Udgiften til udlejers og lejers  

 konsulentbistand, jf. stk. 3, indgår som en del af de aftalte og  

 dokumenterede udgifter, der danner grundlag for beregning af lejeforhøjelsen,  

 jf. lovens § 103.
 Stk. 3.  Dokumenterede udgifter til henholdsvis udlejers  

 og lejers konsulentbistand kan højst indgå i de i lovens § 103 nævnte  

 udgifter, med følgende beløb pr. lejemål:
1. De første 5 lejemål kr. 1.500 pr. lejemål, 2. de derpå følgende 5 lejemål kr. 1.125 pr. lejemål,  

 og 3. de resterende lejemål kr. 750 pr. lejemål.
 § 10.  Udgifter til lejers konsulentbistand, der er  

 afholdt senest den 31. december 2000, refunderes af Grundejernes  

 Investeringsfond, såfremt der ikke indgås aftale, jf. § 1, stk. 1, nr. 1.  

 Udgifterne kan højst udgøre de i § 9, stk. 3 nævnte beløb pr. lejemål.
 Stk. 2.  Ved anmodning om refusion over for Grundejernes  

 Investeringsfond, skal der fremlægges dokumentation for, at udgifterne  

 vedrører konsulentbistand udført for lejerne i forbindelse med indgåelse af  

 aftale om forbedringsarbejder.
Vetoret § 11.  En lejer af et beboelseslejemål kan ikke  

 modsætte sig gennemførelse af arbejder, der er af almen betydning for  

 boligens eller ejendommens forbedring.
Endvidere kan lejeren ikke modsætte  

 sig gennemførelse af arbejder, som lejeren tidligere skriftligt har  

 accepteret gennemførelsen af.
 Stk. 2.  Arbejder af almen betydning for boligens eller  

 ejendommens forbedring omfatter:
 Erstatningsboliger.
 § 12.  Hvis et projekt om aftalt boligforbedring  

 nødvendiggør, at en eller flere boliger skal fraflyttes, skal udlejer eller  

 andelsboligforeningen, inden aftale om boligforbedring indgås, henholdsvis  

 beslutning om boligforbedring træffes, oplyse kommunalbestyrelsen om det  

 forventede behov for, at kommunalbestyrelsen stiller erstatningsboliger til  

 rådighed efter lovens § 144, stk. 1, eller § 145. Kommunalbestyrelsen afgør  

 på grundlag af forelagt projektmateriale, om boligerne er ubeboelige, mens  

 arbejderne udføres, og afgiver erklæring herom, jf. § 3.
 Stk. 2.  Hvis kommunalbestyrelsen har fundet, jf. stk.  

 1, at gennemførelsen af et projekt om aftalt boligforbedring medfører behov  

 for erstatningsboliger, skal udlejeren eller andelsboligforeningen senest 1  

 uge efter aftalens indgåelse, henholdsvis at beslutningen om gennemførelse af  

 forbedringsarbejder er truffet, meddele kommunalbestyrelsen om det faktiske  

 behov for erstatningsboliger.
§ 13.  Lejere, der har ret til en erstatningsbolig som  

 følge af lejeforhøjelse, jf. lovens § 144, stk. 2, skal senest 6 uger efter,  

 at udlejerens meddelelse om aftalens indgåelse er kommet frem til lejeren,  

 jf. lovens § 100, stk.1, nr. 6, fremsætte krav overfor udlejeren om at få  

 anvist en erstatningsbolig.
Tilsvarende skal andelshavere, der har ret til en  

 erstatningsbolig som følge af forøgelse af nettoboligudgiften, jf. lovens §  

 144, stk. 2, senest 6 uger efter, at der i andelsboligforeningen er truffet  

 beslutning om gennemførelse af forbedringsarbejder, fremsætte krav overfor  

 andelsboligforeningen om at få anvist en erstatningsbolig.
 Stk. 2.  Udlejeren eller andelsboligforeningen meddeler  

 kommunalbestyrelsen om lejerens eller andelshaverens krav om at få anvist  

 erstatningsbolig samt fremsender dokumentation herfor.
Reservation og tilskud § 14.  Ansøgning om reservation af investeringsramme  

 til det enkelte projekt kan ske, forinden skriftlig aftale mellem udlejer og  

 lejere eller beboerrepræsentanterne er indgået.
Ansøgning om reservation af  

 investeringsramme til et projekt kan tillige ske, forinden  

 andelsboligforeningen træffer beslutning om gennemførelse af aftalt  

 boligforbedring.
Ansøgning skal indsendes til kommunalbestyrelsen på et af  

 Boligministeriet udfærdiget skema samt vedlægges en BBR-meddelelse.
Stk. 2.  Der kan maksimalt reserveres investeringsramme  

 svarende til, at tilskuddet højst udgør 10.000 kr. årligt pr. bolig pr.  

 projekt.
Der kan i samme kalenderår alene søges om tilskud til flere  

 projekter, hvis det samlede tilskud ikke overstiger 10.000 kr. årligt pr.  

 bolig.
 Stk. 3.  Det maksimale investeringsrammebeløb, der kan  

 reserveres, jf. stk. 2, beregnes efter bestemmelserne i lovens § 103, stk. 1  

 og 3, § 104, stk. 1 og 3, § 106, og § 117, stk. 1 og 3. Ydelsen på det  

 30-årige annuitetslån fastsættes på grundlag af en rente svarende til den  

 effektive rente minus 1 pct. point, der beregnes af Københavns Fondsbørs A/S  

 for restløbetid 25-35 år for åbne fastforrentede kroneobligationer på den  

 sidste børsdag, der ligger forud for kommunalbestyrelsens modtagelse af  

 ansøgning om reservation.
Stk. 4.  En reservation efter stk. 1 bortfalder, hvis  

 ansøgning om tilsagn om tilskud, jf. § 15, ikke er indsendt senest 9 måneder  

 efter, at reservation er meddelt af kommunalbestyrelsen.
Tidspunktet for  

 fristens udløb fastsættes som datoen for meddelelse om reservation fra det  

 centrale edb-system til kommunalbestyrelsen plus 9 måneder og 14 dage.
Datoen  

 for fristens udløb skal fremgå af kommunalbestyrelsens meddelelse om  

 reservation til ansøgeren.
 § 15.  Ansøgning om tilsagn om tilskud til det enkelte  

 projekt indsendes til kommunalbestyrelsen på et af Boligministeriet  

 udfærdiget skema samt vedlægges en BBR-meddelelse.
 Stk. 2.  Ansøgningen skal for lejemål, som er omfattet  

 af § 1, stk. 1, nr. 1, og som er udlejet til såvel beboelse som  

 erhvervsmæssige formål, endvidere vedlægges en afgørelse truffet af  

 huslejenævnet i medfør af § 25 b, stk. 1, 2. pkt., i lov om midlertidig  

 regulering af boligforholdene eller en afgørelse truffet af  

 byfornyelsesnævnet i medfør af § 59 b, stk. 1, 2. pkt., i lov om leje.  

 Afgørelsen, jf. 1. pkt., må på ansøgningstidspunktet ikke være mere end 6  

 måneder gammel.
Stk. 3.  For lejemål omfattet af § 1, stk. 1, nr. 2,  

 skal ansøgningen vedlægges en afgørelse truffet af huslejenævnet i medfør af  

 § 25 b, stk. 1, 1. pkt., og stk. 2, i lov om midlertidig regulering af  

 boligforholdene eller en afgørelse truffet af byfornyelsesnævnet i medfør af  

 § 59 b, stk. 1, 1. pkt., og stk. 2, i lov om leje.
Afgørelsen, jf. 1. pkt.,  

 må på ansøgningstidspunktet ikke være mere end 6 måneder gammel.
 Stk. 4.  Angår ansøgningen kun en del af  

 investeringsrammen i en tidligere meddelt reservation, bortfalder resten af  

 investeringsrammen i den meddelte reservation samtidig med godkendelse af  

 ansøgningen.
Stk. 5.  Tilskuddet kan højst udgøre 10.000 kr. årligt  

 pr. bolig pr. projekt.
Der kan i samme kalenderår alene søges om tilskud til  

 flere projekter, hvis det samlede tilskud ikke overstiger 10.000 kr. årligt  

 pr. bolig.
§ 16.  I ejendomme omfattet af § 1, stk. 1, nr. 2 og 3  

 beregnes tilskuddet ud fra ydelsen på et 30-årigt annuitetslån med et kontant  

 provenu svarende til de afholdte og dokumenterede udgifter.
Ydelsen  

 fastsættes på grundlag af en rente svarende til den effektive rente, der  

 beregnes af Københavns Fondsbørs A/S for restløbetid 25-35 år for åbne  

 fastforrentede kroneobligationer på den sidste børsdag, der ligger forud for  

 tidspunktet for meddelelse af tilsagn fra det centrale edb-system til  

 kommunalbestyrelsen.
Denne dato skal fremgå af kommunalbestyrelsens  

 meddelelse af tilsagn til ansøgeren.
Udbetaling og bortfald af tilskud § 17.  Ansøgning om udbetaling af tilskud indsendes  

 til kommunalbestyrelsen på et af Boligministeriet udarbejdet skema.
 Stk. 2.  Ansøgningen skal vedlægges oplysning om  

 lejestigningen for hvert enkelt lejemål i ejendomme omfattet af § 1, stk. 1,  

 nr. 1 og 2 eller tilskuddets fordeling på de enkelte boliger i ejendomme  

 omfattet af § 1, stk. 1, nr. 3 samt et byggeregnskab attesteret af en  

 registreret eller statsautoriseret revisor eller af Kommunernes  

 Revisionsafdeling.
Stk. 3.  For ejendomme omfattet af § 1, stk. 1, nr. 2,  

 skal ansøgningen vedlægges en afgørelse truffet af huslejenævnet i medfør af  

 § 25 b, stk. 3, i lov om midlertidig regulering af boligforholdene.
I  

 kommuner, hvor bestemmelserne i kapitel II-V i lov om midlertidig regulering  

 af boligforholdene ikke finder anvendelse, skal ansøgningen vedlægges en  

 afgørelse truffet af byfornyelsesnævnet i medfør af § 59 b, stk. 3, i lov om  

 leje.
 Stk. 4.  Materialet, jf. stk. 1-3, skal opbevares af  

 kommunalbestyrelsen i mindst 16 år.
 § 18.  Angår ansøgningen om udbetaling af tilskud kun  

 en del af det meddelte tilsagn, bortfalder resten af det meddelte tilsagn i  

 forbindelse med godkendelse af udbetalingsansøgningen.
Stk. 2.  I private udlejningsejendomme omfattet af § 1,  

 stk. 1, nr. 1, ydes tilskuddet med virkning fra datoen for den aftalte  

 lejeforhøjelses ikrafttræden.
I private udlejningsejendomme omfattet af § 1,  

 stk. 1, nr. 2 ydes tilskuddet med virkning fra datoen for den første  

 lejeaftales indgåelse.
I private andelsboligforeninger omfattet af § 1, stk.  

 1, nr. 3, ydes tilskuddet med virkning fra arbejdernes færdiggørelse.  

 Udbetalingen sker kvartalsvis bagud til en af ejendommens ejer eller af  

 andelsboligforeningen anvist konto i et pengeinstitut.
§ 19.  Udlejer har i forbindelse med ansøgning om  

 udbetaling af tilskud pligt til at oplyse, om der i medfør af lovens § 114 er  

 klaget over udlejers krav om huslejeforhøjelse eller over afgørelse truffet  

 efter § 59 b, stk. 1-3, i lov om leje eller § 25 b, stk. 1-3 i lov om  

 midlertidig regulering af boligforholdene.
Er dette tilfældet, udbetales  

 tilskuddet a conto.
 Stk. 2.  Når størrelsen af den fastsatte leje er endelig  

 fastlagt, har udlejer pligt til straks at oplyse kommunalbestyrelsen om  

 afgørelsen, hvorefter tilskuddet reguleres i overensstemmelse hermed.
 § 20.  Kongeriget Danmarks Hypotekbank og  

 Finansforvaltning varetager udbetalingen.
 Stk. 2.  Såfremt der efter indsendelse af ansøgning om  

 udbetaling af tilskud sker ejerskifte, har ejeren eller andelsboligforeningen  

 pligt til straks at meddele dette til Kongeriget Danmarks Hypotekbank og  

 Finansforvaltning.
 Stk. 3.  Udbetaling sker med frigørende virkning til den  

 ejer eller andelsboligforening, som på udbetalingstidspunktet er registreret  

 som ejer i Kongeriget Danmarks Hypotekbank og Finansforvaltning.
 § 21.  Såfremt beboelseslejemålet efter indsendelse af  

 ansøgning om udbetaling af tilskud ændrer status til andelsbolig, skal  

 tilskuddet fra ændringstidspunktet ydes efter reglerne om tilskud til  

 andelsboliger i lovens § 117. Ejeren har pligt til straks at give meddelelse  

 om statusændringen til Kongeriget Danmarks Hypotekbank og Finansforvaltning.
§ 22.  Såfremt beboelseslejemålet eller andelsboligen  

 efter indsendelse af ansøgning om udbetaling af tilskud ændrer status til  

 ejerbolig eller ændrer anvendelse til andet end beboelse eller nedrives,  

 bortfalder retten til tilskud efter lovens kapitel 5 med virkning fra  

 ændrings- eller nedrivningstidspunktet.
Såfremt udlejer flytter ind i  

 beboelseslejemålet, bortfalder retten til tilskud tilsvarende med virkning  

 fra indflytningstidspunktet.
 Stk. 2.  I tilfælde af ændring, jf. stk. 1, har ejer  

 eller andelsboligforeningen pligt til straks at meddele dette til Kongeriget  

 Danmarks Hypotekbank og Finansforvaltning.
 § 23.  For meget udbetalt tilskud skal betales  

 tilbage.
Administration § 24.  Ansøgninger behandles i den rækkefølge, de  

 modtages af kommunalbestyrelsen.
Mangelfuldt udfyldte ansøgningsskemaer samt  

 dokumentation, der efter kommunalbestyrelsens vurdering ikke opfylder de  

 opstillede krav, kan returneres til ansøgeren.
Modtagelsestidspunktet for  

 ansøgninger, der har været returneret til ansøgeren, anses som det tidspunkt,  

 hvor ansøgningen påny modtages af kommunalbestyrelsen.
 § 25.  Indkomne ansøgninger indberettes inden 14 dage  

 af kommunalbestyrelsen til et centralt edb-system via specifikke  

 webskærmbilleder på Internettet.
 Stk. 2.  Ansøgninger om reservation samt om tilsagn om  

 tilskud imødekommes i den rækkefølge, de indberettes til og godkendes i det  

 centrale edb-system.
 Stk. 3.  Ansøgninger, som på grund af  

 investeringsrammernes størrelse ikke kan imødekommes i det enkelte finansår,  

 tildeles plads på en venteliste i den rækkefølge, de indberettes.
Stk. 4.  Boligministeren kan ved udgangen af hvert  

 finansår beslutte at ophæve ventelisten.
Beslutning herom bekendtgøres i  

 Statstidende samt i mindst et landsdækkende dagblad.
 § 26.  Meddelelser til ansøgeren fra det centrale  

 edb-system skal af kommunalbestyrelsen viderebringes til ansøgeren inden 14  

 dage.
§ 27.  Investeringsrammen til aftalt boligforbedring  

 inddeles i to delrammer for henholdsvis private udlejningsejendomme og for  

 private andelsboligforeninger.
Størrelsen af delrammerne fremgår af de årlige  

 bevillingslove.
 Stk. 2.  Af beløbene på delrammerne afsættes 5 % til  

 refusion af kommunalbestyrelsens udgifter i henhold til §§ 28 og 30 samt til  

 i særlige tilfælde at dække udgifter som følge af system- eller  

 sagsbehandlingsfejl.
Refusion af udgifter afholdt af kommunen,  

 herunder § 28.  Følgende maksimale udgifter, som  

 kommunalbestyrelsen har afholdt til generel information om aftalt  

 boligforbedring samt til konsulentbistand i forbindelse med gennemførelse af  

 konkrete boligforbedringsprojekter, jf. lovens § 95, stk. 2, refunderes af  

 staten med 50 pct.:
 Stk. 2.  Informationsarbejdet, jf. stk. 1, nr. 1,  

 omfatter f.eks. annoncering i lokale aviser, afholdelse af informationsmøder  

 og udarbejdelse af informationsmateriale til ejere og beboere.
Stk. 3.  Konsulentbistanden, jf. stk. 1, nr. 2, omfatter  

 f.eks. telefonisk og skriftlig besvarelse af henvendelser vedrørende  

 gennemførelse af projekter efter lovens kapitel 5 og afholdelse af møder med  

 ejere og beboere.
Udgiften til konsulentbistand beregnes ud fra en timesats  

 på kr. 300.
 Stk. 4.  Den del af udgifterne, som kommunen ikke får  

 refunderet af staten, kan ikke opkræves hos ejeren eller de af et projekt  

 omfattede beboere.
 § 29.  Refusionen, jf. § 28, beregnes på grundlag af  

 antal boliger i de projekter, der er gennemført, og hvortil  

 kommunalbestyrelsen har godkendt ansøgning om udbetaling af tilskud i det  

 kvartal, som refusionen vedrører.
Stk. 2.  Refusionsberettigede udgifter, der i henhold  

 til stk. 1 ikke er grundlag for at beregne refusion af, overføres til næste  

 kvartal.
Hvis der ikke er tilstrækkelige refusionsberettigede udgifter, jf. §  

 28, overføres ligeledes til næste kvartal det antal overskydende boliger i  

 forbindelse med godkendte ansøgninger om udbetaling af tilskud, som ikke kan  

 anvendes som grundlag for beregning af refusion.
 § 30.  Kommunalbestyrelsen kan få godtgjort et  

 administrationshonorar på kr. 750 pr. nødvendig anvisning af  

 erstatningsbolig, jf. §§ 12 og 13.
 Stk. 2.  Udgifter, som kommunalbestyrelsen har afholdt i  

 henhold til stk. 1, samt lovens § 95, stk. 3, refunderes af staten med 50  

 pct.
 § 31.  Kommunalbestyrelsens afregning af refusion for  

 afholdte udgifter, jf. §§ 28 og 30, sker kvartalsvis bagud ved indberetning  

 til det centrale edb-system.
 Øvrige bestemmelser.
 § 32.  Cirkulære af 14. april 1989 om udbud af bygge-  

 og anlægsarbejder finder ikke anvendelse i forbindelse med gennemførelse af  

 forbedringsarbejder efter lovens kapitel 5.
 § 33.  Bekendtgørelsen træder i kraft den 1. januar  

 1998.
