(Meddelelser B) Indledning KAPITEL II-2 Konstruktion - brandsikring, opdagelse og slukning af brand Regel 11 Særlige foranstaltninger i maskinrum 1 Bestemmelserne i denne regel finder anvendelse på maskinrum af kategori  

 A samt, hvor Administration anser det for nødvendigt, på andre maskinrum.
 2.1 Antallet af skylighter, døre, ventilatorer, åbninger i skorstene for  

 aftræksventilation og andre åbninger til maskinrum skal begrænses så meget,  

 som det er foreneligt med ventilationsbehovene og skibets sikre drift.
2.2 Skylighter skal være af stål og må ikke indeholde glaspartier.
Der  

 skal træffes egnede foranstaltninger til udluftning af røg i tilfælde af  

 brand fra det rum, der skal beskyttes.
2.3 I passagerskibe skal døre, undtagen maskinelt betjente vandtætte døre  

 være således indrettet, at de lukker sikkert i tilfælde af brand i det  

 pågældende rum ved hjælp af lukkeanordninger, der betjenes maskinelt, eller  

 ved hjælp af selvlukkende døre, der kan lukke imod en hældning af 3,5 grader  

 og som har en fejlsikker holdeanordning forsynet med en fjernstyret  

 udløsningsanordning, der tillige kan betjenes fra begge sider af døren.(*) 3 Der må ikke være vinduer i maskinrumscasinger.
Dette udelukker dog ikke  

 anvendelse af glas i kontrolrum inden for maskinrum.
 4 Der skal forefindes betjeningsanordninger for:
.1 Åbning og lukning af skylighter, lukning af åbninger i skorstene, som  

 normalt tjener til aftræksventilation, samt lukning af ventilationsspjæld, .2 fjernelse af røg, .3 lukning af maskinelt betjente døre eller udløsning af lukkemekanismer  

 på andre døre end maskinelt betjente vandtætte døre, .4 standsning af ventilatorer, og .5 standsning af kedelblæsere og sugetræksblæsere,  

 brændselsolietransferpumper, oliefyringsaggregater og andre lignende  

 brændselsoliepumper.
5 De i stk. 4 og i regel 15.2.5 påbudte betjeningsmidler skal være anbragt  

 uden for det pågældende rum, hvor adgangen til dem ikke vil blive afskåret i  

 tilfælde af brand i det rum, de betjener.
I passagerskibe skal disse  

 betjeningsmidler samt betjeningsmidlerne for et foreskrevet  

 brandslukningsanlæg være anbragt på et kontrolsted eller samlet på en for  

 Administrationen tilfredsstillende måde på så få steder som muligt.
Der skal  

 være sikker adgang til disse steder fra det åbne dæk.
 6 Når adgangen til et maskinrum af kategori A er indrettet i lav højde fra  

 en tilstødende akselgang, skal der i akselgangen i nærheden af den vandtætte  

 dør anbringes en let ståldør, der kan åbnes og lukkes fra begge sider.
7 For så vidt angår periodisk ubemandede maskinrum i lastskibe skal  

 Administrationen i særlig grad være opmærksom på opretholdelsen af  

 maskinrummenes modstandsevne mod brand, anbringelse på et centralt sted af  

 betjeningsmidlerne til brandslukningsanlægget samt de foreskrevne  

 stopanordninger (f.eks. ventilation, brændselsoliepumper etc.) og kan kræve,  

 at der forefindes yderligere ildslukningsapparater og andet udstyr til  

 bekæmpelse af brand samt et indåndingsapparat.
I passagerskibe skal disse  

 krav mindst svare til dem, der gælder for normalt bemandede maskinrum.
 8 Et fast anbragt brandvisnings- og brandalarmanlæg, der opfylder  

 bestemmelserne i regel 14, skal forefindes i ethvert maskinrum:
.1 Hvor installationen af automatiske og fjernbetjene systemer og udstyr  

 er godkendt i stedet for fast bemanding af rummet, og .2 hvor hovedfremdrivningsmaskineriet med tilhørende maskineri, herunder  

 elektriske hovedforsyningskilder, er udstyret med forskellige grader  

 automatisk styring og fjernbetjening og er under stadig tilsyn fra et  

 bemandet kontrolrum.
 9 Svinghjul skal være skærmet i en sådan udstrækning, at eventuel  

 olie- eller vandansamling under maskinrumsdørken ikke af svinghjulet kan  

 blive slynget ud i rummet.
 10 Udstødningsledninger skal, så vidt det er praktisk muligt, holdes i en  

 afstand af mindst 0,75 m fra tanke indeholdende brændbare olier.
 11 Til opbevaring af fedtet tvist skal der findes mindst en stålbeholder  

 med låg.
 12 I maskinrum indeholdende forbændingsmotorer og/eller oliefyrede  

 kedelanlæg skal der på et iøjnefaldende sted være anbragt opslag fra  

 Søfartsstyrelsen om, hvad der skal iagttages for afværgelse af brand.
Regel 12 Automatiske sprinkler-, brandvisnings- og brandalarmanlæg 1.1 Ethvert foreskrevet automatisk sprinkler-, brandvisnings- og  

 brandalarmanlæg skal til enhver tid være klart til øjeblikkelig brug, uden at  

 besætningen behøver foretage sig noget for at sætte det i gang.  

 Rørledningerne skal normalt være fyldt med vand, men mindre udsatte sektioner  

 kan være uden vand, hvis dette efter Administrationens skøn er en nødvendig  

 forholdsregel.
De dele af anlægget, som under sejladsen kan blive udsat for  

 temperaturer på eller under frysepunktet, skal beskyttes mod frost.
Anlægget  

 skal holdes under det nødvendige tryk, og der skal være sikret en stadig  

 tilførsel af vand, som foreskrevet i denne regel.
1.2 Hver sektion af sprinklere skal være forsynet med midler til  

 automatisk afgivelse af optisk og akustisk alarmsignal på et eller flere  

 steder, når en sprinkler træder i funktion.
Alarmanlægget skal være således  

 konstrueret, at det indikerer enhver fejl, der måtte opstå i systemet.
 1.2.1 I passagerskibe skal dette udstyr vise tilstedeværelsen af enhver  

 brand og brandstedets beliggendhed i de rum, der er beskyttet af anlægget og  

 skal være centraliseret på kommandobroen eller i hovedbrandkontrolrummet, som  

 skal være således bemandet eller udstyret, at enhver alarm fra anlægget vil  

 blive modtaget af et ansvarshavende medlem af besætningen.
1.2.2 I lastskibe skal dette udstyr vise, i hvilken af de sektioner, som  

 er beskyttet af anlægget, der er udbrudt brand.
Udstyret skal være  

 centraliseret på kommandobroen, og desuden skal der angives optiske og  

 akustiske brandmeldinger fra udstyret på et andet sted end kommandobroen for  

 at sikre, at brandalarmen øjeblikkeligt vil blive modtaget af besætningen.
2.1 Sprinklere skal være grupperet i adskilte sektioner, der hver højst må  

 indeholde 200 sprinklere.
I passagerskibe må en sektion af sprinklere højst  

 betjene to dæk og må ikke være placeret i mere end en lodret hovedzone.
Hvis  

 Administrationen finder det godtgjort, at skibets beskyttelse mod brand ikke  

 derved forringes, kan den dog tillade, at en sektion af sprinklere betjener  

 mere end to dæk eller er placeret i mere end en lodret hovedzone.
2.2 Hver sektion af sprinklere skal kunne afspærres ved blot en stopventil  

(alarm- og kontrolventil). Stopventilen i hver sektion skal være let  

 tilgængelig, og det skal til stadighed være klart angivet, hvor den findes.  

 Der skal træffes foranstaltninger til at hindre, at stopventilerne betjenes  

 af uvedkommende.
Enhver omstilling af nævnte ventiler fra fuld åben  

 stilling skal markeres ved optisk signal i centralskabet.
 2.3 Et manometer, der viser trykket i anlægget, skal være anbragt ved hver  

 stopventil og ved en hovedstation.
2.4 Sprinklerne skal være korrosionsbestandige i havluft.
I aptering og  

 arbejdsrum skal sprinklerne træde i funktion inden for et temperaturområde  

 fra 68 grader til 79 grader C.
På steder som f.eks. tørrerum, hvor der kan  

 forventes høje temperaturer, kan den temperatur, der udløser sprinklerne, dog  

 forhøjes med højst 30 grader C over maksimumstemperaturen oppe under dækket.
2.5 Ved hvert centralskab skal der være opslået en fortegnelse eller  

 tegning, der viser de rum, der betjenes af anlægget, og zonens beliggenhed i  

 forhold til hver sektion.
Der skal forefindes passende instruktioner for  

 afprøvning og vedligeholdelse samt et passende antal reservedele, såsom  

 relæer, sikringer, signallamper og i øvrigt som anbefalet af fabrikanten.
3 Sprinklere skal anbringes over hovedhøjde med sådanne mellemrum, at der  

 kan opretholdes en gennemsnitlig vandtilførsel på mindst 5 liter pr. (m2) i  

 minuttet over det område, der er omfattet af systemet.
Administrationen kan  

 dog tillade anvendelse af sprinklere, som giver en passende fordelt anden  

 vandmængde, når det er godtgjort over for Administrationen, at denne ikke er  

 mindre effektiv.
4.1 Der skal forefindes en tryktank med et rumfang, der mindst svarer til  

 det dobbelte af den vandmængde, der er nærmere beskrevet nedenfor.
Tanken  

 skal til stadighed indeholde en fyldning af ferskvand, der svarer til den  

 vandmængde, som på et minut udtømmes af den i stk. 5.2 omhandlede pumpe.
Der  

 skal træffes foranstaltninger til at opretholde et sådant lufttryk i tanken,  

 at trykket, når det ferskvand som oprindeligt var i tanken, er opbrugt, ikke  

 er mindre end sprinklernes arbejdstryk plus det tryk, som udøves af  

 vandhøjden målt fra tankens bund til den højest placerede sprinkler i  

 anlægget.
Der skal endvidere forefindes egnede midler til trykluftforsyning  

 og fornyelse af ferskvandspåfyldning af tanken.
Der skal været standglas, der  

 korrekt viser niveauet i tanken.
 4.2 Der skal forefindes midler til at hindre, at der strømmer søvand ind i  

 tanken.
5.1 Der skal forefindes en selvstændig drevet pumpe udelukkende til det  

 formål at vedligeholde den fornødne tilførsel af vand til sprinklerne.
Pumpen  

 skal sættes automatisk i gang af trykfaldet i anlægget, før  

 ferskvandsfyldningen i tryktanken er helt udtømt.
 5.2 Pumpen og rørledningenssystemet skal kunne opretholde det nødvendige  

 tryk ved den højest placerede sprinkler for at sikre en kontinuerlig  

 vandforsyning, der er tilstrækkelig til samtidig at dække et mindsteareal på  

 280 (m2) med den i stk. 3 nævnte leveringsmængde.
5.3 På pumpens afgangsside skal der være anbragt en prøveventil med et  

 kort åbent rør.
Det effektive areal gennem ventilen og røret skal være  

 tilstrækkelig stort til at tillade udstrømning af den vandmængde, som pumpen  

 skal kunne levere for opretholdelse af det i stk. 4.1 nævnte tryk i anlægget.
 5.4 Søvandsindtaget til pumpen skal, om muligt, være i det rum, hvor  

 pumpen er anbragt, og skal foregå således, at det, når skibet er flydende,  

 ikke vil være nødvendigt at lukke af for tilførsel af søvand til pumpen for  

 andre formål end inspektion eller reparation af pumpen.
 6 Pumpen og tanken til sprinkleranlægget skal placeres i rimelig afstand  

 fra maskinrum af kategori A og må ikke placeres i et rum, som skal være  

 beskyttet af sprinkleranlægget.
7.1 I passagerskibe skal der være mindst to energikilder til  

 saltvandspumpen og det automatiske brandvisnings- og brandalarmanlæg.
Hvor  

 der anvendes elektriske energikilder, skal disse bestå af en hovedgenerator  

 og en nødenergikilde.
Den ene kraftforsyning til pumpen skal udgå fra  

 hovedstrømtavlen og den anden fra nødstrømtavlen gennem særskilte kabler, der  

 alene anvendes til dette formål.
Kablerne skal være således anbragt, at de  

 ikke går igennem kabysser, maskinrum og andre indskoddede rum med høj  

 brandrisiko, undtagen hvis dette er nødvendigt for at nå de pågældende  

 strømtavler, og skal føres til en automatisk omskifter, der er placeret i  

 nærheden af sprinklerpumpen.
Denne omskifter skal muliggøre kraftforsyning  

 fra hovedstrømtavlen, så længe den kan forsynes derfra, og skal være således  

 konstrueret, at den, hvis denne forsyning skulle svigte, automatisk kan koble  

 over til kraftforsyning fra nødstrømstavlen.
Omskifterne på hovedstrømtavlen  

 og nødstrømtavlen skal være tydeligt mærket og normalt være tilkoblet.
Ingen  

 andre omskiftere er tilladt i de pågældende kabler.
En af  

 kraftforsyningskilderne til brandvisnings- og brandalarmanlægget skal være en  

 nødenergikilde.
Hvor en af energikilderne til pumpen er en forbrændingsmotor,  

 skal den foruden at opfylde bestemmelserne i stk. 6, være således placeret,  

 at en brand, der opstår i et beskyttet rum, ikke vil berøre luftforsyningen  

 til maskineriet.
7.2 I lastskibe skal der være mindst to energikilder til saltvandspumpen  

 og det automatiske brandvisnings- og brandalarmanlæg.
Hvis pumpen drives  

 elektrisk, skal den være tilsluttet den elektriske hovedenergikilde, som skal  

 kunne strømforsynes af mindst to generatorer.
Kablerne skal være således  

 anbragt, at de ikke går igennem kabysser, maskinrum og andre indskoddede rum  

 med høj brandrisiko, undtagen hvis dette er nødvendigt for at nå de  

 pågældende strømtavler.
En af kraftforsyningskilderne til brandvisnings- og  

 brandalarmanlægget skal være en nødkilde.
Hvor en af enerigkilderne til  

 pumpen er en forbrændingsmotor, skal den, foruden at opfylde bestemmelserne i  

 stk. 6, være således placeret, at en brand, der opstår i et beskyttet rum,  

 ikke vil berøre luftforsyningen til maskineriet.
 8 Sprinkleranlægget skal være forbundet med skibets hovedbrandledning ved  

 hjælp af en aflåselig og afspærrelig kontraventil, som vil forhindre en  

 tilbagestrømning fra sprinkleranlægget til hovedbrandledningen.
9.1 Der skal forefindes en prøveventil til afprøvning af den automatiske  

 alarm for hver sektion af sprinklere ved udtømning af vand, der svarer til  

 udløsningen af en sprinkler.
Prøveventilen for hver sektion skal være anbragt  

 i nærheden af stopventilen for den pågældende sektion.
Under alle  

 afprøvninger bør der kun anvendes ferskvand, og anlægget bør efter  

 afprøvningen udtørres med trykluft.
Ved alle sådanne afprøvninger skal  

 anlæggets pumpe eller pumper anvendes.
Såfremt der anvendes saltvand under  

 disse afprøvninger, skal anlægget gennemskylles med ferskvand samt udtørres  

 med trykluft.
 9.2 Der skal forefindes midler til at kontrollere pumpens automatiske  

 drift ved reduktion af trykket i systemet.
 9.3 Et af de kontrolsteder, der er nævnt i stk. 1.2, skal være forsynet  

 med omskiftere, som vil gøre det muligt at afprøve alarmen og indikatorerne  

 for hver sektion af sprinklere.
10 For hver sektion af sprinklere skal der findes reservesprinklerhoveder  

 i et antal, som Administrationen finder tilfredsstillende.
Der skal findes  

 mindst 5% reservesprinklere dog ikke mindre end 10 stk.
 11 Foruden at opfylde de foranstående bestemmelser i denne regel skal  

 anlæggene opfylde følgende bestemmelser:
 .1 Anlægget skal være en selvstændig enhed, og det må kun have forbindelse  

 med sådanne andre anlæg eller systemer i skibet, som har brandvisning eller  

 brandsikring som eneste formål.
.2 Samlinger ved svejsning, hvorved rørmaterialets korrosionsbestandighed  

 nedsættes, skal begrænses til et absolut minimum.
Rørsystemet skal mellem  

 pumpeanlæg og gruppekontrolventiler være udført af ind- og udvendigt  

 galvaniserede stålrør eller af et materiale, der er tilsvarende  

 korrosionsbestandigt, og der må kun anvendes korrosionsbestandigt fittings af  

 anerkendt type.
Fittings, der ikke er varmebestandige, skal brandisoleres.  

 Mellem gruppekontrolventiler og sprinklere kan rørsystemet være udført af  

 sorte sømløse rør, der skal samles efter normal standard.
 .3 Brandalarm- og brandvisningsanlægget skal være hvilestrømskontrolleret  

 og skal kunne strømforsynes fra to af hinanden uafhængige energikilder,  

 hvoraf den ene skal være et for anlægget separat akkumulatorbatteri, medens  

 den anden kan være skibets nødlysnet, og strømtilførslen skal ske gennem  

 adskilte fødekabler udelukkende bestemt til formålet.
 .3.1 Kapaciteten af anlæggets akkumulatorbatteri skal være tilstrækkelig  

 til drift af anlægget i mindst 36 timer uden genopladning eller for stort  

 spændingsfald.
 .3.2 I batteriledningerne skal der i batteriets nærhed være indskudt  

 forsvarlige sikringer, dog ikke større end at batteri og ledninger effektivt  

 beskyttes mod kortslutning, og i centralskabet skal der yderligere findes  

 hensigtsmæssigt dimensionerede sikringer i tilledningerne fra energikilderne.
.3.3 Brandalarm- og brandvisningsanlæg skal med undtagelse af den  

 forbindelse til skibsskroget, der er nødvendig for konstatering af  

 afledningsfejl, være isoleret fra dette, og alle kabler skal være  

 stærkstrømskabler eller kabler, der er konstrueret til formålet, og som  

 tilfredssstiller Søfartsstyrelsens eller et anerkendt klassifikationsselskabs  

 fordringer.
De skal, hvor nødvendigt, være beskyttet mod mekanisk overlast.
 .4 Anlægsbeskrivelse indeholdende bl.a. fyldestgørende betjenings-,  

 vedligeholdelses- og funktionsvejledning skal leveres med anlægget og  

 medgives det pågældende skib i et fornødent antal eksemplarer.
Regel 13 Fast anbragte brandvisnings- og brandalarmanlæg 1 Almindelige krav 1.1 Ethvert foreskrevet, fast anbragt brandvisnings- og brandalarmanlæg  

 med manuelt betjente alarmtryk skal når som helst kunne sættes øjeblikkeligt  

 i gang.
1.2 Energiforsyninger og elektriske strømkredse, som er nødvendige for  

 anlæggets drift, skal på passende måde overvåges for strømsvigt eller andre  

 fejl.
Fejl i anlægget skal på centralskabet udløse et optisk og akustisk  

 fejlsignal, som skal være forskelligt fra et brandsignal.
 .1 Enhver omstilling eller frakobling skal markeres i centralskabet  

 ved optisk signal.
1.3 Der skal være mindst to energikilder til det elektriske udstyr, der  

 benyttes til drift af brandvisnings- og brandalarmanlægget, og den ene skal  

 være en nødenergikilde.
Tilførslen skal ske gennem særskilte kabler, der  

 udelukkende anvendes til dette formål.
Disse kabler skal være tilsluttet en  

 automatisk omskifter, der er anbragt i eller ved centralskabet for  

 brandvisningsanlægget.
1.4 Detektorer og manuelt betjente alarmtryk skal være samlet i sektioner.  

 Aktivering af en detektor eller et manuelt betjent alarmtryk skal udløse et  

 optisk og akustisk brandsignal ved centralskabet og repeateranordningerne.  

 Hvis der ikke er reageret på signalerne i løbet af to minutter, skal der  

 automatisk afgives en lydalarm i besætningens aptering, tjenesterum,  

 kontrolrum og maskinrum af kategori A.
Dette lydalarmsystem behøver ikke være  

 en fast bestanddel af brandvisningsanlægget.
.1 I passagerskibe skal brandalarmen (generalalarmen) være hørlig  

 overalt på skibet, herunder i kahytter, og skal lokalt være udstyret med egen  

 kraftforsyning, som træder i funktion, hvis hoved- eller nødforsyningen  

 svigter.
Brandalarmerne kan alternativt strømforsynes via brandsikre kabler  

 opdelt på mindst to sløjfer i hver brandzone.
 1.5 Centralskabet skal være anbragt på kommandobroen eller i  

 hovedbrandkontrolrummet.
1.6 Alarmenhederne skal, som et minimum angive den sektion, hvor en  

 detektor eller et manuelt betjent alarmtryk er blevet aktiveret.
Mindst en  

 alarmenhed skal være således anbragt, at den til stadighed er let tilgængelig  

 for ansvarlige medlemmer af besætningen, når skibet er i søen eller i havn,  

 undtagen når det er oplagt.
Hvis centralskabet er placeret i  

 hovedbrandkontrolrummet skal en af alarmenhederne være anbragt på  

 kommandobroen.
 1.7 På eller ved enhver alarmenhed skal der være opslået klare  

 oplysninger, der viser, hvilke rum der betjenes af anlægget og sektionernes  

 beliggenhed.
1.8 Hvor alarmanlægget ikke angiver hver enkelt detektors placering, er en  

 sektion, der omfatter mere end et dæk inden for aptering, tjenesterum og  

 kontrolrum, normalt ikke tilladt, medmindre det drejer sig om en sektion, der  

 omfatter en trappe omgivet af skodder.
For at undgå, at det skal tage for  

 lang tid at finde frem til det sted, hvor branden er opstået, skal antallet  

 af indskoddede rum inden for hver sektion være begrænset til det antal, som  

 Administrationen måtte bestemme.
Der må i intet tilfælde gives tilladelse til  

 over 50 indskoddede rum i en sektion.
Hvis alarmanlægget angiver hver enkel  

 detektors placering, må en sektion dække flere dæk og et utal lukkede rum.
1.9 I passagerskibe, hvor der ikke er installeret alarmanlæg, som angiver  

 hver enkel detektors placering, må en detektorsektion ikke dække rum i begge  

 sider af skibet eller på mere end et dæk, ligesom den ikke må være beliggende  

 i mere end en lodret hovedzone.
Finder Administrationen det godtgjort, at  

 skibets beskyttelse mod brand ikke derved vil forringes, kan det dog  

 tillades, at en sådan detektorsektion dækker begge sider af skibet og mere  

 end et dæk.
 1.10 En sektion branddetektorer, der omfatter et kontrolrum, et  

 tjenesterum eller et rum i apteringen, må ikke omfatte et maskinrum af  

 kategori A.
1.11 Detektorerne skal træde i funktion ved varme, røg eller andre  

 forbrændingsprodukter, flammer eller en kombination af disse faktorer.  

 Detektorer, der træder i funktion ved andre faktorer, når der er tegn på  

 begyndende brand, kan tages i betragtning af Administrationen, forudsat at  

 disse ikke er mindre følsomme end de førstnævnte detektorer.
Flammedetektorer  

 må kun anvendes som et supplement til røg- eller varmedetektorer.
 1.12 Der skal forefindes passende instruktioner og reservedele for  

 afprøvning og vedligeholdelse.
1.13 Brandvisningsanlæggets funktion skal afprøves periodisk til  

 Administrationens tilfredshed ved hjælp af udstyr, der producerer varm luft  

 af passende temperatur, røg eller aerosolpartikler af passende tæthed eller  

 størrelse eller andre fænomener, der er forbundet med begyndende brand, og  

 som detektoren er konstrueret til at reagere på.
Alle detektorer skal være af  

 en type, der gør det muligt at foretage en afprøvning af, om de virker, som  

 de skal, og bringe dem tilbage til normal overvågning uden udskiftning af  

 nogen af komponenterne.
 1.14 Brandvisningsanlægget må ikke anvendes til noget andet formål,  

 bortset fra at lukning af branddøre og lignende funktioner kan tillades ved  

 centralskabet.
1.15 Brandvisningsanlæg, som angiver brandalarmer sektionsvis og som er  

 installeret på eller efter den 1. oktober 1994 skal være således arrangeret, - at en sløjfe ikke kan blive beskadiget på mere end et sted af en enkelt  

 brand, - at det er sikret, at enhver fejl (f.eks. strømafbrydelse, kortslutning  

 eller jordfejl), som forekommer i en sløjfe ikke vil forårsage, at hele  

 sløjfen bliver sat ud af drift, - at den først indkomne brandalarm ikke forhindre, at aktivering af de  

 øvrige detektorer også indgiver brandalarmer.
2 Installationskrav 2.1 Der skal være installeret manuelt betjente alarmtryk indenfor  

 apterings-, tjeneste- og kontrolrum.
Ved hver udgang skal der forefindes et  

 manuelt alarmtryk.
Manuelle alarmtryk skal være let tilgængelige i gangene på  

 hvert dæk, således at ingen del af gangen er mere end 20 m fra et sådant  

 alarmtryk.
2.2 Der skal være installeret røgdetektorer i alle trappeskakter, gange og  

 evakueringsveje i apteringen.
Det skal overvejes at installere specielle  

 røgdetektorer i ventilationskanalsystemet.
 2.3 Hvor der kræves et fast anbragt brandvisnings- og brandalarmanlæg til  

 beskyttelse af andre rum end de i stk. 2.2 nærmere anførte, skal der i hvert  

 af disse rum være installeret mindst en detektor, der opfylder bestemmelserne  

 i stk. 1.11.
2.4 Detektorer skal være anbragt, hvor de virker bedst.
Steder i nærheden  

 af bjælker og ventilationskanaler eller andre steder, hvor lufttilstrømninger  

 på uheldig måde ville kunne påvirke deres funktion, samt steder, hvor de er  

 udsat for stød eller beskadigelse, skal undgås.
Detektorer, der er anbragt  

 over hovedhøjde, skal som regel være placeret i en afstand af mindst 0,5 m  

 fra skodder.
 2.5 Detektorernes maksimale indbyrdes afstand skal være i overensstemmelse  

 med nedenstående tabel:
 Administrationen kan kræve eller tillade andre indbyrdes mellemrum på  

 grundlag af prøvningsresultater, der viser detektorernes karakteristika.
 2.6 Kabler, som udgør en del af systemet, skal være således anbragt, at de  

 ikke går igennem kabysser, maskinrum af kategori A og andre indskoddede rum  

 med høj brandrisiko, undtagen hvis dette er nødvendigt af hensyn til  

 brandvisning eller brandalarm i disse rum eller tilslutning til den  

 pågældende kraftforsyning.
3 Konstruktionskrav 3.1 Anlægget og udstyret skal være konstrueret til at modstå  

 spændingsvariationer og transienter, forandringer i den omgivende temperatur,  

 vibrationer, fugtighed, rystelser, stød og korrosion, som normalt forekommer.
3.2 De i stk. 2.2 foreskrevne røgdetektorer skal være godkendt til at  

 træde i funktion, før røgtætheden overstiger 12,5% formørkelse pr. meter, men  

 ikke før røgtætheden overstiger 2% formørkelse pr. meter.
Røgdetektorer, der  

 installeres i andre rum, skal virke inden for følsomhedsgrænser, der  

 tilfredsstiller Administrationen under hensyntagen til undgåelse af manglende  

 detektorfølsomhed eller -overfølsomhed.
3.3 Varmedetektorer skal være godkendt til at træde i funktion, før  

 temperaturen overstiger 78 grader C, men ikke før temperaturen overstiger 54  

 grader C, når temperaturen er steget til disse grænser med en hastighed af  

 under 1 grad C i minuttet.
Ved hurtigere temperaturstigninger skal  

 varmedetektoren virke inden for temperaturgrænser, der tilfredsstiller  

 Administrationen, under hensyntagen til undgåelse af manglende  

 detektorfølsomhed eller -overfølsomhed.
 3.4 Efter Administrationens skøn kan varmedetektorernes tilladelige  

 arbejdstemperatur forhøjes til 30 grader C over maksimumstemperaturen oppe  

 under dækket i tørrerum og lignende rum, hvor den omgivende temperatur  

 normalt er høj.
 Regel 13-1 Røgalarmeringsanlæg for vedvarende prøveudtagning af  

 atmosfæren.
 Denne regel gælder for skibe køllagt på eller efter 1. februar 1992.
 1 Almindelige krav.
 1.1 Hvor som helst i denne regels tekst ordet »anlæg«  

 forekommer, betyder det »røgalarmeringsanlæg for vedvarende  

 prøveudtagning af atmosfæren«.
 1.2 Ethvert krævet anlæg skal til enhver tid være i stand til at arbejde  

 kontinuerligt, dog kan anlæg, der arbejder efter princippet sekventiel  

 scanning accepteres, forudsat at intervallet mellem scanning af samme  

 position to gange giver en samlet reaktionstid som er til Administrationens  

 tilfredshed.
1.3 Den nødvendige energiforsyning til at drive anlægget skal overvåges  

 for strømsvigt.
Ethvert strømsvigt skal igangsætte et optisk og akustisk  

 signal i kontrolpanelet og på broen, som skal kunne skelnes fra  

 røgalarmsignalet.
 1.4 En alternativ energiforsyning til det elektriske udstyr, der driver  

 anlægget, skal forefindes.
 1.5 Kontrolpanelet skal være anbragt på kommandobroen eller i  

 hovedbrandkontrolrummet.
 1.6 Indikering af røg eller andre forbrændingsprodukter skal udløse et  

 optisk og akustisk signal i kontrolpanelet og på broen.
 1.7 Tydelig information skal være opslået på eller i nærheden af  

 kontrolpanelet med angivelse af de overvågede rum.
 1.8 Rørledningssystemet til prøveudtagning skal være således udført, at  

 brandstedet straks kan bestemmes.
 1.9 Der skal forefindes passende instruktioner og reservedele til  

 afprøvning og vedligehold af systemet.
1.10 Anlæggets funktion skal periodisk afprøves til Administrationens  

 tilfredshed.
Anlægget skal være af en type, der kan afprøves for at  

 konstatere, at det virker, som det skal og bringes tilbage til normal  

 overvågning uden udskiftning af nogen komponent.
 1.11 Anlægget skal være således udført, indrettet og installeret, at det  

 forhindrer enhver giftig eller brændbar gas eller brandslukningsmiddel i at  

 sive ind i aptering og tjenesterum, kontrolrum eller maskinrum.
2 Installationskrav 2.1 Mindst en røgindsugningsstuds skal forefindes i hvert lukket rum, for  

 hvilket røgovervågning er påkrævet.
Hvor et rum er beregnet til at føre olie  

 eller kølelast som alternativ til laster, for hvilke et røgalarmeringsanlæg  

 for vedvarende prøveudtagning af atmosfæren er krævet, kan  

 røgindsugningsstudsene i sådanne rum imidlertid forsynes med lukkemidler.  

 Sådanne lukkemidler skal være til Adminstrationens tilfredshed.
2.2 Røgindsugningsstudse skal monteres til optimal ydelse og skal være  

 fordelt således, at ingen del af det overliggende dæksområde er mere end 12  

 meter fra en røgindsugningsstuds, målt vandret.
Hvor anlæg anvendes til rum,  

 som kan være mekanisk ventilerede, skal der ved placering af  

 røgindsugningsstudsene tages hensyn til ventilationens påvirkning.
 2.3 Sugestudse skal placeres således, at de er beskyttet mod stød og  

 fysisk overlast.
 2.4 Der må højst forbindes 4 røgindsugningsstudse til hvert målepunkt.
 2.5 Kun røgindsugningsstudse fra et lukket rum må tilsluttes samme  

 målepunkt.
 2.6 Sugerørene skal være selvdrænende og passende beskyttet mod stød og  

 beskadigelse i forbindelse med lastarbejde.
3 Konstruktionskrav 3.1 Anlægget og udstyret skal være konstrueret til at modstå de  

 spændingsvariationer og transienter, forandringer i omgivelsestemperatur,  

 vibrationer, fugtighed, rystelser, stød og korrosion, som skibe normalt  

 kommer ud for, og undgå muligheden for antændelse af brændbare  

 gas/luftblandinger.
 3.2 Kontrolenheden skal være godkendt til at træde i funktion, når  

 røgtætheden i kontrolkammeret overstiger 6,65% formørkelse pr. m.
3.3 Der skal forefindes to udsugere for prøveudtagning.
Udsugerne skal  

 have tilstrækkelig kapacitet til at arbejde under de normale  

 ventilationsbetingelser i de beskyttede områder og skal have en samlet  

 reaktionstid, som er til Administrationens tilfredshed.
 3.4 Kontrolpanelet skal tillade observation af røg i det enkelte samlerør  

 for prøveudtagning.
 3.5 Der skal forefindes midler til overvågning af luftstrømmen igennem  

 rørene for prøveudtagning, der er således indført, at de så vidt det er  

 praktisk muligt sikrer, at den samme mængde luft udsuges fra de indbyrdes  

 forbundne røgindsugningsstudse.
 3.6 Prøveudtagningsrørene skal som minimum have en indvendig diameter på  

 12 mm, undtagen når de anvendes i forbindelse med fast installerede  

 brandslukningsanlæg med ildslukkende luftarter, hvor rørets minimumsstørrelse  

 skal være tilstrækkelig til at tillade, at den brandslukkende luftart kan  

 udledes inden for den krævede tid.
 3.7 Prøveudtagningsrørene skal være forsynet med et arrangement til  

 periodisk gennemblæsning med trykluft.
Regel 14 Fast anbragte brandvisnings- og brandalarmanlæg for periodisk  

 ubemandede maskinrum 1 I periodisk ubemandede maskinrum skal der være installeret et fast  

 anbragt brandvisnings- og brandalarmanlæg af godkendt type og i  

 overensstemmelse med de relevante bestemmelser i regel 13.
2 Dette brandvisningsanlæg skal være således konstrueret og detektorerne  

 således anbragt, at de hurtigt viser en begyndende brand hvor som helst i  

 disse rum og under alle normale maskindriftsforhold og  

 ventilationsvariationer som følge af eventuelle svingninger i den omgivende  

 temperatur.
Brandvisningsanlæg, der kun gør brug af varmedetektorer, er ikke  

 tilladt, undtagen i rum med lav loftshøjde, hvor brugen af dem er særlig  

 velegnet.
Brandvisningsanlægget skal udløse akustiske og optiske alarmer, der  

 i begge henseender adskiller sig fra ethvert andet anlæg, der ikke viser  

 brand, på tilstrækkelig mange steder til, at alarmerne høres og observeres på  

 kommandobroen og af en ansvarshavende maskinmester.
Når kommandobroen er  

 ubemandet, skal alarmen lyde på et sted, hvor et ansvarshavende medlem af  

 besætningen har vagt.
 3 Efter installationen skal anlægget afprøves under forskellige forhold,  

 hvad angår motordrift og ventilation.
Regel 15 Installationer for brændselsolie, smøreolie og andre  

 brændbare olier Stk. 2.  6 og 3 i denne regel gælder for skibe, der er  

 køllagt på eller efter 1. februar 1992.
1 Begrænsninger i brugen af olie som brændsel Følgende begrænsninger finder anvendelse på brugen af olie som brændsel:
 .1 Medmindre andet er tilladt efter bestemmelserne i dette stykke, må der  

 ikke anvendes brændselsolie med et flammepunkt på under 60 grader C.
 .2 I nødgeneratorer kan der anvendes brændselsolie med et flammepunkt på  

 mindst 43 grader C.
 .3 Under iagttagelse af sådanne yderligere forholdsregler, som måtte anses  

 for nødvendige, og på betingelse af at den omgivende temperatur i det rum,  

 hvori brændselsolien opbevares eller anvendes, ikke stiger til mere end 10  

 grader C under brændselsoliens flammepunkt, kan Administrationen dog tillade  

 almindelig brug af brændselsolie, der har et flammepunkt på under 60 grader  

 C, men ikke under 43 grader C.
 .3.1 I passagerskibe må kun anvendes motorer af typen med  

 kompressionstænding (dieselmotorer). I andre skibe kan installeres motorer af  

 anden type, dog således at motorer, hvis drift kræver brændselsolie med  

 lavere flammepunkt end 43 grader C, kun må anvendes efter indhentet  

 tilladelse fra Søfartsstyrelsen.
 .4 I lastskibe kan det tillades at anvende brændsel, der har et lavere  

 flammepunkt end anført andre steder i dette stykke, f.eks. råolie, forudsat  

 at dette brændstof ikke er lagret i et maskinrum, og at Administrationen har  

 godkendt hele installationen.
 Oliernes flammepunkt skal bestemmes ved en godkendt metode for prøve i  

 lukket apparat.
2 Installationer for brændselsolie I et skib, hvor der bruges brændselsolie, skal installationerne for  

 lagring, fordeling og brug af brændselsolie frembyde sikkerhed for skibet og  

 de ombordværende personer og skal som minimum opfylde følgende bestemmelser:
.1 De dele af brændselsolieanlægget, som indeholder opvarmet olie med et  

 tryk, der overstiger 0,18 N/(m2) må så vidt muligt ikke være placeret  

 tildækket således, at fejl og lækager ikke let kan opdages.
Maskinrummene  

 skal ved disse dele af brændselsolieinstallationen være tilstrækkelig oplyst.  

Ved opvarmet olie forstås olie, hvis temperatur efter opvarmning er højere  

 end 60 grader C eller højere end oliens aktuelle flammepunkt, hvis dette er  

 lavere.
 .2 Ventilationen i maskinrummene skal være tilstrækkelig til under normale  

 forhold at forhindre ansamling af oliedampe.
.3 Brændselsolietanke skal såvidt muligt være indbygget i skroget og skal  

 være anbragt uden for maskinrum af kategori A.
Når det er nødvendigt at  

 placere brændselsolietanke, bortset fra dobbeltbundtanke, ved siden af eller  

 i maskinrum af kategori A, skal mindst en af deres lodrette sider støde op  

 til maskinrummets afgrænsninger og skal fortrinsvis have fælles afgrænsninger  

 med dobbeltbundtankene, og den af deres afgrænsning, som er fælles med  

 maskinrummene, skal være så lille som muligt.
Hvor disse tanke er beliggende  

 inden for afgrænsningerne af maskinrum af kategori A, må de ikke indeholde  

 brændselsolie, der har et flammepunkt under 60 grader C.
I almindelighed skal  

 man undgå brug af fritstående brændselsolietanke.
Når sådanne tanke anvendes,  

 må de ikke bruges i maskinrum af kategori A i passagerskibe.
Hvor de er  

 tilladt, skal de være anbragt i en tilstrækkelig stor, olietæt spildbakke med  

 et passende afløbsrør, der fører til en spildolietank af passende størrelse.
 .3.1 Alle brændselsolietanke, der ikke indgår i skibets konstruktion,  

 skal opfylde nedennævnte forskrifter i .2-.5, for så vidt disse efter deres  

 natur kan komme til anvendelse.
 .3.2 Sådanne tanke skal være fast anbragt og være udført som svejste  

 konstruktioner.
 .3.3 Pladetykkelsen skal for tanke med et rumindhold op til 200 liter være  

 mindst 3 mm og for større tanke ikke under 5 mm.
 .3.4 Tankene skal være konstrueret med fornødne skvalpeplader og  

 indvendige afstivninger, således at pladesamlingerne ikke kan blive udsat for  

 skadelige bøjningspåvirkninger.
 .3.5 Anvendelse af brændselsolietanke, der ikke er fremstillet af stål,  

 forudsætter Søfartsstyrelsens tilladelse.
.3.6 Centrifuger, oliefyringsaggregater, pumper, forvarmere m.v. skal være  

 forsynet med passende spildebakker, hvorfra udsivet eller spildt olie gennem  

 drænrør kan ledes til en passende dimensioneret tank, hvorfra der kan lænses,  

 og som er forsynet med luftrør ført til frit dæk.
Denne tank skal være  

 forsynet med enten alarm for højt niveau eller overflodsrør til anden tank.
.4 En olietank må aldrig være anbragt på et sted, hvor udstrømning fra  

 tanken eller utætheder i denne kan udgøre en brandfare, ved at brændstoffet  

 løber ned på en hed overflade.
Der skal træffes forholdsregler for at hindre,  

 at olie, der lækker under tryk fra en pumpe, et filter eller en forvarmer,  

 kommer i berøring med ophedede overflader.
.5 Enhver brændselsolieledning, som i beskadiget stand kan forårsage, at  

 der slipper olie ud fra en lagertank, forbrugstank eller servicetank  

 beliggende over dobbeltbunden, skal direkte på tanken være forsynet med en  

 ventil, som kan lukkes fra et sikkert sted uden for det pågældende rum i  

 tilfælde af, at der opstår brand i det rum, hvor sådanne tanke befinder sig.  

 I det særlige tilfælde, hvor højtanke er beliggende i en aksel- eller  

 rørtunnel eller lignende sted, skal tankene være forsynet med  

 afspærringsventiler, men afspærring af tankene i tilfælde af brand kan  

 tillades foretaget ved hjælp af en ekstra ventil på rørledningen eller  

 rørledningerne uden for tunnelen eller det lignende rum.
Hvis en sådan ekstra  

 ventil er anbragt i maskinrummet, skal den betjenes fra et sted uden for  

 dette rum.
 .5.1 Der skal såvel ved hanen eller ventilen, som ved dens  

 betjeningssted uden for rummet være mærkeplader, der angiver, hvortil den  

 hører.
 .6 Der skal forefindes sikre og effektive midler til at konstatere mængden  

 af olie i enhver brændselsolietank.
.6.1 Hvor der anvendes pejlrør, må det ikke udmunde i et rum, hvor der kan  

 opstå risiko for antændelse af spild fra pejlrøret.
Specielt må de ikke  

 udmunde i passager- eller mandskabsrum.
Som almindelig regel må pejlrørene  

 ikke udmunde i maskinrum, men hvor Administrationen imidlertid finder det  

 umuligt at undgå i praksis, kan den tillade, at pejlrør udmunder i maskinrum  

 under forudsætning af, at alle følgende krav er opfyldt:
 .6.1.1 Der skal forefindes yderligere en oliestandsmåler, der opfylder  

 kravene i .6.2.
 .6.1.2 Pejlrørene skal udmunde på stedet fjernt fra antændelseskilder,  

 medmindre der tages forholdsregler som f.eks. effektiv afskærmning, der i  

 tilfælde af spild fra pejlrørene forhindrer brændselsolien i at komme i  

 kontakt med antændelseskilder.
.6.1.3 Pejlrørene skal monteres med selvlukkende afspærringsanordninger og  

 med en selvlukkende kontrolhane med lille diameter, anbragt under  

 afspærringsanordningen med det formål, at man før afspærringsanordningen  

 åbnes kan konstatere, at der ikke er brændselsolie i røret.
Der skal træffes  

 foranstaltninger til at sikre, at spild af brændselsolie gennem kontrolhanen  

 ikke medfører nogen antændelsesrisiko.
.6.2 Andre anordninger til kontrol af oliestanden kan tillades anvendt i  

 stedet for pejlrør.
Sådanne anordninger skal i lighed med de midler, der er  

 krævet i .6.1.1, opfylde følgende bestemmelser:
.6.2.1 I passagerskibe må sådanne anordninger ikke kræve indtrængning i  

 tanken under tanktophøjde, og anordningers svigten eller overfyldning af  

 tanken må ikke forårsage udslip af olie, .6.2.2 I lastskibe må svigt af sådanne anordninger eller overfyldning af  

 tanke ikke forårsage udslip af olie i rummet.
Anvendelsen af cylindriske  

 oliestandsglas er ikke tilladt.
Administrationen kan tillade, at der anvendes  

 oliestandsvisere med flade glas og selvlukkende ventiler mellem standglassene  

 og olietankene.
 .6.3 Alternative midler skal være til Administrationens tilfredshed og  

 skal vedligeholdes for at sikre, at de fortsat fungerer korrekt under  

 sejladsen.
.7 Der skal træffes foranstaltninger til at forhindre overtryk i en  

 olietank eller i nogen del af brændselsolieinstallationen, herunder  

 påfyldningsrørene.
Alle sikkerhedsventiler og luft- eller overløbsrør skal  

 udmunde på steder, som Administrationen anser for sikre.
.7.1 Enhver brændselsolietank skal være forsynet med luftrør, der skal  

 være ført til fri luft, dog kan luftrør fra flere tanke være tilsluttet  

 fælles afgangsrør med fornøden lysning.
Luftrørets udmunding skal være  

 indrettet således, at indtrængen af vand forhindres.
 .7.2 I skibe, hvor Søfartsstyrelsens tilladelse til anvendelse af  

 brændselsolie med lavere flammepunkt end 43 grader C foreligger, jf. stk.  

 1.2, skal luftrørenes udmunding være forsynet med sikkerhedsnet, som let kan  

 rengøres og udskiftes, og udmundingerne skal have et areal, der er det  

 dobbelte af luftrørenes.
 .7.3 Eventuelle settlingstanke og/eller servicetanke skal foruden luftrør  

 være forsynet med overflodsrør ført til en tilstrækkelig stor bund- eller  

 overflodstank.
 .7.4 Ethvert overflodsrør fra tanke, bortset fra dobbeltbundtanke, skal  

 være forsynet med skueglas, og der skal forefindes alarmudstyr, der alarmerer  

 enten ved eller umiddelbart før overløb.
 Alarmudstyr kan udelades, såfremt automatisk stop for pumper forefindes.
.8 Brændselsolierør, deres ventiler og andet tilbehør (samt filtre og  

 forvarmere) skal være af stål eller andet godkendt materiale, dog kan en  

 begrænset anvendelse af bøjelige rør tillades på steder, hvor  

 Søfartsstyrelsen finder det godtgjort, at det er nødvendigt.
Sådanne bøjelige  

 rør med tilbehør skal være af godkendte, brandsikre materialer af  

 tilstrækkelig styrke og skal være konstrueret på en måde, som  

 Administrationen finder tilfredsstillende.
.8.1 Fylderør til tanke, bortset fra dobbeltbundtanke, skal være ført  

 til tanktop eller dennes umiddelbare nærhed.
Såfremt dette ikke er praktisk  

 muligt, skal de være forsynet med ventiler eller haner som foreskrevet i stk.  

 2.5.
 .8.2 Fylderør, der udmunder i dækket, skal slutte tæt til dette, og  

 ethvert fylderør skal være således indrettet, at eventuelt oliespild under  

 fyldning ikke kan løbe til skibets indre.
 .8.3 Pejlrør, fylderør og luftrør skal være beskyttet mod mekanisk  

 overlast og skal udmunde på et efter Søfartsstyrelsens skøn sikkert sted.
.9 I lagertanke må olie ikke forvarmes til højere temperatur end 50 grader  

 C.
Der skal forefindes et fastmonteret arrangement til måling af oliens  

 temperatur i hver enkelt tank.
3 Smøreolieinstallationer Foranstaltninger til opbevaring, fordeling og brug af olie til  

 tryksmøreanlæg skal være af en sådan art, at de ikke udsætter skibet og de  

 ombordværende personer for fare.
Sådanne installationer i maskinrum af  

 kategori A, og altid når det er praktisk muligt i andre maskinrum, skal  

 mindst opfylde bestemmelserne i stk. 2.1, 2.4, 2.5, 2.6, 2.7 og 2.8, dog .1 Dette udelukker ikke brugen af skueglas i smøreolieanlæg, forudsat at  

 de ved afprøvning har vist sig at være tilstrækkelig modstandsdygtige over  

 for brand.
.2 Pejlrør kan tillades i maskinrum.
Kravene i stk. 2.6.1.1 og 2.6.1.3  

 behøver ikke at finde anvendelse, forudsat at pejlrørene er monteret med  

 egnede lukkemidler.
4 Installationer for andre brændbare olier De foranstaltninger, der er truffet for lagring, fordeling og brug af  

 andre brændbare olier, som anvendes under tryk i kraftoverføringsanlæg,  

 kontrol- og aktiveringsanlæg samt opvarmningsanlæg, skal være af en sådan  

 art, at de ikke udsætter skibet og de ombordværende personer for fare.
På  

 steder, hvor der består mulighed for antændelse, skal disse installationer  

 som minimum opfylde bestemmelserne i stk. 2.4 og 2.6 samt bestemmelserne i  

 stk. 2.7 og 2.8 hvad angår styrke og konstruktion.
5 Periodisk ubemandede maskinrum Foruden kravene i stk. 1-4 skal brændselsolie- og smøreolieanlæggene  

 opfylde følgende krav:
.1 Rørledningerne til brændsels- og smøreolie skal om nødvendigt være  

 afskærmet eller på anden måde passende beskyttet for (så vidt muligt) at  

 undgå oliesprøjt eller olielækager på hede overflader eller ind i maskinernes  

 luftindsugninger.
Antallet af samlinger i disse rørsystemer skal holdes på et  

 minimum.
Lækager fra højtryksbrændselsolierør skal så vidt muligt opsamles,  

 og der skal træffes foranstaltninger til afgivelse af alarm.
 .2 Hvor brændselsolieservicetanke fyldes automatisk eller ved  

 fjernstyring, skal der forefindes midler til undgåelse af overløbsspild.  

 Andet udstyr til automatisk behandling af brændbare væsker, f.eks.  

 brændselsoliecentrifuger, der om muligt skal være installeret i et særligt  

 rum, der er forbeholdt centrifuger og deres forvarmere, skal være udstyret  

 med anordninger, der forhindrer overløbsspild.
 .3 Hvor brændselsolieservicetanke eller settlingstanke er udstyret med  

 opvarmningsmidler, skal der forefindes en alarm for høj temperatur, hvis  

 brændselsoliens flammepunkt kan overskrides.
6 Forbud mod transport af brændbare olier i forpeaktanke Brændselsolier, smøreolier og andre brændbare olier må ikke transporteres  

 i forpeaktanke.
Regel 16 Ventilationssystemer i skibe (bortset fra passagerskibe, der  

 kan befordre over 36 passagerer) (Se også regel 32, 53 og 54) 1 Ventilationskanaler skal være af ikke-brændbart materiale.
Korte  

 kanaler, der i almindelighed ikke overstiger 2 m i længde og 0,02 (m2) i  

 tværsnitsareal, behøver dog ikke være udført af ikke-brændbare materialer,  

 forudsat:
.1 At disse kanaler er udført af et materiale, som efter Administrationens  

 skøn frembyder begrænset brandrisiko, .2 at de kun anvendes i endepunktet af ventilationssystemet, .3 at de ikke er anbragt nærmere end 600 mm, målt i kanalens  

 længderetning, fra en gennemføring i en klasse »A«-eller klasse  

 »B«-inddeling, herunder gennemgående klasse »B«-lofter.
2 Hvor ventilationskanaler med et tværsnitsareal på over 0,02 (m2)  

 gennembryder klasse »A«-skodder eller -dæk, skal åbninger være  

 forsynet med en stålgennemføring, medmindre kanalen ved gennemføringen er af  

 stål.
Kanaler og gennemføringer skal opfylde følgende krav:
.1 Gennemføringer skal have en godstykkelse på mindst 3 mm og en længde af  

 mindst 900 mm.
Når de føres igennem skodder, skal denne længde fortrinsvis  

 deles med 450 mm på hver side af skoddet.
Disse kanaler eller de gennemføringer, der beklæder kanalerne, skal være  

 brandisoleret.
Isolationen skal mindst have samme brandmodstandsevne, som det  

 skod eller dæk, der gennembrydes.
Der kan anvendes en anden form for  

 beskyttelse ved gennemføring af kanaler, hvis Administrationen skønner, at  

 den er lige så effektiv som ovennævnte.
.2 Kanaler med et tværsnitsareal på over 0,075 (m2), skal - ud over  

 kravene i stk. 2.1 - være forsynet med brandspjæld.
Brandspjældet skal være  

 automatisk virkende og skal tillige kunne betjenes manuelt fra hver side af  

 skoddet eller dækket.
Brandspjældet skal være forsynet med indikator, som  

 viser, om spjældet er åbent eller lukket.
Brandspjæld er ikke påkrævet, hvor  

 en kanal passerer gennem rum, som er omgivet af klasse  

 »A«-inddelinger uden at have åbninger til dette rum, forudsat at  

 kanalen har samme brandmodstandsevne som skodderne, der gennembrydes.
 3 Kanaler for ventilation af maskinrum af kategori A, kabysser,  

 vogndæksrum, ro/ro-lastrum eller speciallastrum må normalt ikke føres igennem  

 aptering, tjenesterum eller kontrolrum, medmindre kanalerne enten er:
.1.1 Udførte af stål med en godstykkelse på mindst 3 mm for kanaler, hvis  

 bredde eller diameter er til og med 300 mm, og mindst 5 mm for kanaler, hvis  

 bredde eller diameter er 760 mm eller derover.
For kanaler med en bredde  

 eller diameter mellem 300 mm og 760 mm bestemmes kanaltykkelsen ved  

 interpolation, .1.2 passende støttet og afstivet, .1.3 udstyret med automatisk virkende brandspjæld ved skodder, der  

 gennembrydes, og .1.4 isoleret svarende til klasse »A-60« fra maskinrummene,  

 kabysserne, vogndæksrummene, ro/ro-lastrummene eller speciallastrummene til  

 et punkt beliggende mindst 5 m på den anden side af hvert brandspjæld, eller .2.1 udført af stål i overensstemmelse med stk. 3.1.1 og 3.1.2, og .2.2 isoleret svarende til klasse »A-60« gennem hele apteringen  

 samt alle tjenesterum eller kontrolrum, dog således, at gennemføringer i  

 hovedzoneinddelinger tillige skal opfylde kravene i stk. 8.
 4 Kanaler til ventilation af aptering, tjenesterum eller kontrolrum må  

 ikke føres igennem maskinrum af kategori A, kabysser, vogndæksrum,  

 ro/ro-lastrum eller speciallastrum, medmindre:
.1.1 Kanalerne, hvor de er ført igennem et maskinrum af kategori A, en  

 kabys, et vogndæksrum, et ro/ro-lastrum eller et speciallastrum, er udført af  

 stål i overensstemmelse med stk. 3.1.1 og 3.1.2, .1.2 automatisk virkende brandspjæld er anbragt ved de skodder, de  

 gennembryder, og .1.3 brandmodstandsevnen for afgrænsningerne i maskinrum, kabysser,  

 vogndæksrum, ro/ro-lastrum eller speciallastrum opretholdes ved  

 gennemføringerne, eller .2.1 kanalerne, hvor de er ført igennem et maskinrum af kategori A, en  

 kabys, et vogndæksrum, et ro/ro-lastrum eller et speciallastrum, er udført af  

 stål i overensstemmelse med stk. 3.1.1 og 3.1.2, og .2.2 er isoleret svarende til klasse »A-60« i maskinrummet,  

 kabyssen, vogndæksrummet, ro/ro-lastrummet eller speciallastrummet, dog  

 således at gennemføringer i hovedzoneinddelinger tillige skal opfylde kravene  

 i stk. 8.
 5 Ventilationskanaler med et tværsnitsareal, der overstiger 0,02 (m2), og  

 som er ført igennem klasse »B«-skodder, skal være forsynet med  

 stålgennemføringer af en længde på 900 mm, fortrinsvis fordelt med 450 mm på  

 hver side af skodderne, medmindre kanalen er af stål på denne længde.
6 I de kontrolrum, der er beliggende uden for maskinrummene, skal der så  

 vidt muligt træffes foranstaltninger, der sikrer, at ventilation og  

 sigtbarhed opretholdes og røg undgås, således at installationer, der er  

 anbragt i rummet, kan være under tilsyn og vedblive at fungere effektivt i  

 tilfælde af brand.
Foruden den normale ventilation skal der findes et  

 særskilt middel til luftforsyning.
Tilgangsåbninger for luft til de to  

 ventilationsanlæg skal være således anbragt, at der er mindst mulig risiko  

 for, at begge tilgangsåbninger suger røg samtidig.
Administrationen kan  

 frafalde de nævnte krav for kontrolstationer, der ligger på frit dæk og har  

 åbning til dette, eller hvor lokale afspærringsforanstaltninger vil være lige  

 så effektive.
7 Aftrækskanaler fra emhætter over kabyskomfurer og lignende udstyr  

 skal, hvor de er ført igennem aptering eller rum, der indeholder brændbare  

 materialer, være udført som klasse »A«-inddelinger.
Hver enkelt af  

 disse aftrækskanaler skal i det område, hvor kanalen passerer aptering eller  

 lignende være forsynet med:
.1 Et fedtfilter, der let kan fjernes for rensning, .2 et brandspjæld placeret i den nederste ende af kanalen, .3 et arrangement, der fra kabyssen gør det muligt at standse  

 udsugningsventilatoren, og .4 fast anbragte anlæg til slukning af brand inde i kanalen.
 .5 Hvor der i kanalen installeres slukningsanlæg med ildslukkende  

 luftarter, skal der i begge ender af kanalen monteres brandspjæld.
 .6 Lukning af brandspjæld, stop for udsugningsventilatoren samt udløsning  

 af slukningsanlægget skal være placeret samlet og i »læ« for en  

 brand.
8 Hvor det i et passagerskib er nødvendigt, at en ventilationskanal føres  

 igennem en lodret hovedzoneinddeling, skal der anbringes et funktionssikkert,  

 automatisk lukkende brandspjæld i forbindelse med skodgennemføringen.  

 Spjældet skal også kunne lukkes manuelt fra begge sider af skoddet.  

 Betjeningsstedet skal være let tilgængeligt og afmærket med en rød,  

 lysreflekterende farve.
Kanalen mellem inddelingen og spjældet skal være af  

 stål eller tilsvarende materiale og, om nødvendigt, være isoleret for at  

 opfylde kravene i regel 18, stk. 1.1. Spjældet skal anbringes på mindst den  

 ene side af skoddet med en synlig indikator, der viser, om spjældet står i  

 åben stilling.
 .1 Hvor gennembrydningen finder sted i et dæk, er det tilstrækkeligt,  

 at det automatiske spjæld kan betjenes fra et sted over dækket.
9 De vigtigste tilgangs- og afgangsåbninger i alle ventilationssystemer  

 skal kunne lukkes fra et sted uden for det rum, der ventileres.
Dette gælder  

 også afgangskanaler fra kabyssens emhætte.
 .1 Hvor der er ventilation i et trapperum, skal kanalen eller  

 kanalerne være direkte forbundet med ventilatorrummet og må ikke betjene  

 andre rum.
10 Mekanisk ventilation af aptering, tjenesterum, lastrum, kontrolrum og  

 maskinrum skal kunne standses fra et let tilgængeligt sted uden for det rum,  

 der betjenes.
Adgangen til dette sted bør ikke let kunne afskæres i tilfælde  

 af brand i de betjente rum.
Midlerne til standsning af den mekaniske  

 ventilation af maskinrummene skal være helt adskilt fra de midler, der  

 forefindes til standsning af ventilationen af andre rum.
Regel 17 Brandudrustning 1 En brandudrustning skal bestå af:
 1.1 Personligt udstyr, der omfatter:
.1 En typegodkendt brandbeskyttelsesdragt af et materiale, der beskytter  

 huden mod den varme, der udstråler fra branden og mod forbrændinger og  

 skoldning ved damp.
Det udvendige materiale skal være vandafvisende.
 .2 Støvler og handsker af gummi eller andet materiale, som ikke er  

 elektrisk ledende.
 .3 En stiv hjelm, der yder effektiv beskyttelse mod stød.
 .4 En elektrisk sikkerhedslampe (håndlygte) af godkendt type og med en  

 brændetid på mindst 3 timer.
 .5 En økse, som Administrationen anser for tilfredsstillende.
 1.2 Et indåndingsapparat af godkendt type, som enten kan være:
.1 En røghjelm eller røgmaske, som skal være forsynet med en egnet  

 luftpumpe og en luftslange, der er tilstrækkelig lang til at nå fra det åbne  

 dæk, godt klar af luge eller døråbning, til ethvert sted i last- eller  

 maskinrummene.
Hvis det for at opfylde disse bestemmelser bliver nødvendigt  

 at anvende en luftslange med en større længde end 36 m, skal der i stedet  

 herfor eller foruden anvendes et røgdykkerapparat med komprimeret luft efter  

 Administrationens nærmere bestemmelse, eller .2 et røgdykkerapparat med komprimeret luft, hvis luftvolumen i cylindrene  

 skal være mindst 1200 liter målt ved atmosfærens tryk, eller et andet  

 røgdykkerapparat, der skal kunne fungere i mindst 30 minutter.  

 Reservebeholdere, der passer til apparaterne, skal være til rådighed om bord  

 i et antal, der tilfredsstiller Administrationen.Passagerskibe, som befordrer  

 mere end 36 passagerer,skal være forsynet med 2 reserveluftbeholdere forhvert  

 indåndingsapparat.
Alle luftbeholderne skalvære ombyttelige.
 .3 Mængden af reserveluft til indåndingsapparater i lastskibe skal  

 være i overensstemmelse med bestemmelserne i enten .3.1 eller .3.2:
.3.1 Der skal for hvert indåndingsapparat forefindes fyldte  

 reservebeholdere, som tilsammen indeholder mindst 3600 liter luft målt ved  

 atmosfærens tryk, eller .3.2 der skal for hvert indåndingsapparat forefindes fyldte  

 reservebeholdere, som tilsammen indeholder mindst 1200 liter luft målt ved  

 atmosfærens tryk, og endvidere skal der til genopfyldning af samtlige  

 reservebeholdere om bord forefindes en godkendt højtrykskompressor, der skal  

 være forsynet med selvstændig drivkraft eller kunne drives af skibets  

 nødenergikilde.
 .4 Mængden og arrangementet af reserveluft til indåndingsapparater i  

 passagerskibe skal være i overensstemmelse med bestemmelserne i stk.  

 .4.1-.4.3.
 .4.1 Der skal forefindes mindst 3600 liter reserveluft fordelt på tre  

 luftflasker for hver krævet brandudrustning samt en godkendt luftkompressor  

 til flaskefyldning med en kapacitet på 3600 liter pr. time pr.  

 brandudrustning, dog behøver kapaciteten ikke overstige 25.000 liter luft pr.  

 time.
 .4.2 Luftkompressoren skal strømforsynes fra nødenergikilden eller være  

 selvstændig dieseldrevet og konstrueret eller udstyret således, at  

 luftflaskerne umiddelbart kan benyttes efter påfyldningen.
 .4.3 Luftkompressoren skal placeres hensigtsmæssigt på skibets øverste  

 dæk.
 .5 Anvendelse af andre typer røgdykkerapparater end apparater med egen  

 forsyning af komprimeret luft i bærbare flasker må kun anvendes i nye skibe  

 efter særlig tilladelse fra Søfartsstyrelsen.
 .6 Der må anvendes flasker med et arbejdstryk på op til 30 N/m(m2).
.7 For nye og eksisterende skibe skal indåndings- og røgdykkerapparater  

 efterses i henhold til fabrikantens anvisninger.
Eftersynet kan foretages af  

 enten skibets fører, overstyrmand, maskinchef, eller fabrikanten og dennes  

 repræsentanter.
 2 Hvert indåndingsapparat skal være forsynet med en brandsikker livline af  

 tilstrækkelig længde og styrke, som ved hjælp af en karabinhage kan fastgøres  

 til apparatets bæresele eller til et særskilt bælte for at forhindre, at  

 indåndingsapparatet rives løs, når livlinen er i brug.
 3 Alle skibe skal medføre mindst to brandudrustninger, der opfylder  

 kravene i stk. 1.
 3.1 Endvidere skal der forefindes:
.1 I passagerskibe, to brandudrustninger og to sæt personligt udstyr, som  

 hver omfatter de i stk. 1.1.1, 1.1.2 og 1.1.3 påbudte genstande for hver 80 m  

 eller del deraf af den samlede længde af passager- og tjenesterum på det dæk,  

 hvor sådanne rum findes, eller, hvis der er mere end et sådant dæk, på det  

 dæk, som har den største samlede længde af de nævnte rum.
Passagerskibe, som  

 befordrer mere end 36 passagerer, skal yderligere være forsynet med to  

 brandudrustninger for hver lodret hovedzone.
 .2 I tankskibe, to brandudrustninger.
 3.2 I passagerskibe, der kan befordre over 36 passagerer, skal der for  

 hvert sæt indåndingsapparater være en tågedyse med forlængerrør, som skal  

 anbringes ved siden af indåndingsapparaterne.
 3.3 Administrationen kan kræve yderligere personligt udstyr og  

 indåndingsapparater, under fornøden hensyntagen til skibets størrelse og  

 type.
 3.4 For hver to brandudrustninger skal der i passagerskibe forefindes  

 et flugtapparat til mindst 10 minutters drift med tilhørende tre gange  

 reserveluftforsyning til anvendelse ved evakuering af personer.
4 Brandudrustningerne og det personlige udstyr skal opbevares på en sådan  

 måde, at de er let tilgængelige og klar til brug.
Hvor der forefindes mere  

 end en brandudrustning eller mere end et sæt personligt udstyr, skal de  

 opbevares langt fra hinanden.
I passagerskibe skal der være mindst to  

 brandudrustninger og et sæt personligt udstyr på hvert opbevaringssted.  

 Mindst to brandudrustninger skal være anbragt i hver lodret hovedzone.
Regel 18 Forskellige bestemmelser Stk. 2.  4 og 8 i denne regel gælder for skibe køllagt  

 den 1. februar 1992 eller derefter, stk. 7 i denne regel gælder for alle  

 skibe.
 1.1 Hvor der igennem klasse »A«-inddelinger er ført elektriske  

 kabler, rør, trunke, kanaler etc. samt dragere, bjælker eller andre  

 konstruktionselementer, skal der træffes foranstaltninger til at sikre, at  

 modstandsevnen mod brand ikke forringes, jf. dog bestemmelserne i regel 30.5.
 .2 Kabelgennemføringerne skal sikres ved anvendelse af godkendte  

 konstruktioner.
 1.2 Hvor der igennem klasse »B«-inddelinger er ført elektriske  

 kabler, rør, trunke, kanaler, ventilationskabinetter, lysarmaturer og  

 lignende anordninger, skal der træffes foranstaltninger til at sikre, at  

 modstandsevnen mod brand ikke forringes.
 1.3 Ventilationskabinetter, lysarmaturer og lignende, som er indbygget  

 i et klasse »B«-loft, skal isoleres til en tilsvarende  

 brandmodstandsevne som loftet.
 2.1 Rør, der gennembryder klasse »A«- eller klasse  

 »B«-inddelinger skal være af et materiale, som Administrationen har  

 godkendt under hensyntagen til den temperatur, sådanne inddelinger skal kunne  

 modstå.
 2.2 Hvor Administrationen kan tillade transport af olie og andre brændbare  

 væsker gennem aptering og tjenesterum, skal de dertil hørende rør være af et  

 materiale, som Administrationen har godkendt under hensyntagen til  

 brandrisikoen.
 2.3 Materialer, der let nedbrydes ved varmepåvirkning, må ikke anvendes  

 til spygatter, sanitære afløb eller lignende, der er beliggende nær ved  

 vandlinien, og i øvrigt overalt, hvor materialets svigt i tilfælde af brand  

 vil medføre fare for vandindstrømning.
 2.4 For at forhindre en eventuel brand i at sprede sig til lasttankene må  

 materialer, som let bliver ineffektive ved varmepåvirkninger, ikke anvendes  

 til ventiler, fittings, tankdæksler, luftrør og lastolierør i forbindelse med  

 lasttanke, som anvendes til transport af råolie og petroleumsprodukter med et  

 flammepunkt, som ikke overstiger 60 grader C (prøve i lukket apparat).
3 Hvor der anvendes elektriske radiatorer, skal disse være fast anbragt og  

 således konstrueret, at brandfaren nedsættes til et minimum.
Der må ikke  

 installeres radiatorer, hvor varmelegemerne er således placeret, at  

 beklædningsgenstande, gardiner eller andre lignende materialer kan svides  

 eller antændes af varmen fra disse.
 4 Film fremstillet på nitrocellulosebasis må ikke anvendes i  

 filmfremføringsapparater.
 5 Papirkurve skal være fremstillet af ikke-brændbart materiale med tætte  

 sider og bund.
6 I rum, hvor der er risiko for oliestænk eller oliedampe, f.eks. i  

 maskinrum af kategori A, skal overfladen af isolationsmaterialet være  

 uigennemtrængeligt for olie og oliedampe ved afdækning med uperforeret  

 stålplade eller andet ubrændbart materiale (ikke aluminium), som er den  

 endelige fysiske overflade.
Pladeafdækning kan samles ved falsning, nitning  

 el. lign.
 7 Rum for opbevaring af maling og brændbare væsker skal beskyttes med et  

 egnet brandslukningsanlæg, som er godkendt af Adminstrationen.
8 Helikopterdæk skal være udført af stål eller et andet tilsvaren-de  

 materiale, der med hensyn til brandmodstandsevne svarer til stål.
Hvis rummet  

 under helikopterdækket er et rum med stor brandrisiko, skal isolationens  

 standard være til Administrationens tilfredshed (mindst af klasse  

 »A-60«; som alternativ kan et luftmellemrum på mindst 1 meter  

 mellem toppen af dækshuset og undersiden af helikopterdækket accepteres).  

 Hvert helikopterdæk skal have en operationshåndbog (operations manual), der  

 indeholder en beskrivelse og en checkliste vedrørende de sikkerhedsmæssige  

 forholdsregler, procedurer og udrustningskrav.
Hvis Administrationen tillader  

 konstruktioner af aluminium eller andre metaller med lavt smeltepunkt, der  

 ikke tilsvarer en stålkonstruktion, skal følgende opfyldes:
 .1 Hvis helikopterplatformen er bygget ud over skibets side  

 (cantileverkonstruktion), skal helikopterplatformen underkastes en strukturel  

 analyse efter enhver brand på skibet eller platformen for at afgøre, om  

 platformen er egnet til fortsat brug.
 .2 Hvis helikopterplatformen er placeret oven på skibets dækshus eller  

 tilsvarende overbygning, skal følgende betingelser opfyldes:
 .2.1 Dækshusets top og skodder under platformen må ikke have nogen  

 åbninger.
 .2.2 Alle vinduer under platformen skal være forsynet med  

 beskyttelsesplader af stål.
 .2.3 Det krævede udstyr til brandbekæmpelse skal være til  

 Administrationens tilfredshed.
 .2.4 Efter enhver brand på platformen eller i dens nærhed, skal platformen  

 underkastes en strukturel analyse for at afgøre, om den er egnet til fortsat  

 brug.
9 Ved enhver friturekoger skal der til slukning af brand i frituren  

 forefindes et typegodkendt særligt arrangement.
Arangementet skal være  

 således indrettet, at det ved udløsning ud over slukning af brand i frituren  

 afbryder for strømtilførslen til friturekogerens varmelegemer.
For lastskibe  

 kan Søfartsstyrelsen godkende operative sikkerhedsmæssige foranstaltninger  

 som alternativ.
 10 Hvor koge- eller stegeapparater med en effekt på mere end 2 kW, er  

 installeret uden for den egentlige kabys, og disse apparater efter  

 Søfartsstyrelsens skøn frembyder en brandrisiko, gælder følgende  

 brandtekniske krav:
.1 Apparaterne skal være placeret i et rum med så lille et areal som  

 muligt.
Dette rum skal være omgivet af minimum klasse »A-0« skodder  

 og dæk.
Den åbne side kan udføres enten med typegodkendte »A-0«  

 døre eller jalousi.
Rummet bag jalousi eller døre må ikke være så stort, at  

 der kan opholde sig personer i rummet, når døre eller jalousi er lukket.
 .2 Et rullejalousi skal være manuelt betjent og må ikke være forsynet med  

 termisk-automatisk udløsning.
 .3 Der skal være separat mekanisk udsugning fra rummet, og aftrækskanalen  

 skal være udført af stål hvis den passerer gennem apteringen eller lignende  

 og skal desuden udstyres med fedtfilter, der let kan afmonteres for rensning,  

 manuelt betjente brandspjæld i begge ender af kanalen, betjent fra samme  

 sted, nødstop for sugeventilationen og et fast anbragt brandslukningsanlæg.
 .4 Betjeningen af rullejalousi/branddøre, lukning af brandspjæld, stop af  

 sugeventilationen og udløsning af brandslukningsanlægget skal være placeret  

 samlet og umiddelbart uden for rummet, men dog i »læ« for en brand.
 .5 Der skal ved udløsningsstedet være anbragt en tydelig instruktion for  

 betjening af slukningsarrangementet.
 11 Såfremt brændbare vinduesindfatninger benyttes, skal mellemrummet  

 mellem garneringen og hus- eller skibssiden lukkes røgtæt med et  

 ikke-brændbart materiale rundt om udskæringen i garneringen, medmindre  

 vinduerne eller koøjerne fører ind til samme rum, og man i øvrigt har truffet  

 foranstaltninger mod, at røg kan spredes i apteringen bag garnering eller  

 loftbeklædning.
 12 Ved udførelse af brandsikringsmæssige forhold skal der træffes  

 foranstaltninger for at hindre varmeoverføring gennem varmebroer f.eks.  

 mellem dæk og skod.
16 Gasanlæg 16.1 Definitioner I dette stykke forstås ved:
 Flaskegas: Brændbare luftformige kulbrinter, som under tryk kan fordråbes  

 ved almindelige temperaturer, f.eks. propan, butan, propylen, butylen samt  

 blandinger heraf.
 Gasanlæg: Beholdere indeholdende gas, reguleringsanordninger og dertil  

 hørende installationer, såsom rørledninger, gasslanger, forbrugsapparater  

 m.v., der anvendes til kogning og opvarmning m.v., bortset fra transportable  

 gasanlæg, hvis brugsbeholdere ikke er beregnet for mere end 1,2 kg gas.
16.2 Anvendelsesområde Bestemmelserne kommer til anvendelse i alle skibe med gasanlæg til kogning  

 og opvarmning, herunder til opvarmning af motorcylindres tændlegemer.  

 Anvendelse af gas til belysning, motorer, centralvarmekedler, køleskabe og  

 vandvarmere m.v., må kun finde sted på de af Søfartsstyrelsen i hvert enkelt  

 tilfælde fastsatte vilkår.
16.3 Eksisterende anlæg For gasanlæg, der den 1. oktober 1970 var synet og godkendt af  

 Søfartsstyrelsen, kan der i almindelighed ikke stilles strengere krav end  

 hjemlet ved de før 1. oktober 1970 gældende bestemmelser, men ejeren af et  

 skib eller fartøj skal, når sådanne anlæg, som ikke opfylder de i dette  

 stykke indeholdte bestemmelser, underkastes ændringer eller større  

 reparationer, tilkalde Søfartsstyrelsen med henblik på godkendelse af sådanne  

 forbedringer til forøgelse af sikkerheden, som i hvert enkelt tilfælde måtte  

 være rimelige.
16.4 Beholdere for gas .1 Der må kun anvendes beholdere, der er konstrueret, indrettet og mærket  

 samt prøvet for den pågældende gasart.
Reservebeholdere, brugsbeholdere og tømte beholdere skal være anbragt på  

 frit dæk i så stor afstand fra åbninger til skibets indre som praktisk  

 muligt.
Beholderne skal være anbragt i opretstående stilling, og såvel  

 beholderne som beholderventilerne skal være velbeskyttede mod mekanisk  

 overlast.
Beskyttelseskassen skal være ventileret foroven og forneden.
.2 Såvel beholdere som beskyttelseskasser skal være forsvarligt  

 fastspændt, men beholderne skal let kunne frigøres.
Beskyttelseskasser skal  

 udvendig være mærket med advarselsskilt: »Trykflasker, fjernes ved  

 brand«.
16.5 Reduktions- og sikkerhedsventiler .1 Anlæg, der ikke er beregnet for det fulde gastryk, skal ved beholderen  

 være forsynet med reduktionsventil, der kan være forbundet til den faste  

 gasledning ved en kort slangeforbindelse.
 .2 Såfremt der ikke er indbygget lavtrykssikkerhedsventil i  

 reduktionsventilen, skal der ved dennes afgangsside være monteret en  

 sikkerhedsventil, der åbner ved et tryk, der er mindre end 2 gange  

 forbrugstrykket.
16.6 Gasledninger .1 Gasledninger skal være udført af trukket kobberrør eller andet af  

 Søfartsstyrelsen godkendt materiale og skal så vidt muligt være uden  

 samlinger ud over de nødvendige samlinger ved beholder, ventiler og gashaner.
.2 Hvor det ikke er muligt at undgå rørsamlinger, skal disse være synlige  

 og let tilgængelige og skal være udført enten med slagloddede  

 kapilarloddefittings eller med skruesamlinger af metal af samme slags som  

 anvendt til gasledningerne.
Pakringe skal være af kobber eller  

 kobberlegeringer.
 .3 Gasledninger skal være fast oplagt, velbeskyttet og sikret fornøden  

 ekspansionsmulighed, ligesom der skal drages omsorg for, at de ikke lægges på  

 steder, hvor de kan blive udsat for særlige vibrationer,  

 bøjningspåvirkninger, slitage eller anden overlast.
 .4 Ved enhver afgrening fra den faste gasledning skal der på afgreningen  

 være anbragt en afspærringsventil eller -hane, og forbindelsen herfra til det  

 gasforbrugende apparat skal være udført af kobberrør eller andet af  

 Søfartsstyrelsen godkendt materiale og skal være sikret fornøden  

 ekspansionsmulighed.
16.7 Særlige sikkerhedsforanstaltninger .1 Ethvert gasforbrugende apparat skal være forsynet med en for  

 arbejdstrykket beregnet tændblussikringsventil, der automatisk og hurtigt  

 afspærrer for gassen, hvis tændflammen slukkes.
 .2 Ovne til rumopvarmning skal til bortledning af forbrændingsprodukterne  

 være tilsluttet aftræksrør, der udmunder direkte i fri luft.
.3 Skodder, der afgrænser gasborde, skal være af ikke-brændbart materiale  

 eller skal til mindst 40 cm højde over bordet være beklædt med ikke-brændbart  

 materiale.
Overfladen af gasborde skal ligeledes være af ikke-brændbart  

 materiale.
 .4 Rum, hvor gas anvendes, skal være ventilerede.
 .5 Ved opstilling og sikring af gasovne til rumopvarmning finder de af  

 Søfartsstyrelsen til enhver tid fastsatte bestemmelser vedrørende opstilling  

 og sikring af ildovne i skibsmandskabets opholdsrum tilsvarende anvendelse.
 .6 I hvert rum, hvor der anvendes gas, skal der på et iøjnefaldende sted  

 være anbragt et opslag fra Søfartsstyrelsen om, hvilke forsigtighedsregler  

 der skal iagttages.
 16.8 Godkendelse af materiel m.v.
.1 Alle gasapparater inkl. tændblussikringsventil, tæthedstestere,  

 lavtryksregulatorer, stophaner/-ventiler og gasslanger skal være beregnet til  

 F-gas og være DG-mærket eller CE-mærket i henhold til direktiv om  

 gasforbrugende apparater, udstedt af De Europæiske Fællesskaber eller  

 godkendt af Søfartsstyrelsen, og forsynet med mærkning, der er publiceret i  

 Meddelelser fra Søfartsstyrelsen.
Komponenterne skal på holdbar og synlig  

 måde være mærket med fabrikat, typebetegnelse, DG-mærkning og/eller anden  

 godkendt mærkning.
.2 Foruden at være godkendt af DGP skal ovne til rumopvarmning være  

 typegodkendt af Søfartsstyrelsen.
Andragende om godkendelse skal indsendes  

 til Søfartsstyrelsen, bilagt godkendelsesskrivelse fra DGP samt tegninger og  

 beskrivelser i 2 eksemplarer.
16.9 Installation og godkendelse Installation af og ombygning af bestående gasanlæg, jf. 16.3, skal udføres  

 i overensstemmelse med dette afsnit, og være besigtiget og godkendt af  

 Søfartsstyrelsen, forinden anlægget tages i brug.
17 Centralanlæg for svejsning med acetylen og oxygen I skibe, hvor der installeres centralanlæg for svejsning med acetylen  

 og oxygen, skal svejsearrangementet udføres i henhold til følgende  

 forskrifter:
17.1 Almindelige bestemmelser .1 Acetylen (C2H2) skal opbevares i specialbeholdere (1,5-1,8 N/mm2 ved 15  

 grader C) .2 Oxygen (O2) skal opbevares i gasformig tilstand på specialbeholdere  

 (15-20 N/mm2 ved 15 grader C).
 .3 Centralanlægget skal indrettes i et separat beholderrum eller i et  

 separat beholderskab, jf. 3.2 og 3.3, med fast installeret central for hver  

 gasart - herunder højtrykssamlerør med afspærrelig højtryks-kontraventil for  

 hver tilsluttet beholder, eventuelle højtryksslanger, centralregulator med  

 manometre for høj- og lavtrykskammer, sikkerhedsventiler,  

 fastgørelsesarrangement for beholder samt betjeningsvejledning.
 .4 En udtagspost skal bestå af en opstilling, hvor der forefindes  

 afspærringsventiler med tilslutninger til lavtryksledningerne,  

 acetylentilbageslagssikring afsluttet med 3/8 tommer venstre gevind,  

 oxygenreduktionsventil med manometer, oxygentilbageslagssikring afsluttet med  

 3/8 tommer højre gevind samt for hver gasart en med omløber monteret  

 slangestuds.
.5 Brændere, afspærringsventiler, regulatorer og reguleringsventiler,  

 tilbageslagssikringer, slanger samt betjeningsvejledning skal være  

 typegodkendt af Søfartsstyrelsen.
Brændere skal være af ligetrykstypen.  

 Såfremt der foreligger en produktion af svejsecentralanlæg, som har karakter  

 af serieproduktion, kan anlægstypen evt. typegodkendes af Søfartsstyrelsen.  

 Anmodning om typegodkendelse skal fremsendes til Søfartsstyrelsen.
 Det for behandling af anmodningen nødvendige materiale skal fremsendes i 2  

 eksemplarer.
 .6 Anlægsbeskrivelsen med tilhørende tegningsmateriale i 2 eksemplarer  

 skal fremsendes til Søfartsstyrelsen for orientering i betimelig tid, inden  

 nyt anlæg synes af Søfartsstyrelsen.
17.2 Beholdere .1 Beholdere skal være godkendt af en offentlig myndighed/institution  

 eller af et anerkendt klassifikationsselskab.
 .2 Der må kun anvendes beholdere med rumfang på 50 liter eller derunder.
 .3 Beholdere skal være påstemplet tara- og bruttovægt, måned og år for  

 seneste trykprøvning samt prøvetryk.
 .4 Beholderne - herunder reservebeholderne - skal være anbragt i  

 opretstående stilling, og de skal være fastgjort på forsvarlig måde.  

 Fastgørelsesarrangementet skal være udført således, at hurtig afmontering af  

 beholderne kan foretages.
17.3 Placering af beholderne .1 Beholderne skal uanset antal være placeret over skoddæk uden for  

 maskinrum og eksplosionsfarlige områder, d.v.s. uden for områder, hvor andre  

 letantændelige og/eller eksplosive gasarter eller dampe vil kunne forventes  

 at ville være til stede.
.2 Et beholderrum skal være et særskilt rum, som mod skibets indre skal  

 være omgivet af gastætte stålskodder, ståldæk m.v.
Der må kun være adgang til  

 rummet fra frit dæk, og døren til rummet skal åbne udad.
.2.1 Rummet skal isoleres, ventileres og arrangeres således, at  

 rumtemperaturen normalt ikke overstiger 40 grader C.
Hvis  

 temperaturforholdene tillader det, kan naturlig ventilation anvendes.
.3 Et beholderskab skal være udført af stål, og det skal være solidt  

 anbragt på frit dæk.
Skabsdøre skal åbne udad.
 .3.1 Skabet skal ventileres og arrangeres således, at skabstemperaturen  

 normalt ikke overstiger 40 grader C.
 .4 Elektriske installationer og komponenter - herunder afbrydere,  

 lysarmaturer, ventilationsmotorer m.v. - i beholderrum/beholderskabe skal  

 være i eksplosionssikker udførelse.
 .5 Døre til beholderrum/beholderskabe skal udvendigt være forsynet med  

 følgende tekster:
 .6 Der skal være mulighed for hurtig og let adgang til  

 beholderrum/beholderskab, uanset at dørene er låst, og der skal forefindes  

 fast placeret værktøj til lukning af beholderventiler samt til afmontering af  

 beholdere og armatur.
 .7 I beholderrum/beholderskab skal der forefindes en holdbar udført  

 vejledning for omgang med acetylen og oxygen samt anlæggets betjening.  

 Vejledningens indhold skal være således udformet, at der ikke foreligger  

 mulighed for ulykkestilfælde, når anlægget betjenes i henhold til denne.
 .7.1 Af vejledningen skal bl.a. fremgå, at olieprodukter og fedtstoffer  

 under ingen omstændigheder må indføres i beholderrum/beholderskab, og at  

 rummet/skabet ikke må betrædes af personer, hvis hud (hænder) eller  

 beklædning er væsentligt forurenet af olie eller fedtstof, samt at  

 transportabelt elektrisk udstyr ikke må medbringes i beholderrum eller  

 indføres i beholderskab.
17.4 Rørinstallationer .1 Højtrykssiden for acetylen.
.1.1 Samlerør skal være udført af sømløse stålrør.
Rør og armatur skal  

 være dimensioneret for 30 N/mm2 og inden montering være hydraulisk trykprøvet  

 med nævnte tryk.
Der må ikke anvendes kobber og kobberlegeringer med  

 vægtprocent af kobber på 65 eller derover.
 .1.2 Såfremt der er tilsluttet flere beholdere til samlerøret, skal der  

 være anbragt en afspærringsventil for hver beholder direkte på samlerøret.
 .2 Højtrykssiden for oxygen.
 .2.1 Samlerør skal være udført af enten sømløse kobberrør eller sømløse  

 stålrør, dimensioneret og trykprøvet som anført under .1.1.
 .2.2 Der skal forefindes afspærringsventiler som anført under .1.2.
 .3 Lavtrykssiden for acetylen og oxygen.
 .3.1 Lavtryksrør for acetylen skal være udført af sømløse stålrør af en  

 kvalitet, som mindst svarer til DS 520. Den indvendige diameter må ikke være  

 over 30 mm.
 .3.2 Lavtryksrør for oxygen skal være udført af enten sømløse kobberrør  

 eller sømløse stålrør af tilsvarende kvalitet som angivet i .3.1.
 .3.3 Lavtrykssiden for acetylen skal tilsluttes højtrykssiden gennem en  

 reduktionsventil, der reducerer acetylentrykket til maksimalt 0,09 N/mm2.  

 Umiddelbart efter reduktionsventilen skal der forefindes en sikkerhedsventil,  

 der åbner mellem 0,15 N/mm2 og 0,17 N/mm2. Afgangsrøret skal føre til fri  

 luft.
 .3.4 Lavtrykssiden for oxygen skal tilsluttes højtrykssiden gennem en  

 reduktionsventil, der reducerer oxygentrykket til maksimalt 1,5 N/mm2.  

 Umiddelbart efter reduktionsventilen skal der forfindes en sikkerhedsventil,  

 som skal forhindre, at trykket overstiger 2,25 N/mm2. Afgangsrøret fra  

 sikkerhedsventilen skal føre til fri luft.
.3.5 Lavtryksledningerne skal føres uden om mandskabs- og  

 passageraptering, og de skal være tilgængelige for inspektion.
Endvidere skal  

 rørledningerne føres uden om ikke-ventilerede rum og skabe.
 .3.6 Rørledningerne skal være fast oplagte med fornødne  

 ekspansionsmuligheder og således, at de ikke let kan blive udsat for mekanisk  

 overlast.
.3.7 Antallet af rørsamlinger skal være så få som mulig.
Samlinger skal  

 fortrinsvis være udført ved svejsning eller slaglodning.
Sølvlodning må ikke  

 anvendes i forbindelse med armatur og rørledninger for acetylen.
.3.8 Hvor rørledningerne føres gennem ikke-vandtætte skodder og dæk, skal  

 ledningerne være beskyttet af beskyttelsesrør udført af hård plastfiber eller  

 lignende.
Ved gennemføring i vandtætte skodder og dæk skal vandtæt pakdåse  

 monteres.
 .3.9 Pakningsmaterialer skal være egnede for henholdsvis acetylen  

 (aluminium eller fiber) og oxygen (kobber, aluminium eller fiber).
.4 Udtagsposter .4.1 Udtagsposter må normalt kun være placeret i maskinrum og/eller  

 værkstedsrum.
 .4.2 Ved hver udtagspost skal der forefindes et solidt anbragt skilt,  

 hvoraf bl.a. skal fremgå, at udtagsventiler og afspærringsventiler i  

 beholderrum/beholderskab skal være lukkede, når svejseanlægget ikke er i  

 brug.
17.5 Kontrol før montage .1 Ud over de under .4.1.1 og .4.2.1 anførte trykprøver skal følgende  

 udføres inden monteringen påbegyndes om bord: Rørledninger, samlinger og  

 armatur m.v. for oxygen skal være omhyggeligt rengjorte for fedtstoffer.
Til  

 rensningen kan anvendes triklorethylen eller tilsvarende rensemiddel - benzin  

 må ikke anvendes.
 Efter rensning skal rør, samlinger og armatur m.v. skylles med en 10%  

 trinatriumfosfatopløsning for fjernelse af rensevæskerester, hvorefter rør  

 skal gennemblæses med nitrogen.
 .2 Skriftlig bekræftelse af, at den under .5.1 nævnte kontrol er udført,  

 skal afleveres til Søfartsstyrelsen i forbindelse med syn på et nyt anlæg,  

 jf. .7.
17.6 Gennemblæsnings- og tæthedskontrol efter montage .1 Til gennemblæsning af rørledninger for acetylen skal der anvendes  

 nitrogen, medens der til rørledninger for oxygen skal anvendes enten nitrogen  

 eller fedtfri, renset trykluft.
Beholderen med gennemblæsningsmediet skal  

 tilsluttes lavtrykssiden.
Regulatorer, tilbageslagssikringer og manometre  

 m.v. skal være afmonterede under gennemblæsningen, som skal vedvare, indtil  

 rørene er blæst rene.
 .1.1 Ved gennemblæsning af rørledninger for acetylen skal trykket gradvis  

 øges til ca. 0,8 N/mm2.
 .1.2 Under gennemblæsning af rørledninger for oxygen skal trykket gradvis  

 øges til ca. 1,5 N/mm2.
 .2 Tæthedsprøve med rørledninger for acetylen skal foretages med nitrogen.
 Under prøven skal ventiler og samlinger m.v. pensles med sæbevand og  

 kontrolleres for eventuelle utætheder.
 .2.1 Højtrykssiden skal tæthedsprøves med 6 N/mm2 og lavtrykssiden med  

 0,8-1 N/mm2.
 .2.2 Efter 8 timer må trykfaldet på lavtrykssiden ikke overstige 0,04  

 N/mm2.
 .3 Tæthedsprøven med rørledninger for oxygen skal foretages med enten  

 nitrogen eller fedtfri, renset luft, og ledningerne skal pensles og  

 kontrolleres.
 .3.1 Højtrykssiden skal tæthedsprøves med 20 N/mm2 og lavtrykssiden med  

 2,25 N/mm2.
 .4 Skriftlig bekræftelse af, at den under .6.1, .6.2 og .6.3 nævnte  

 kontrol er udført, skal afleveres til Søfartsstyrelsen i forbindelse med syn  

 på et nyt anlæg, jf. 17.7.
17.7 Bemyndigelse .1 Såfremt Søfartsstyrelsen, jf. .5.2 og .6.4 har bemyndiget en person til  

 på Søfartsstyrelsens vegne at udføre den under .5 og/eller .6 anførte kontrol  

 af et anlæg, skal vedkommende med angivelse af resultat skriftligt bekræfte,  

 at kontrollen er udført i henhold til de enkelte underpunkter til .5 og .6.
 .1.1 Eventuel anmodning om bemyndigelse skal fremsendes til  

 Søfartsstyrelsen sammen med det under .1.6 nævnte materiale.
17.8 Transportabelt udstyr for svejsning med acetylen og oxygen .1 Brændere skal være af ligetrykstypen, og der skal være monteret  

 tilbageslagssikring for acetylen.
 .2 Bestemmelserne i .1.1, .1.2, .1.5, .2 og .3.1 skal være opfyldt.
 18 Anvendelse af åben ild m.v. ved arbejder om bord i  

 skibe.
 18.1 Bestemmelserne i dette stykke finder ikke anvendelse på tilfælde,  

 der er omfattet af lovgivningen om arbejdsmiljø.
 18.2 Definitioner Åben ild: Flamme eller varme fra f.eks. blæselampe,  

 autogenudstyr, smedeesse og lysbue fra elsvejseudstyr.
 Gnistdannende værktøj: Rustbanke-, slibemaskiner og lignende samt  

 transportabelt elektrisk udstyr med undtagelse af eksplosionssikkert udstyr  

 af godkendt konstruktion.
18.3 Almindelige bestemmelser .1 Arbejde med brug af åben ild eller gnistdannende værktøj må ikke  

 påbegyndes inden for de rum eller skibsområder m.v., hvorom der i det  

 efterfølgende er givet særlige regler, før de i henholdsvis .4, .5.2, .5.6 og  

 .7.1 anførte betingelser er opfyldt, og der i skibets tilsynsbog er afgivet  

 erklæring herom.
I tilsynsbogen indføres endvidere notat om foretaget  

 gaskontrol, jf. .4.2.6 og .4.2.7.
 .2 Hvor arbejdet med brug af åben ild eller gnistdannende værktøj i øvrigt  

 agtes udført, skal det ske under iagttagelse af almindelige  

 forsigtighedsregler.
 .3 Såfremt det til udførelse af arbejde i lasttanke, pumperum eller  

 cofferdamme er nødvendigt at benytte stilladser, skal nedenstående punkter  

 iagttages:
 .3.1 Kan der ikke på selve stilladset anbringes gelænder eller oprigges  

 forsvarligt stræktov til beskyttelse mod nedstyrtning, skal der anvendes  

 sikkerhedsnet eller livline, der efter forholdene skal være så kort som  

 mulig.
 .3.2 Stilladser skal være forsvarligt fastgjort og skal i så stor  

 udstrækning som praktisk muligt være udført af ikke-brændbart materiale.
 .3.3 Adgangen til stilladser skal i såvel det lodrette som det vandrette  

 plan være så bekvem og sikker som muligt.
 .3.4 Gangbroer og lejdere skal være forsvarligt fastgjort, og gangbroer  

 skal være forsynet med gelænder eller stræktov.
 .3.5 Tobaksrygning i forbindelse med arbejder, der omfattes af denne  

 bestemmelse, er forbudt.
 18.4 Tankskibe, kombinationsskibe og gastankskibe m.v.
 .1 I skibe, der fører eller senest har ført brændbare væsker - herunder  

 kemikalier og flydende gasarter - som bulklast, skal der, inden arbejde med  

 anvendelse af åben ild eller gnistdannende værktøj påbegyndes inden for  

 lasttank- og pumperumsområder samt i olietanke uden for dette område,  

 iagttages følgende:
 .1.1 Alle lasttanke - bortset fra eventuelle sloptanke - pumperum og  

 cofferdamme skal være ventileret og gasfri.
 .1.2 Alle lastledninger og strippeledninger på dæk, i pumperum og i tanke  

 skal være gennemskyllet med vand.
.1.3 Alle tanke og rum, hvori arbejde skal udføres, skal være renset.
Ved  

 arbejde på skibssider, skodder eller andre konstruktioner skal særlig grundig  

 rensning være foretaget fra mindst 1 meter over arbejdsstedet til bunden af  

 tanken eller rummet i en afstand af mindst 3 meter til alle sider, målt fra  

 en lodret linie gennem arbejdsstedet.
Bunden skal være renset i samme  

 udstrækning eller være helt dækket med vand.
 .1.4 Skal arbejdet udføres i bunden af en tank eller et pumperum skal  

 bund, bundstokke og lignende være særlig grundigt renset i en afstand af  

 mindst 3 meter til alle sider fra arbejdsstedet.
 .1.5 Skal arbejde udføres på varmespiraler (heating-coils), skal disse  

 først være gennemblæst med damp eller luft.
 .1.6 Sloptanke skal være tæt tillukkede, og der skal altid være en  

 vandfyldt tank mellem en sloptank og den tank eller det rum, hvori der skal  

 arbejdes.
 .1.7 Ved arbejde, der kan medføre stærk ophedning eller gennembrænding af  

 et skod, skal der træffes de under .4.1.3 omhandlede  

 sikkerhedsforanstaltninger i det tilstødende rum.
 .4.2 Under arbejdets udførelse skal følgende iagttages:
 .2.1 I umiddelbar nærhed af arbejdsstedet skal der være anbragt mindst to  

 egnede transportable ildslukkere, der skal være let tilgængelige, samt mindst  

 1 tilrigget brandslange, der konstant skal være under tryk og forsynet med  

 tågestrålerør.
 .2.2 Nær arbejdsstedet skal der være stationeret en brandvagt, der ikke  

 samtidig må have andre funktioner, og som skal have et af de under .4.2.1  

 nævnte tågestrålerør klar til øjeblikkelig brug.
 .2.3 Brandvagten og de ved arbejdsstedet beskæftigede personer skal være  

 instrueret om de på arbejdsstedet anbragte slukningsmidlers anvendelse samt  

 om, hvorledes der slås alarm i tilfælde af brand eller anden ulykke.
 .2.4 Hvis brandvagten ikke umiddelbart kan komme på dæk og slå alarm, skal  

 der ved åbningen til den tank eller det rum, hvori der arbejdes, være  

 stationeret en vagt, som er instrueret om, hvorledes alarm i tilfælde af  

 brand eller anden ulykke straks videregives til den vagthavende officer.
 En sygebåre skal være let tilgængelig.
.2.5 Anvendes autogenudstyr skal ilt- og gasflasker være anbragt og sikret  

 i opretstående stilling på åbent dæk.
Såvel brandvagten som den under .4  

 nævnte vagt skal være instrueret om, hvorledes flaskeventilerne betjenes, og  

 der skal findes en handske til brug ved lukning af ventilerne i tilfælde af  

 tilbageslag.
 .2.6 Tankene eller rummet, hvori der arbejdes, skal konstant være  

 ventileret.
 .2.7 Umiddelbart før arbejdet påbegyndes, samt hver gang arbejdet  

 genoptages efter en afbrydelse, skal der foretages omhyggelig gaskontrol af  

 såvel den tank eller det rum, hvori der skal arbejdes, som af tilstødende  

 tanke, pumperum og cofferdamme.
.2.8 Tilsvarende gaskontrol skal foretages med mellemrum af højst 6 timer,  

 så længe arbejdet varer.
Endvidere skal tilsvarende gaskontrol foretages,  

 hver gang der foretages ændringer, såsom indslusning af vand i den tank eller  

 det rum, hvori der arbejdes, eller i tilstødende tanke, pumperum eller  

 cofferdamme.
 .2.9 Ved arbejde i lasttanke, pumperum og cofferdamme under forhold, hvor  

 solbestråling kan medføre, at dæk og skibssider ud for arbejdsstedet opvarmes  

 over håndvarme, skal dæk og skibsside holdes overrislet.
 .2.10 Når arbejdet standses eller forlades, skal flaskeventilerne lukkes,  

 og spænding til elektrisk værktøj afbrydes.
18.5 Andre lastskibe .1 Arbejde med åben ild og gnistdannende værktøj må ikke udføres i  

 lastrum, hvori der føres eksplosiv eller letantændelig ladning.
 .1.1 Arbejde med åben ild må ikke udføres i lastrum, hvori der føres  

 ildnærende ladning.
 .1.2 Arbejde med åben ild og gnistdannende værktøj må ikke udføres i  

 lastrum, hvori der føres ladning, der kan udvikle letantændelige gasarter som  

 f.eks. kulladninger.
 .1.3 Skal arbejde, der kræver anvendelse af åben ild eller gnistdannende  

 værktøj, udføres i eller på bunkertanke, skal der træffes tilsvarende  

 forholdsregler som omhandlet i .4. Om arbejde på rørledninger gælder reglerne  

 i .8.
 .2 Inden arbejde med anvendelse af åben ild påbegyndes i lastrum - hvor  

 dette ikke efter reglerne i .4.1 er forbudt - i peaktanke, cofferdamme, rum  

 under bro og bak, storesrum og lignende, skal følgende iagttages:
.1 Skibssider, skodder, dæk og tanktop m.m. skal være renset, eventuelt  

 ved spuling.
Lastribber og dunnage samt andet brændbart materiale, skal  

 bringes i sikker afstand - mindst 4 meter fra en lodret linie gennem  

 arbejdsstedet - og tildækkes med ikke-brændbart materiale.
 .2 Rummet skal være ventileret.
 .3 Når der skal arbejdes i eller i nærheden af ventilationskanaler, skal  

 alle kanaludmundinger i andre lastrum, der har forbindelse med den pågældende  

 kanal, være omhyggeligt afblændede.
 .4 Skal der svejses på skodder eller dæk, hvor der føres brændbar ladning  

 i det tilstødende rum, skal ladningen i disse rum fjernes i samme afstand fra  

 arbejdsstedet som anført under .5.2.1.
 .3 Under arbejdets udførelse skal følgende iagttages:
 .1 Det pågældende rum skal holdes ventileret.
.2 Ved arbejdsstedet skal være anbragt mindst to egnede transportable  

 ildslukkere, der skal være let tilgængelige.
Endvidere skal der være  

 tilrigget mindst en brandslange, der konstant skal være under tryk og  

 forsynet med tågestrålerør.
 .3 Nær arbejdsstedet skal der være stationeret en brandvagt, der ikke  

 samtidigt må varetage andre funktioner, og som skal have et af de i .5.3.2  

 nævnte tågestrålerør klar til øjeblikkelig brug.
 .4 Brandvagten og de ved arbejdsstedet beskæftigede personer skal være  

 instrueret om de på arbejdsstedet anbragte slukningsmidlers anvendelse samt  

 om, hvorledes der slås alarm til en vagthavende officer i tilfælde af brand  

 eller anden ulykke.
 .5 Svejses der på skodder eller dæk til tilstødende rum eller i  

 ventilationskanaler, der forbinder flere rum, skal der i disse rum  

 stationeres en brandvagt forsynet med brandslukningsmidler klar til  

 øjeblikkelig brug.
 .4 Når arbejdet standses eller forlades, skal flaskeventilerne lukkes og  

 spænding til elektrisk værktøj afbrydes.
 .5 Når arbejdet er tilendebragt, skal, medmindre brandvagt opretholdes,  

 følgende iagttages:
 .1 Arbejdsstedet og dettes omgivelser skal omhyggeligt gennemgås, og  

 svejsekabler samt ilt- og gasflasker, interimistisk el-udstyr etc. skal  

 fjernes.
 .2 Mellem 1/2 og 1 time efter, at arbejdsstedet er forladt, skal  

 arbejdsstedet og dets nærmere omgivelser omhyggeligt gennemgås.
 .6 Inden arbejde med brug af åben ild påbegyndes i apteringsafdelinger,  

 skal følgende iagttages:
 .1 Alt brændbart materiale såsom køjetøj, garderobe, fritstående møbler,  

 gardiner, tæpper og lignende skal fjernes fra rummet, hvori arbejdet skal  

 udføres.
 .2 Selve arbejdsstedet skal afskærmes, eller alt faststående brændbart  

 materiale tildækkes med ikke-brændbart materiale.
 .3 Skal der arbejdes på skod- eller dækskonstruktioner eller på  

 varmeledende konstruktioner med forbindelse til tilstødende rum, skal der  

 træffes de pkt. i .5.6.1 og .5.6.2 omhandlede sikkerhedsforanstaltninger i de  

 tilstødende rum.
 .4 Skal der arbejdes på ventilationssystemer, skal alle åbninger i andre  

 rum, der har forbindelse med det pågældende systemafsnit, være omhyggeligt  

 afblændede.
 .5 Arbejdet må ikke udføres, dersom der i det pågældende apteringsafsnit  

 befinder sig sovende besætningsmedlemmer.
 .7 Under arbejdets udførelse finder reglerne i .5.3 tilsvarende  

 anvendelse.
 .8 Når arbejdsstedet forlades, finder reglerne .5.4 og .5.5 tilsvarende  

 anvendelse.
18.6 Passagerskibe .1 Arbejder, der kræver anvendelse af åben ild, må, når passagerer  

 medføres, kun foretages på åbent dæk eller i værkstedsrum eller - under  

 iagttagelse af de i .7 og .8 fastsatte regler - i maskinrum.
 .2 På vogndæk må åben ild ikke anvendes, når motorkøretøjer medføres.  

 Gnistdannende værktøj må kun benyttes, når vogndækket er forsynet med  

 sprinkleranlæg.
 .3 Udføres arbejde med brug af åben ild eller gnistdannende værktøj, når  

 der ikke medføres passagerer, skal de under .5 fastsatte regler følges.
18.7 Maskinrum i alle skibe .1 Inden arbejde med åben ild påbegyndes, skal følgende iagttages:
 .1.1 Tanktop, skodder, skibssider, ristværker, lejdere, rørledninger og  

 maskiner skal inden for en afstand af mindst 4 meter fra arbejdsstedet være  

 særlig grundigt rensede.
 .2 Skal der arbejdes i casing eller andre steder oppe i rummet skal der så  

 tæt som muligt under arbejdsstedet ophænges gnistfang bestående af presenning  

 udført af ikke-brændbart materiale.
 .2 Under arbejdets udførelse skal følgende iagttages:
.1 I umiddelbar nærhed af arbejdsstedet skal der være anbragt mindst to  

 egnede transportable ildslukkere, der skal være let tilgængelige.
Endvidere  

 skal maskinrummets brandslanger under og i nærheden af arbejdsstedet være  

 tilrigget.
Slangerne skal konstant være under tryk og være forsynet med  

 tågestrålerør.
 .2 Nær arbejdsstedet skal der være stationeret en brandvagt, der ikke  

 samtidig må have andre funktioner, og som skal have et af de i .1 nævnte  

 tågestrålerør klar til øjeblikkelig brug.
 .3 Brandvagten og de ved arbejdsstedet beskæftigede personer skal være  

 instrueret om de på arbejdsstedet anbragte slukningsmidlers anvendelse samt  

 om, hvorledes der slås alarm til en vagthavende officer i tilfælde af brand  

 eller anden ulykke.
.3 Når arbejdet standses, skal arbejdsstedet og dets nærmeste omgivelser  

 omhyggeligt gennemgås, og har autogenudstyr været anvendt, skal dette fjernes  

 fra rummet.
Afbrydes arbejdet for en kortere periode, skal lignende  

 inspektion foretages, og flaskeventilerne på autogenudstyr skal lukkes.
18.8 Rørsystemer i alle skibe .1 På systemer og rørledninger, hvori der har været brændbare eller  

 giftige væsker, må arbejde med åben ild ikke foretages, før systemerne er  

 grundigt rensede, således at der er sikkerhed for, at alle spor af mediet,  

 henholdsvis væskerester og eksplosive dampe, er fjernet.
 1.1 Afhængigt af, hvor arbejdet udføres, skal reglerne i 4. og .5. følges.
(Regel 19 International landtilslutning(*) (Brandledning) 1 Skibe på 500 brutto registertons og derover skal være forsynet med  

 mindst en international landtilslutning, der opfylder bestemmelserne i stk.  

 3.
 2 Der skal være mulighed for at anvende en sådan tilslutning på begge  

 sider af skibet.
 3 Standarddimensioner for flanger til international landtilslutning skal  

 være i overensstemmelse med følgende tabel:
Tilslutningen skal være af stål eller andet egnet materiale og skal være  

 beregnet for et arbejdstryk på 1,0 N/mm2. Flangen skal have en plan overflade  

 på den ene side og skal på den anden side have en fast anbragt kobling, som  

 passer til skibets brandstuds og slange.
Tilslutningen skal opbevares om bord  

 i skibet tillige med en pakning af et materiale beregnet til et arbejdstryk  

 på 1,0 N/mm2 samt fire bolte med en diameter på 16 mm og en længde på 50 mm  

 samt otte underlagsskiver.
Regel 20 Brandkontrolplaner og brandøvelser Denne regel er gældende for alle skibe.
1 I alle skibe skal der til vejledning for skibets officerer til stadighed  

 være opslået generalarrangementstegninger, der for hvert dæk klart viser  

 kontrolrummene, de forskellige brandsektioner omgivet af klasse  

 »A«-inddelinger, sektionerne omgivet af klasse  

 »B«-inddelinger samt nærmere oplysninger om brandvisnings- og  

 brandalarmanlæg, sprinkleranlæg, brandslukningsmateriel, adgangsveje til de  

 forskellige rum, dæk etc. samt ventilationsanlægget, herunder oplysninger om  

 centralstyringen for ventilatorer, anbringelse af spjæld og numrene på de  

 ventilatorer, der betjener hver enkelt afdeling.
Efter Administrationens skøn  

 kan ovennævnte oplysninger i stedet gives i et hæfte, hvoraf hver af skibets  

 officerer skal have et eksemplar, mens et eksemplar altid skal ligge fremme  

 om bord på et tilgængeligt sted.
Brandkontrolplaner og -hæfter skal holdes a  

 jour, idet enhver ændring snarest muligt skal indføres heri.
Beskrivelsen i  

 sådanne planer og hæfter skal affattes på flagstatens officielle sprog.
Hvis  

 dette sprog hverken er engelsk eller fransk, skal der vedlægges en  

 oversættelse til et af disse sprog.
Endvidere skal instruktioner om  

 vedligeholdelse og betjening af alle apparater og installationer om bord til  

 bekæmpelse og begrænsning af brand samles i en mappe, der ligger fremme på et  

 let tilgængeligt sted.(*) 2 I alle skibe skal der permanent opbevares et duplikat (kopi) af  

 brandplanen eller et hæfte, der indeholder disse planer, i et iøjnefaldende  

 mærket vejrtæt indelukke (skab) uden for dækshuset til hjælp for  

 brandslukningsmandskab fra land.
 3 Brandøvelser skal indføres i henhold til bestemmelser i kapitel III,  

 regel 18.
 4 I skibe som transporterer mere end 36 passagerer skal brandkontrolplanen  

 eller hæftet, som kræves i denne regel, indeholde oplysninger om den  

 konstruktive brandsikring, brandalarmering og brandslukning i henhold til de  

 retningslinier, som er udstedt af Organisationen(**).
Regel 21 Brandslukningsudstyrets behandling Brandslukningsudstyret skal holdes i god stand og skal på ethvert  

 tidspunkt være klar til øjeblikkelig brug.
Regel 22 Ækvivalens 1 Denne bestemmelse finder anvendelse på alle skibe.
 2 Hvor der i dette kapitel er fastsat en anordning, et apparat, et  

 slukningsmiddel eller en indretning af en bestemt type i et skib, kan der  

 anvendes udstyr af enhver anden type, forudsat at Administrationen finder det  

 godtgjort, at dette udstyr ikke er mindre effektivt.
