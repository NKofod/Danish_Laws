Nr LSF 112 Forslag til Lov om ændring af lov om anmeldelse af fødsler og  

 dødsfald(Jordemødres anmeldelsespligt) Fremsat af kirkeministeren (Birte Weiss) den 11. december 1996 Vedtaget ved tredjebehandling den 13. marts 1997 Lov nr. 235 af 02/04/1997 § 1 I lov nr. 225 af 31. maj 1968 om anmeldelse af fødsler og dødsfald, som ændret ved § 12 i lov nr. 279 af 26. maj 1976, foretages følgende ændring:
 1. I § 2, stk. 1, indsættes som 2. pkt.:
»Anmeldelse skal tillige foretages af en jordemoder, der har  

 medvirket ved fødslen.« § 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven gælder ikke for de sønderjyske landsdele, Færøerne  

 og Grønland, men kan ved kgl. anordning sættes i kraft for Færøerne og  

 Grønland med de afvigelser, som de særlige færøske og grønlandske forhold  

 tilsiger.
Oprindeligt fremsat forslag § 1 I lov nr. 225 af 31. maj 1968 om anmeldelse af fødsler og dødsfald, som  

 ændret ved § 12 i lov nr. 279 af 26. maj 1976, foretages følgende ændring:
 1. I § 2, stk. 1, indsættes som 2. pkt.:
»Anmeldelse skal tillige foretages af en jordemoder, der har  

 medvirket ved fødslen.« § 2 Stk. 1. Loven træder i kraft dagen efter bekendtgørelse i  

 Lovtidende.
 Stk. 2. Loven gælder ikke for de sønderjyske landsdele, Færøerne  

 og Grønland, men kan ved kgl. anordning sættes i kraft for Færøerne og  

 Grønland med de afvigelser, som de særlige færøske og grønlandske forhold  

 tilsiger.
Bemærkninger til lovforslaget Almindelige bemærkninger Lov om anmeldelse af fødsler og dødsfald til folkekirkens ministerialbøger  

 uden for de sønderjyske landsdele blev indført i forbindelse med oprettelse  

 af CPR i 1968, således at folkekirkens ministerialbogsførere kunne indberette  

 fødsler til folkeregistrene med henblik på tillæggelse af personnummer.  

 Anmeldelsen af fødslen skal foretages af barnets forældre, for børn født  

 udenfor ægteskab af moderen.
I medfør af lovens § 4 har Kirkeministeriet endvidere administrativt  

 pålagt jordemødre, der har medvirket ved en fødsel, at foretage anmeldelse  

 til folkekirkens ministerialbøger.
Det er af afgørende betydning, at de  

 anmeldelser, som ministerialbogsførerne modtager om fødsler, er korrekte.  

 Jordemødrenes anmeldelsespligt er et nødvendigt led i sikringen heraf.
 I forbindelse med Sundhedsstyrelsens revision af bestemmelserne omkring  

 jordemødres virksomhedsområde, er der blevet rejst tvivl om, hvorvidt  

 jordemødre ifølge lovgivningen er forpligtet til at foretage  

 fødselsanmeldelse til ministerialbøgerne.
 Ved nærværende lovforslag sker en præcisering af Kirkeministeriets  

 hjemmelsmæssige grundlag for jordemødrenes pligt til at anmelde fødsler til  

 ministerialbøgerne.
 Ændringsforslaget har været forhandlet med Sundhedsministeriet og  

 Indenrigsministeriet.
 Lovforslaget har ikke økonomiske, administrative, ligestillingsmæssige,  

 erhvervsmæssige eller miljømæssige konsekvenser, og lovforslaget indeholder  

 heller ikke EU-retlige aspekter.
Skriftlig fremsættelse Kirkeministeren (Birte Weiss):
 Herved skal jeg tillade mig for det høje Ting at fremsætte:
 Forslag til lov om ændring af lov om anmeldelse af fødsler og  

 dødsfald. (Jordemødres anmeldelsespligt).
(Lovforslag nr.
L 112).
 Formålet med lovforslaget er en præcisering af jordemødrenes  

 anmeldelsespligt til ministerialbøgerne.
 I forbindelse med Sundhedsministeriets omlægning af regelsættet for  

 jordemødrenes virksomhedsområde er det fra Sundhedsministeriets og  

 Justitsministeriets side gjort gældende, at § 4 i lov om anmeldelse af  

 fødsler og dødsfald ikke indeholder tilstrækkelig hjemmel til det pålæg, som  

 siden 1968 har været givet jordemødrene om anmeldelse af fødsler til  

 ministerialbøgerne.
 Da jordemødrenes anmeldelsespligt er et nødvendigt led i sikring af, at de  

 anmeldelser, som ministerialbogsførerne modtager om fødsler, er korrekte, er  

 det påkrævet at fjerne enhver tvivl om hjemmelen for jordemødrenes  

 anmeldelsespligt.
 Idet jeg i øvrigt henviser til lovforslaget og de ledsagende bemærkninger,  

 skal jeg hermed anbefale lovforslaget til det høje Tings velvillige  

 behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 225 af 31. maj 1968 om anmeldelse af fødsler og dødsfald, som  

 ændret ved § 12 i lov nr. 279 af 26. maj 1976, foretages følgende ændring:
 1. I § 2, stk. 1, indsættes som 2. pkt.:
»Anmeldelse skal tillige foretages af en jordemoder, der har  

 medvirket ved fødslen.« § 2. Anmeldelse af fødsel skal foretages af barnets forældre, for  

 barn uden for ægteskab af moderen.
Stk. 2. - - - § 2 Stk. 1. Loven træder i kraft dagen efter bekendtgørelse i  

 Lovtidende.
 Stk. 2. Loven gælder ikke for de sønderjyske landsdele, Færøerne  

 og Grønland, men kan ved kgl. anordning sættes i kraft for Færøerne og  

 Grønland med de afvigelser, som de særlige færøske og grønlandske forhold  

 tilsiger.
