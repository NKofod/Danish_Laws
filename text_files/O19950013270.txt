 Resumé  


  

 En advokat klagede for en klient over en udtalelse fra Indenrigsministeriet  

 som støttede Københavns Kommunes afslag på aktindsigt i dokumenter om en  

 arkitektkonkurrence om Ørestaden, udskrevet af Ørestadsselskabet I/S.
 Dokumenterne var sendt til embedsmænd i Københavns Kommune og  

 journaliseret og opbevaret der.
Ifølge Københavns Kommune blev dokumenterne opbevaret for  

 embedsmænd der i deres egenskab af rådgivere for Ørestadsselskabet eller som  

 bestyrelsesmedlemmer i Ørestadsselskabet deltog i selskabets planlægning af  

 Ørestaden.
Efter Københavns Kommunes opfattelse indgik dokumenterne derfor  

 ikke  

 som led i kommunens administrative sagsbehandling, jf. offentlighedslovens §  

 4,  

 stk. 1.
Ombudsmanden udtalte at den omhandlede passus i § 4, stk. 1, om  

 "... led i administrativ sagsbehandling ..." måtte forstås således  

 at  

 kun dokumenter hvis indhold ikke var tillagt eller kunne tillægges betydning  

 for myndighedens administrative virksomhed, kunne udeholdes.
Københavns  

 Kommune  

 ejede 55% af interessentskabet, og havde som udgangspunkt en så væsentlig  

 interesse i alle spørgsmål om planlægning af Ørestaden at modtagne dokumenter  

 vedrørende Ørestaden vanskeligt isoleret set kunne udeholdes på baggrund af  

 offentlighedslovens § 4, stk. 1. Afgørende for om dokumenterne kunne anses  

 for  

 indgået i kommunens sagsbehandling, var herefter om materialet havde været  

 tilgængeligt, også for andre end dem der direkte havde deltaget i  

 Ørestadsselskabets  

 (i modsætning til kommunens) arbejde i sagen.
Ud fra dette kriterium meddelte  

 ombudsmanden Indenrigsministeriet og Københavns Kommune at han mente  

 Københavns  

 Kommune burde have meddelt aktindsigt i nogle af dokumenterne. (J. nr.  

 1994-2574-401).
Aktindsigt.
Dokumenter indgået til myndighed.  

 Opbevaring/sagsbehandling En advokat klagede til mig  

 for sin klient (A) over Indenrigsministeriets udtalelse af 27. oktober 1994.  

 Ministeriet fandt ikke at Københavns Kommune handlede i strid med  

 offentlighedslovens regler ved den 9. august 1994 at afslå A's anmodning om  

 aktindsigt i dokumenter om udskrivelsen af arkitektkonkurrencen om Ørestaden.
I anledning af klagen  

 indhentede jeg udtalelser af 2. januar og 9. marts 1995 fra henholdsvis  

 Københavns Kommune og Indenrigsministeriet.
Jeg havde endvidere sagens akter  

 til gennemsyn.
 Sagens forløb var følgende:
Den 30. juni 1994 afslog  

 Ørestadsselskabet I/S A's anmodning om aktindsigt i dokumenter om  

 arkitektkonkurrencen om Ørestaden.
Selskabet henviste til at  

 Justitsministeriet  

 (den 3. maj 1994) havde udtalt at Ørestadsselskabet I/S ikke kunne henregnes  

 til den offentlige forvaltning, og at reglerne om offentlighed i  

 forvaltningen  

 derfor ikke umiddelbart gjaldt for selskabet.
 Ifølge lov om Ørestaden ejer  

 Københavns Kommune 55% af interessentskabet og finansministeren 45%.
Den 3. august 1994 anmodede  

 advokaten - efter at A havde fået mundtligt afslag - Københavns Kommunes  

 plan-  

 og ejendomsdirektorat om aktindsigt i dokumenterne.
Kommunen afslog den 9.  

 august 1994 anmodningen med følgende begrundelse:
 "I den anledning skal man  

 meddele, at udskrivelsen af Arkitektkonkurrencen ikke henhører under den  

 kommunale forvaltning, men foretages af Ørestadsselskabet, som i henhold til  

 en  

 Justitsministeriel afgørelse ikke er omfattet af forvaltnings- og  

 offentlighedsloven.
I henhold til  

 forvaltningslovens § 2, stk. 1, gælder loven for behandlingen af sager, hvori  

 der er eller vil blive truffet afgørelse af en forvaltningsmyndighed og i  

 henhold til offentlighedslovens § 4, stk. 1, omfatter retten til aktindsigt  

 alene dokumenter, der er indgået til eller oprettet af en  

 forvaltningsmyndighed, som led i en administrativ sagsbehandling i  

 forbindelse  

 med dennes virksomhed.
Da udskrivningen af Arkitektkonkurrencen alene er et  

 anliggende for Ørestadsselskabet, er dokumenter vedrørende udskrivning af  

 Arkitektkonkurrencen ikke undergivet en administrativ sagsbehandling i  

 Københavns kommune.
På denne baggrund er de ønskede dokumenter ikke omfattet  

 af  

 retten til aktindsigt." I brev af 15. august 1994  

 klagede advokaten over afslaget til Indenrigsministeriet.
Han anførte bl.a.  

 følgende:
 "...
 Kommunen bestrider ikke, at  

 sagsmaterialet rent faktisk findes i kommunens forvaltning.
 Det afgørende spørgsmål er  

 herefter, om materialet kan siges at være eller have været genstand for  

 sagsbehandling i en af kommunens forvaltningsgrene, herunder Plan- og  

 Ejendomsdirektoratet.
Der søges om aktindsigt i  

 dokumenter angående udskrivelsen af arkitektkonkurrencen.
Navnlig søges der  

 om  

 aktindsigt i referatet fra det møde, der blev afholdt den 5. januar d.å.  

 vedrørende arkitektkonkurrencen.
I dette møde deltog direktøren for  

 Københavns  

 Kommunes Plan- og Ejendomsdirektorat (B).
 Det fremgår af Betænkning til  

 Lovforslag L 24 vedrørende Ørestaden m.v. afgivet af Folketingets Miljø- og  

 Planlægningsudvalg den 15. juni 1992, s. 2, 2. sp., og s. 3, at  

 arkitektkonkurrencen vedrørende Ørestaden i henseende til tilrettelæggelse og  

 indhold skal "koordineres med planlægningen af de tilgrænsede fredede  

 områder på Amager..." (s. 2, sp. 2) og "forholdet til de  

 tilgrænsede  

 bebyggede områder på Amager både for at sikre et arkitektonisk og funktionelt  

 samspil mellem de gamle og nye byområder..." (s. 3, sp. 1) inddrages.
 Det fremgår endvidere, at  

 "den konkrete planlægning af Ørestaden må ske i fuld åbenhed..."  

 (s.  

 3, sp. 1). Programmet for arkitektkonkurrencen skal fremsendes til partierne  

 bag loven, inden endelig afgivelse af programmet til Københavns Kommune (s.  

 3,  

 sp. 3).
Det fremgår således, ·  

  

 	  

 at direktøren for Københavns Kommunes Plan-  

 og Ejendomsdirektorat rent faktisk deltager i møder vedrørende forberedelsen  

 af  

 afholdelsen af arkitektkonkurrencen, ·  

  

 	  

 at kommunen - bl.a. i egenskab af  

 planmyndighed - løbende skal inddrages i forberedelse, afholdelse og  

 gennemførelse af arkitektkonkurrencen, ·  

  

 	  

 at kommunens egen planlægning berøres af  

 det nærmere indhold af arkitektkonkurrencen og ·  

  

 	  

 at processen i øvrigt skal gennemføres i  

 størst mulig offentlighed.
Kommunen er således efter  

 forarbejderne til loven om Ørestaden forpligtet til løbende at behandle  

 spørgsmålet.
Kommunens begrundelse om, at de pågældende dokumenter ikke  

 indgår  

 i en sagsbehandling, synes således ganske uholdbar.
Enten har man undladt at  

 opfylde sine forpligtelser efter loven ved ikke løbende at sagsbehandle  

 spørgsmålet eller også meddeler man offentligheden oplysninger, som er i  

 strid  

 med sandheden.
..." Ministeriet indhentede en  

 udtalelse af 9. september 1994 fra kommunen der bl.a. anførte følgende:
 "...
Som det fremgår af  

 bestemmelserne  

  

 (i lov om Ørestaden; min  

 bemærkning)  

  

 , skal Københavns Kommune, som planmyndighed, tidligst inddrages  

 i forbindelse med udarbejdelsen af kommuneplantillægget.
Det er således alene  

 Ørestadsselskabets ansvar - i samråd med Ørestadsrådet - at udskrive, afholde  

 og bedømme idékonkurrencen og herefter i sammenhæng med den offentlige debat  

 udarbejde  

 en helhedsplan.
Københavns Kommune har ikke,  

 udover rent praktisk at bidrage med uddrag, planer og andet materiale fra  

 Kommuneplan 1993, som Ørestadsselskabet ønskede skulle indgå i  

 konkurrenceprogrammet, været deltager i udskrivningen af konkurrencen og  

 ligger  

 ikke inde med dokumenter om idékonkurrencens udskrivning, der er eller har  

 været undergivet en administrativ behandling i Københavns Kommune.
Københavns  

 Kommunes bidrag er optrykt dels i den offentligt tilgængelige Kommuneplan  

 1993,  

 dels i det offentligt tilgængelige konkurrenceprogram, udgivet af  

 Ørestadsselskabet.
For så vidt angår det af  

 advokaten særligt fremhævede mødereferat fra mødet den 5. januar 1994, skal  

 det  

 oplyses, at Københavns Kommune ikke var repræsenteret på mødet, ligesom  

 Ørestadsselskabets anden ejerpart, Finansministeriet, heller ikke deltog i  

 mødet, men at plandirektør (B), sammen med Undervisningsministeriets  

 byggedirektør (C), på baggrund af deres personlige erfaringer med udskrivning  

 af større arkitektkonkurrencer, var anmodet om at deltage i mødet som  

 Ørestadsselskabets direktørs rådgivere.
Det aktuelle mødereferat er således  

 ikke indgået i Københavns Kommune med henblik på en administrativ behandling,  

 men alene fremsendt til orientering for plandirektør (B) som mødedeltager.
..." I brev af 23. september 1994  

 fremsatte advokaten bemærkninger til udtalelsen.
Advokaten konkluderede bl.a.  

 at sagen efter hans opfattelse havde været under behandling i kommunen.
Han  

 anførte at kommunen ikke burde omgå aktindsigtsreglerne ved at lade  

 embedsmænd  

 optræde som privatpersoner under møder som klart ligger inden for deres  

 normale stillingsmæssige opgaver.
 I sin udtalelse af 27.  

 oktober 1994 anførte Indenrigsministeriet bl.a. følgende:
 "...
§ 4, stk. 1, i  

 offentlighedsloven (lov om offentlighed i forvaltningen nr. 572 af 19.  

 december  

 1985 med senere ændringer) indeholder den generelle bestemmelse med adgang  

 til  

 aktindsigt.
Bestemmelsen lyder:
"Enhver kan med de  

 undtagelser, der er nævnt i §§ 7-14, forlange at blive gjort bekendt med de  

 dokumenter, der er indgået til eller oprettet af en forvaltningsmyndighed som  

 led i administrativ sagsbehandling i forbindelse med dens virksomhed.
En  

 forvaltningsmyndighed kan give aktindsigt i videre omfang, medmindre andet  

 følger af regler om tavshedspligt m.v." Udgangspunktet er herefter,  

 at en anmodning om aktindsigt i en sag inden for den offentlige forvaltning  

 skal imødekommes.
Et afslag kan kun gives, hvis betingelserne i bestemmelsen  

 i  

 § 4, stk. 1, ikke er opfyldt (eller betingelserne i undtagelsesbestemmelserne  

 i  

 §§ 7-14 er opfyldt).
 Denne ret til aktindsigt  

 gælder dog ifølge § 4, stk. 1, kun for sagsakter, der foreligger i kommunens  

 forvaltning og indgår i en administrativ sagsbehandling i kommunen.
 Når det drejer sig om  

 materiale, der er udarbejdet af selvstændige offentlige organer som  

 eksempelvis  

 statslige udvalg til eget brug, foreligger der som udgangspunkt ingen sag i  

 en  

 kommune, selv om materialet er oversendt til en mødedeltager, der er ansat i  

 kommunen, når dette er sket til vedkommendes personlige brug.
 På samme måde foreligger der  

 efter Indenrigsministeriets opfattelse, når det drejer sig om materiale, der  

 er  

 udarbejdet af et selvstændigt, uafhængigt organ som Ørestadsselskabet til  

 organets eget brug, som udgangspunkt ingen sag i Københavns Kommune, selv om  

 en  

 ansat i kommunen, i dette tilfælde plandirektør (B), deltager i et møde i  

 Ørestadsselskabets regi.
 I det omfang, som det  

 materiale, den pågældende ansatte har modtaget, derimod måtte være afgivet  

 til  

 sagsbehandling i kommunen, er materialet i henhold til offentlighedslovens §  

 4, stk. 1, omfattet af adgangen til aktindsigt.
 Indenrigsministeriet har ikke  

 i de foreliggende oplysninger fundet grundlag for at antage, at materialet er  

 afgivet til administrativ sagsbehandling i Københavns Kommune.
 Det er i denne forbindelse  

 efter ministeriets opfattelse i sig selv uden betydning, at plandirektør (B)  

 i  

 det omhandlede referat af mødet den 5. januar 1994 er beskrevet som ansat i  

 kommunen.
 Indenrigsministeriet finder  

 på denne baggrund ikke, at Københavns Kommune har handlet i strid med  

 offentlighedslovens regler ved at afslå Deres klienters anmodning om  

 aktindsigt  

 i dokumenter vedrørende udskrivelsen af arkitektkonkurrencen om Ørestaden, da  

 sådanne dokumenter, herunder det omhandlede mødereferat, ikke er indgået i en  

 administrativ sagsbehandling i kommunen.
..." Advokaten klagede til mig den  

 31. oktober 1994. I den anledning bad jeg Indenrigsministeriet om en  

 udtalelse  

 efter at ministeriet forinden havde indhentet en udtalelse fra Københavns  

 Kommune.
Jeg skrev bl.a. følgende til ministeriet:
 "...
 Det fremgår at Københavns  

 Kommune, Plan- og Ejendomsdirektoratet, i sin udtalelse af 9. september 1994  

 til Indenrigsministeriet har oplyst at kommunen "ikke ligger inde med  

 dokumenter om idékonkurrencens udskrivning, der er eller har været undergivet  

 en administrativ behandling i Københavns Kommune". Det bedes oplyst  

 hvilke  

 dokumenter vedrørende idékonkurrencens udskrivning Københavns Kommune i det  

 hele taget er i besiddelse af, og hvordan disse dokumenter i givet fald er  

 journaliseret og opbevaret i kommunen.
..." I udtalelsen af 2. januar  

 1995 (til Indenrigsministeriet) anførte Københavns Kommune følgende:
 "...
 Plan- og Ejendomsdirektoratet  

 har på j.nr. 1, som omfatter vej- og bebyggelsesforhold på Amager Fælled og  

 Ørestaden, registreret 2 dokumenter vedrørende udskrivning af idékonkurrencen  

 for Ørestaden:
1) (Indbog 1a). Kopi af skrivelse af 3. marts 1993 fra  

 selskabet (D) A/S til Overborgmester (E) i egenskab af næstformand for  

 Ørestadsselskabets bestyrelse.
Selskabet tilbyder sig som rådgiver i den  

 forberedende planlægningsproces før en evt. arkitektkonkurrence.
Skrivelsen  

 er  

 umiddelbart henlagt uden yderligere behandling i direktoratet.
Originalskrivelsen er  

 overgået til Økonomidirektoratet i Overborgmesterens Afdeling under j.nr. 2.  

 Økonomidirektoratet har med skrivelse af 7. juni 1993 fremsendt kopi til  

 Ørestadsselskabet og henlagt sagen uden yderligere behandling.
Orientering om  

 fremsendelsen er modtaget i Plan- og Ejendomsdirektoratet og henlagt på 3  

 (indbog 5), jf. nedenfor.
2) (Indbog 1b). Telefax af 8. juli 1993 fra arkitekt (F), fa.  

 (G), Byplanlæggere og arkitekter m.a.a., til (H), regionplansagkyndig i  

 Plandirektoratet i anledning af (F's) daværende opgaver for  

 Ørestadsselskabet.  

 Telefaxen, der udover til (H) også ses at være fremsendt til (I),  

 Ørestadsselskabets direktør, er et oplæg til en indledende snak om  

 arkitektkonkurrencen om Ørestaden. (H) var på daværende tidspunkt fra  

 Københavns Kommune stillet til rådighed for Ørestadsselskabet med henblik på  

 at indarbejde materiale fra Københavns Kommuneplan 1993 i  

 konkurrencematerialet.
Oplægget har ikke været forelagt andre medarbejdere i  

 direktoratet og er henlagt uden yderligere behandling i direktoratet.
Pr. 24. januar 1994  

 oprettedes i Plan- og Ejendomsdirektoratet selvstændigt sagsnummer 4,  

 arkitektkonkurrence Ørestad.
Frem til konkurrencens udskrivning den 13. april  

 1994 er registreret 2 dokumenter:
Med telefax af 22. december 1993 til (B) fremsender  

 Ørestadsselskabet I/S kopi af skrivelse af 20. december 1993 fra ...,  

 v/direktør (K) til Ørestadsselskabet, hvori der anmodes om et møde angående  

 idékonkurrencens omfang.
Materialet er henlagt uden behandling efter (B's)  

 deltagelse i møde den 5. januar 1994, jf. nedenfor under b).
 (Indbog 4a). Referat af 21. januar 1994 fra møde den 5.  

 januar 1994 i Ørestadsselskabet fra Ørestadsselskabet til (B). Referatet er  

 nærmere beskrevet i den ovennævnte skrivelse af 9. september 1994 fra Plan-  

 og  

 Ejendomsdirektoratet til Indenrigsministeriet og er i forbindelse med  

 Indenrigsministeriets behandling af klagesagen tidligere fremsendt.
(Indbog 4b). Skrivelse af 13. april 1993  

  

 (skal rettelig være 1994; min udhævning)  

  

 med bilag fra Ørestadsselskabet til dommerkomiteen m.fl.
Skrivelsen er en  

 orientering om offentliggørelsen af idékonkurrencen samme dag bilagt  

 dommerkomiteens mødeoversigt, pressemeddelelse og konkurrenceprogrammet samt  

 DAL's vejledning for dommere i arkitektkonkurrencer.
Materialet er henlagt  

 uden yderligere behandling med henblik på opbevaring af materialet for  

 Overborgmesteren.
 Derudover har Plan- og  

 Ejendomsdirektoratet - i anledning af, at (H) fungerer som sekretær for  

 Overborgmesteren i dennes egenskab af næstformand i Ørestadsselskabets  

 bestyrelse - oprettet sag PD 3, Ørestadsselskabets bestyrelse og  

 Ørestadsrådet.  

 Sagen opbevares adskilt fra Plan- og Ejendomsdirektoratets øvrige sager og  

 kan  

 alene rekvireres af (H), som i denne sammenhæng alene refererer til  

 Overborgmesteren.
Sagen er temmelig omfattende  

 og indeholder diverse bestyrelsesmaterialer - såsom mødeindkaldelser,  

 dagsordener med bilag, oplæg til bestyrelsesmøder m.v. og mødereferater.  

 Udskrivning af idékonkurrencen er behandlet i en række af disse dokumenter,  

 som alene er modtaget som følge af Overborgmesterens medlemskab af det  

 private  

 selskab Ørestadsselskabets bestyrelse.
Såfremt Ombudsmanden uanset dette  

 måtte  

 ønske at se materialet, skal man foreslå, at Ombudsmanden retter henvendelse  

 til Plan- og Ejendomsdirektoratet, fuldmægtig (L), tlf. ..., med henblik på  

 nærmere aftale om gennemsyn af sagen, da det er meget vanskeligt at udtage  

 den  

 del af materialet, der omhandler udskrivningen af idékonkurrencen.
..." Den 25. januar 1995 bad  

 Indenrigsministeriet kommunen - under henvisning til at det af kommunens  

 udtalelse fremgik at der fandtes dokumenter vedrørende konkurrencens  

 udskrivning - om at udskille dette materiale og fremsende det til  

 ministeriet.
 I udtalelsen af 9. marts 1995  

 henholdt Indenrigsministeriet sig til sin udtalelse af 27. oktober 1994 og  

 anførte videre følgende:
 "...
 Hverken det anførte i  

 (advokatens) brev af 31. oktober 1994 til Folketingets Ombudsmand eller det  

 materiale, Københavns Kommune har fremsendt ved brevene af henholdsvis den 2.  

 januar og 6. februar 1995 giver således ministeriet anledning til en ændret  

 opfattelse af sagen.
 Om det fremkomne materiale  

 bemærkes, at der er tale om breve fra Ørestadsselskabet, som er tilgået  

 overborgmesteren i hans egenskab af medlem af bestyrelsen for  

 Ørestadsselskabet.
 Disse breve kan således ikke  

 efter Indenrigsministeriets opfattelse anses for tilgået Københavns Kommune  

 med  

 henblik på administrativ sagsbehandling i kommunen.
 Det bemærkes i den  

 forbindelse, at det forhold, at materialet er journaliseret i kommunens Plan-  

 og Ejendomsdirektorat, efter Indenrigsministeriets opfattelse ikke i sig selv  

 indebærer, at materialet kan anses for afgivet af overborgmesteren til  

 administrativ sagsbehandling i kommunen med den virkning, at materialet er  

 omfattet af adgangen til aktindsigt efter § 4, stk. 1, i offentlighedsloven  

 (lov nr. 572 af 19. december 1985 med senere ændringer).
..." I brev af 22. marts 1995  

 fremsatte advokaten bemærkninger til ministeriets udtalelse og anførte bl.a.  

 at "klagen ikke blot drejer sig om overborgmesterens behandling af sager  

 vedrørende Ørestadsselskabet, men også og navnligt vedrørende de to  

 embedsmænd  

 (B's) og (H's) deltagelse i møder vedrørende Ørestadsselskabet".
 Efter en gennemgang af sagen  

 udtalte jeg i min afsluttende skrivelse af 4. juli 1995 følgende:
 "  

  

 1. Omfanget af min undersøgelse  


.
 Min undersøgelse har alene  

 omfattet kommunens afgørelse i aktindsigtssagen og Indenrigsministeriets  

 udtalelse. Ørestadsselskabet I/S' beslutning af 30. juni 1994 - på baggrund  

 af  

 Justitsministeriets udtalelse af 3. maj 1994 - har ikke været omfattet af min  

 undersøgelse.
 2. § 4, stk. 1, i offentlighedsloven  


.
 Lov om offentlighed i  

 forvaltningen har bl.a. følgende bestemmelse i § 4, stk. 1:
"Enhver kan med de  

 undtagelser, der er nævnt i §§ 7-14, forlange at blive gjort bekendt med  

 dokumenter,  

 der er indgået til eller oprettet af en forvaltningsmyndighed som led i  

 administrativ sagsbehandling i forbindelse med dens virksomhed. ..." Retten til aktindsigt  

 forudsætter således at dokumenterne er indgået til eller oprettet af en forvaltningsmyndighed  

 som led i administrativ sagsbehandling i forbindelse med  

 dens virksomhed.
 a) Spørgsmålet om dokumenterne er indgået til  

  

 myndigheden.
 På baggrund af oplysningerne  

 i sagen og min gennemgang af de dokumenter jeg har modtaget, må jeg lægge til  

 grund at materialet - også vedrørende udskrivelsen af arkitektkonkurrencen -  

 fysisk er sendt til kommunen og journaliseret og opbevaret i kommunens plan-  

 og  

 ejendomsdirektorat.
 I hvert fald følgende tre  

 personer i Københavns Kommune har modtaget et eller flere dokumenter fra  

 Ørestadsselskabet I/S med oplysninger om arkitektkonkurrencens udskrivning:
·  

  

 	  

 overborgmester (E) der er næstformand for  

 bestyrelsen for Ørestadsselskabet I/S, ·  

  

 	  

 afdelingsarkitekt (H) der har været stillet  

 til rådighed for Ørestadsselskabet I/S med henblik på at indarbejde materiale  

 fra kommuneplanen i konkurrencematerialet og som fungerer/har fungeret som  

 sekretær for overborgmesteren i dennes egenskab af næstformand i selskabets  

 bestyrelse,  

 og ·  

  

 	  

 plandirektør (B) der har deltaget i et møde  

 (den 5. januar 1994) i Ørestadsselskabet I/S om arkitektkonkurrencen som  

 rådgiver for selskabets direktør.
 Spørgsmålet er derfor om det  

 materiale de pågældende modtog fra Ørestadsselskabet I/S har kunnet  

 journaliseres og opbevares i kommunen uden at materialet dermed måtte anses  

 for  

 indgået til kommunen, eller om forudsætningen herfor må være at materialet  

 blev  

 holdt adskilt fra andre dokumenter i kommunen som en i forhold til de  

 pågældende privat korrespondance.
Jeg har tidligere givet  

 udtryk for den opfattelse at en offentligt ansat der har eksterne opgaver -  

 f.eks. som bestyrelsesmedlem i et selskab der varetager offentlige opgaver  

 eller som medarbejder i en særligt oprettet offentlig administrativ myndighed  

 -  

 af praktiske grunde må have mulighed for at råde over det journaliserings- og  

 arkiveringssystem der allerede består på (hoved)arbejdspladsen, uden at  

 modtagne oplysninger herved kan anses for indgået til denne myndighed.
Det er  

 dog naturligvis herved en forudsætning at det sikres at adskillelsen fra  

 myndighedens øvrige sager er reel, og at materialet således ikke har været  

 tilgængeligt for myndighedens øvrige medarbejdere, og at det ikke afgives til  

 myndigheden.
 b) Spørgsmålet om dokumenterne er indgået "som led i administrativ  

 sagsbehandling".
Københavns Kommune har i  

 afgørelsen af 9. august 1994 og i udtalelserne af 9. september 1994 og 2.  

 januar 1995 flere gange fremhævet at det pågældende materiale ikke har været  

 undergivet almindelig sagsbehandling.
Det er således anført at dokumenterne  

 efter at have været modtaget (umiddelbart) er henlagt uden yderligere  

 behandling i direktoratet.
 I bemærkningerne til  

 forslaget om lov om offentlighed i forvaltningen (Folketingstidende 1985/86  

 tillæg A, sp. 210) er der anført følgende om betingelserne for at et dokument  

 kan anses som værende undergivet administrativ sagsbehandling:
 "...
 Uden for falder således  

 dokumenter, der blot modtages til "opbevaring" (f.eks. i  

 Rigsarkivet)  

 eller alene undergives "ren teknisk" eller lignende bearbejdning  

 (stempling,  

 legalisering o.l.). Tilsvarende gælder dokumenter, der er sendt til en  

 myndighed ved en åbenbar fejltagelse, når disse ikke indgår som element i  

 myndighedens afgørelsesgrundlag.
Uden for falder endvidere  

 andet "papirmateriale" som f.eks. undervisningsmateriale, kort,  

 bøger, brochurer, selv om det produceres eller anvendes af offentlige  

 myndigheder.
Indgår et sådant materiale derimod f.eks. i en klagesag over den  

 pågældende myndighed, vil det normalt på det grundlag blive omfattet af  

 retten  

 til aktindsigt i den pågældende klagesag.
Om dokumentbegrebets nærmere  

 afgrænsning henvises til bemærkninger til §§ 5-6, samt til udvalgets  

 overvejelser s. 160ff i betænkningen." I betænkning nr. 857/1978, s.  

 160, anføres bl.a. følgende om hvilke dokumenter der bør være omfattet af  

 loven:
 "...
For det første må  

 bestemmelsen - ligesom loven i almindelighed - antages at bygge på en  

 forudsætning om, at dokumenter kun bliver undergivet aktindsigt efter loven,  

 såfremt de modtages af eller afsendes fra en forvaltningsmyndighed som led i  

 en  

 administrativ sagsbehandling.
Med denne begrænsning af lovens rækkevidde har  

 det navnlig været tanken at afskære aktindsigt med hensyn til dokumenter, der  

 blot opbevares eller befordres af en forvaltningsmyndighed eller alene gøres  

 til genstand for en teknisk bearbejdning af myndigheden.
Det gælder således  

 også for egentlige dokumenter, at de skal have karakter af aktstykker for at  

 blive omfattet af loven, sml. ovenfor under 1 om det beslægtede problem med  

 hensyn til andre genstande end skriftstykker i traditionel forstand.
At eksempelvis dokumenter,  

 der af private indleveres til postbesørgelse hos postvæsenet, ikke bør være  

 omfattet af loven, er da også efter udvalgets opfattelse indlysende.
Det  

 samme  

 gælder imidlertid ligeledes dokumenter, der af private indleveres til  

 opbevaring  

 i det offentliges arkiver m.v. - ofte med klausuler om hemmeligholdelse i en  

 kortere eller længere årrække.
Såfremt offentlighedsloven blev gjort  

 anvendelig  

 på private arkivalier, måtte det befrygtes, at indlevering af sådanne  

 dokumenter i en række tilfælde ville blive undladt til skade navnlig for  

 forskningen.
Heller ikke i tilfælde, hvor dokumenter alene indleveres til  

 forvaltningsmyndigheder med henblik på en teknisk eller anden dermed  

 ligestillet bearbejdning, såsom stempling, legalisering o.lign., bør de være  

 undergivet aktindsigt.
..." Som det fremgår er der snævre  

 grænser for hvilke dokumenter der ikke er omfattet af bestemmelsen, og på  

 baggrund af forarbejderne må det efter min opfattelse lægges til grund at den  

 nævnte passus i § 4, stk. 1, - om at dokumenterne skal være indgået til  

 myndigheden "som led i administrativ sagsbehandling i forbindelse med  

 dens  

 virksomhed" - kun udeholder dokumenter som ikke er tillagt eller kan  

 tillægges betydning for myndighedens administrative virksomhed på området.  

 Det  

 skal med andre ord typisk være dokumenter hvis indhold er myndighedens  

 almindelige løbende administrative virksomhed helt uvedkommende.
På den baggrund kan der efter  

 min opfattelse vanskeligt argumenteres for at dokumenter vedrørende Ørestaden  

 - herunder vedrørende udskrivelsen af arkitektkonkurrencen - isoleret set kan  

 udeholdes på baggrund af dette led i offentlighedslovens § 4, stk. 1.  

 Kommunen  

 ejer 55% af interessentskabet, og kommunen har naturligvis en væsentlig  

 interesse i alle spørgsmål om planlægning af Ørestaden og de tilhørende bane-  

 og vejanlæg.
Jeg mener derfor at det afgørende for aktindsigtsspørgsmålet er  

 om materialet efter retningslinierne ovenfor under a) har været tilgængeligt  

 i  

 kommunen for andre end dem der direkte har deltaget i  

  

 Ørestadsselskabet I/S'  

  

 (i modsætning til kommunens) arbejde i  

 sagen.
 3. Vurdering af aktindsigtsspørgsmålet for de enkelte sager/dokumenter.
 På baggrund af det jeg har  

 anført ovenfor har jeg følgende bemærkninger til spørgsmålet om aktindsigt i  

 de dokumenter der er omtalt i kommunens udtalelse af 2. januar 1995, og som  

 jeg  

 har haft lejlighed til at gennemse.
 a) Ifølge Københavns Kommunes  

 oplysninger er der på sagen ét dokument vedrørende udskrivning af  

 idékonkurrencen for Ørestaden og på sagen fire dokumenter om konkurrencens  

 udskrivning til og med orientering om offentliggørelsen af idékonkurrencen  

 den  

 13. april 1994.
Jeg må på baggrund af  

 kommunens oplysninger gå ud fra at de pågældende sager er blevet opbevaret  

 sammen med plan- og ejendomsdirektoratets øvrige sager, og at der ikke er  

 taget  

 særlige forholdsregler for at sikre at kun personer med hverv i  

 Ørestadsselskabet  

 I/S havde adgang til dokumenterne.
På den baggrund er der efter min  

 opfattelse  

 ikke på grundlag af offentlighedslovens § 4, stk. 1, mulighed for at undtage  

 dokumenterne i disse sager fra aktindsigt.
I bestemmelsens forstand må  

 dokumenterne siges at være indgået til Københavns Kommune som led i  

 administrativ sagsbehandling, jf. det jeg har anført ovenfor under afsnit 2.  

 For så vidt angår disse dokumenter er jeg således ikke enig i den afgørelse  

 kommunen traf den 9. august 1994, og dermed ikke i Indenrigsministeriets  

 udtalelse af 27. oktober 1994.
 Jeg har gjort  

 Indenrigsministeriet bekendt med min opfattelse og henstillet til ministeriet  

 at foranledige at Københavns Kommune træffer en ny afgørelse vedrørende Deres  

 anmodning om aktindsigt på baggrund af det jeg har anført.
b) Plan- og  

 Ejendomsdirektoratets sag PD 3 er opbevaret adskilt fra Plan- og  

 Ejendomsdirektoratets øvrige sager og har alene kunnet rekvireres af arkitekt  

 (H), jf. oplysningerne i kommunens udtalelse af 2. januar 1995. Dokumenterne  

 i sagen består fortrinsvis af mødeindkaldelser, dagsordener og referater fra  

 bestyrelsesmøder i Ørestadsselskabet I/S.
Det fremgår endvidere heraf at (H)  

 har fungeret som sekretær for overborgmesteren i dennes egenskab af  

 næstformand for bestyrelsen.
På den baggrund er det min opfattelse at denne  

 sag har været holdt adskilt fra andre sager i kommunen og har været  

 utilgængelig for kommunens øvrige medarbejdere på en sådan måde, at sagens  

 dokumenter ikke kan siges at være indgået til Københavns Kommune som  

 forvaltningsmyndighed.
Jeg kan derfor ikke kritisere at Indenrigsministeriet  

 har tiltrådt at Københavns Kommune ikke har givet aktindsigt i dokumenterne i  

 denne sag.
