Betænkning afgivet af Skatteudvalget den  

 26. april 2000 Betænkning over Forslag til  

 folketingsbeslutning om forhøjelse af det skattefri bundfradrag for  

 ydelser fra godkendte fonde m.v., hvis formål det er at støtte  

 socialt eller sygdomsbekæmpende arbejde [af Flemming Hansen (KF) og Mariann&nb  

 sp;Fischer Boel (V) m.fl.] Udvalget har behandlet beslutningsforslaget i nogle  

 møder og har herunder stillet spørgsmål til  

 skatteministeren, som denne har besvaret skriftligt.
 Et af udvalgets spørgsmål og skatteministeren  

 besvarelse heraf er optrykt som bilag til betænkningen.
 Herefter indstiller et flertal (Venstres, Det  

 Konservative Folkepartis, Dansk Folkepartis, Centrum-Demokraternes,  

 Kristeligt Folkepartis og Frihed 2000 s medlemmer af udvalget) forslaget til  

 folketingsbeslutning til  vedtagelse uændret.
 Et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 indstiller forslaget til folketingsbeslutning til forkastelse.
Jens Peter Vernersen (S) nfmd.  

  Carsten Koch (S)  Anna-Marie Hansen (S)  

  Erik Mortensen (S)  Hugo Sørensen (S)  

 Aage Frandsen (SF)  Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  Mariann Fischer Boel (V)  

 fmd.  Svend Aage Jensby (V)  

 Flemming Kofod-Svendsen (KRF)  Flemming Hansen (KF)  

  Brian Mikkelsen (KF)  Klaus Kjær (DF)  

  Kim Behnke (FRI) Bilag Spørgsmål 1 samt ministerens svar  

 herpå Spørgsmålet og svaret er optrykt efter  

 ønske fra Socialistisk Folkepartis medlem af udvalget.
 Spørgsmål 1:
Hvilke oplysninger kan ministeren give om behovet for at  

 kunne støtte med ydelser over 10.000 kr., herunder set fra de sociale  

 fonde, stiftelser og foreninger m.v.s og modtagernes side? Svar:
 Under det forberedende lovarbejde i forbindelse med den  

 fordobling af det skattefri bundfradrag, der fandt sted ved vedtagelsen af L  

 44 (lov nr. 946 af 20. december 1999), søgte Skatteministeriet ud over  

 oplysninger om størrelsen af ydelserne fra de godkendte fonde m.v.,  

 antallet af modtagere af ydelserne og formålet med ydelserne at  

 fremskaffe oplysninger om, i hvilket omfang og af hvilken  

 størrelsesorden der er behov i form af ydelser fra de godkendte fonde  

 m.v.
 Som det fremgår af mine besvarelser af  

 Skatteudvalgets spørgsmål 1-6 under behandlingen af L 44, som  

 disse også fremgår af B 97 - bilag 1, har hverken Told- og  

 Skattestyrelsen eller Socialministeriet kendskab til materiale, der kan  

 bringe klarhed over antallet af modtagere af de omhandlede ydelser eller  

 størrelsen af ydelserne m.v.
 Efter de oplysninger, som Socialministeriet fremkom med  

 sammenholdt med Den Sociale Sikringsstyrelses liste over de godkendte fonde,  

 må man dog formode, at der for mange af de godkendte fondes vedkommende  

 er tale om små fonde af ældre dato, der med et meget  

 begrænset kapitalgrundlag, som »tiden er  

 løbet fra«, kun er i stand til at uddele  

 ganske beskedne støttebeløb.
Ved indførelsen af det skattefri bundfradrag i 1987  

 fandt man således under folketingsbehandlingen, at det oprindeligt  

 foreslåede bundfradrag på 8.000 kr. var for stort, og at et  

 bundfradrag på 5.000 kr. var rigeligt til at opfylde formålet med  

 skattefriheden.
Dette var baseret på en vurdering af det behov, der var  

 hos de uddelende fonde og modtagerne af ydelserne.
 Med den fordobling af bundfradraget, der er sket så  

 sent som i december 1999, som langt overstiger det beløb, en ren  

 pristalsregulering ville have indebåret, må jeg formode, at  

 behovet i langt de fleste tilfælde vil være opfyldt med det  

 nuværende bundfradrag på 10.000 kr.
 Med baggrund i de stillede spørgsmål, hvor vi  

 må konstatere, at der stort set ikke eksisterer tilgængelig  

 oplysning, der kan belyse området, har jeg til hensigt at foranledige  

 foretaget en stikprøvevis undersøgelse af de beløb, der  

 traditionelt udloddes af de godkendte fonde for her igennem at forsøge  

 at få skabt et vist overblik over de nuværende behov i forhold  

 til den gældende beløbsgrænse.
