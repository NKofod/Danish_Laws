 I henhold til § 35, jfr. § 34, § 49, § 73, § 74 og § 84 i lov nr. 681 af  

 23. december 1975 om arbejdsmiljø fastsættes følgende:
Område § 1.  Bekendtgørelsen omfatter beklædte elektroder til  

 manuel lysbuesvejsning og stativsvejsning af ulegeret stål (elektroder  

 svarende til DS 317.1), stativsvejseelektroder, indtrængningselektroder  

 (dybsvejseelektroder) samt elektroder til svejsning af legeret stål og alle  

 andre metaller.
Klassificerering, prøvning og mærkning § 2.  Leverandører af svejseelektroder omfattet af § 1  

 skal sørge for, at elektroderne er klassificeret og mærket efter reglerne i  

 §§ 3-5, inden de leveres.
 § 3.  Elektroder skal inddeles i røgklasser efter  

 deres nominelle hygiejniske luftbehov (NHL m3/h) på følgende måde:
Røgklasse 1 NHL mindre end 3000 2 3000 mindre eller lig NHL mindre end 7500 3 7500 mindre eller lig NHL mindre end 15000 4 15000 mindre eller lig NHL mindre end 35000 5 35000 mindre eller lig NHL mindre end 60000 6 60000 mindre eller lig NHL mindre end 100000 7 100000 mindre eller lig NHL Røgklasse 1 angiver den mindste og røgklasse 7 den kraftigste  

 røgudvikling.
 Stk. 2.  Det nominelle hygiejniske luftbehov angiver den  

 luftmængde, der teoretisk er nødvendig til fortynding af røgen ved uafbrudt  

 svejsning (100 pct. intermittens), og den maksimale strømstyrke, der er  

 angivet af elektrodefabrikanten, hvis den hygiejniske grænseværdi ikke skal  

 overskrides.
 § 4.  Røgklassificering af elektroder skal udføres af  

 et autoriseret prøvningsinstitut efter retningslinjer udstedt af direktøren  

 for arbejdstilsynet.
Stk. 2.  Direktøren for arbejdstilsynet afgør, om  

 røgklassificering efter udenlandske normer kan accepteres i Danmark.
Regler  

 om stikprøvekontrol, herunder omfang, hyppighed og prøvningsinstitut,  

 fastsættes af direktøren for arbejdstilsynet.
§ 5.  Mindste emballageenhed skal mærkes med ordet  

 »røgklasse« og den pågældende elektrodes klasseciffer, beregnet ud  

 fra arbejdstilsynets liste over hygiejniske grænseværdier.
Teksthøjden skal  

 være mindst 5 mm.
 Eksempel herpå:
Røgklasse 3 Stk. 2.  Der skal på mindste emballageenhed eller i en  

 teknisk beskrivelse, som medfølger mindste emballageenhed, samt på datablad,  

 elektrodekatalog eller lignende angives følgende: a) Røgemissionen i g/h i  

 afrundede tal, jfr. nedenstående skala: 10, 15, 20, 30, 40, 60, 80, 120, 160,  

 240 g/h.
 Stk. 3.  Mindste emballageenhed skal mærkes med  

 fabrikantens eller leverandørens/importørens navn og adresse samt navn og  

 adresse på det prøvningsinstitut, der har udført prøvning, jfr. § 4, stk. 1.
Dispensation og klageadgang § 6.  Direktøren for arbejdstilsynet kan tillade  

 afvigelser fra denne bekendtgørelse, hvor særlige omstændigheder gør det  

 rimeligt og forsvarligt.
 § 7.  Efter lov om arbejdsmiljø § 81 kan  

 tilsynskredsenes afgørelser indbringes for direktøren for arbejdstilsynet  

 inden 4 uger efter, at afgørelsen er meddelt den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter lovens § 77, stk. 2, har ikke opsættende  

 virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og 2.
Straf § 8.  Overtrædelse af § 2 straffes med bøde eller  

 hæfte.
 Stk. 2.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
Ikrafttræden § 9.  Bekendtgørelsen træder i kraft den 1. april  

 1980.
