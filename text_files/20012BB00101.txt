Fremsat den 18. april 2002 af  

 Morten Homann (SF),  

 Aage Frandsen (SF) og Villy Søvndal (SF) Forslag til folketingsbeslutning om øget byggeri af ungdomsboliger Folketinget opfordrer regeringen til at sikre byggeri af 2.000 ungdomsboliger hvert år i perioden  

 2003-2005 gennem bindende aftaler med Århus Kommune, Odense Kommune,  

 Aalborg Kommune samt kommunerne i hovedstadsområdet og at sikre en fuld statslig refusion af de kommunale udgifter til dette  

 byggeri.
 Såfremt regeringen ikke kan indgå i  

 sådanne aftaler med kommunerne, opfordres regeringen til at  

 fremsætte de nødvendige lovforslag for Folketinget.
Bemærkninger til forslaget I løbet af de sidste mange år  

 har der vist sig en kolossal mangel på ungdomsboliger, særlig i  

 de store uddannelsesbyer, hvor ventelisterne kan nå op på flere  

 tusinde boligsøgende.
Selv om der mange steder er blevet bygget flere  

 boliger i løbet af 1990 erne, har udviklingen generelt ikke kunnet  

 følge med efterspørgslen.
Særlig i  

 hovedstadsområdet (Københavns Kommune, Frederiksberg Kommune,  

 Københavns Amt, Roskilde Amt og Frederiksborg Amt) anses mangelen for  

 at være akut, da der her alene anslås at mangle op mod 3.000  

 boliger.
 Resultatet er både en meget lav boligstandard for  

 mange unge, et større frafald i uddannelsessystemet og nærmest  

 lovløse tilstande på boligmarkedet.
 Dette beslutningsforslag opfordrer på denne baggrund  

 regeringen til at iværksætte et byggeri af 2.000 nye  

 ungdomsboliger hvert år i perioden 2003-2005. Det er vel at mærke  

 et byggeri, der ligger ud over det, der allerede i dag er besluttet bygget,  

 hvor det budgetterede antal i finansloven for 2002 lyder på 500 boliger  

 hvert år.
Det er at foretrække, hvis målet kan nås  

 gennem aftaler mellem regeringen og de store uddannelsesbyer, og regeringen  

 opfordres til aktivt at opnå sådanne aftaler.
Men kan det ikke  

 nås ad denne vej, opfordres regeringen til at fremlægge de  

 nødvendige lovinitiativer for Folketinget.
Det vigtigste er, at  

 problemet med ungdomsboligmangelen bliver løst.
 Regeringen opfordres endvidere til at sikre, at  

 udbygningen finansieres af staten, f.eks. gennem refusion af udgifterne til  

 den kommunale grundkapital.
 Endelig opfordres regeringen til at se  

 hovedstadsområdet som en helhed, hvor kommunerne i fællesskab  

 skal løse mangelen på boliger til unge.
Skriftlig fremsættelse Morten Homann Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om øget byggeri  

 af ungdomsboliger.
(Beslutningsforslag nr.
B 101).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
