(Reservedyrlægers spisepauser) Til overdyrlægerne ved fjerkræslagterierne.
 Efter bemyndigelse fra landbrugsministeriet meddeles, at der for såvel  

 fastlønnede som timelønnede reservedyrlæger fremtidig gælder følgende regler  

 for spisepauser.
Reservedyrlægen kan i almindelighed forlade slagteriet i de forud  

 fastsatte spisepauser på en halv times varighed eller derover.  

 Reservedyrlægen skal dog forblive på slagteriet i sådanne pauser, såfremt  

 overdyrlægen af hensyn til kontrolarbejdet stiller krav om, at dyrlægen er  

 til rådighed.
I så fald medregnes spisepausen ved opgørelsen af den daglige  

 arbejdstid.
Pauser under 1/2 time medregnes.
 P.V.V.
