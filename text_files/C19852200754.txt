(Til Forskningssekretariatet) Forskningssekretariatet har i skrivelse af 13. august 1984, j.nr.  

 120/60-0, anmodet om oplysning om den rette aflønning af  

 forskningsprofessorer, lønnen for professorer i lønramme 37 med sædvanlige  

 tillæg (dels det generelle tillæg til lønramme 37 og dels et særligt tillæg  

 på 21.925 kr. i grundbeløb pr. 1. april 1981), idet man er i tvivl om  

 reguleringen af det særlige tillæg.
 I denne anledning skal undervisningsministeriet meddele, at det særlige  

 tillæg reguleres som angivet i tabel 1 (oversigt over visse tillæg til  

 overenskomstansatte samt særlige og generelle tillæg til  

 tjenestemandslønninger) i finansministeriets lønoversigter, og at tillægget  

 pr. 1. oktober 1984 udgør i alt 29.381,62 kr.
Til forskningsprofessorer, der ikke har tjenestefrihed fra en  

 tjenestemandstilling, ydes som bidrag til pensionering et beløb, der svarer  

 til 15 procent af den pensionsgivende løn for tjenestemandsansatte  

 professorer.
Pensionsbidraget indbetales til vedkommende pensionskasse eller  

 til en under forsikringsrådets tilsyn stående pensionskasse eller  

 forsikringsmæssig pensionsordning, som giver adgang til, at de indbetalte  

 pensionsbidrag kan overføres til en offentlig eller under tilsyn stående  

 pensionsordning.
 P.m.v.
 e.b.
G.
Malling eksp.sekr.
