 I medfør af kapitel 3 samt § 149, stk. 8, i lov nr. 252 af 10. juni 1960  

 om luftfart fastsættes følgende:
 § 1.  Et luftfartøj kan ikke anses for luftdygtigt,  

 medmindre det er konstrueret, bygget og har flyveegenskaber i  

 overensstemmelse med forskrifter, godkendt af luftfartsvæsenet eller  

 forskrifter, godkendt af udenlandsk luftfartsmyndighed og akcepteret af  

 luftfartsvæsenet.
 Stk. 2.  For så vidt angår instrumenter og andet udstyr  

 i luftfartøjer, der anvendes til offentlig lufttrafik, gælder foruden de i  

 stk. 1 nævnte bestemmelser de til enhver tid fastsatte driftsforskrifter for  

 henholdsvis regelmæssig og ikke-regelmæssig offentlig lufttrafik.
 Stk. 3.  For luftfartøjer, der ikke omfattes af de  

 nævnte driftsforskrifter, fastsætter luftfartsvæsenet under hensyn til  

 luftfartøjets anvendelse, hvilke instrumenter og andet udstyr, der skal  

 forefindes ombord.
 § 2.  Når det ved besigtigelse eller på anden er  

 godtgjort, at et luftfartøj tilfredsstiller de i § 1 nævnte krav til  

 luftdygtighed, udsteder luftfartsvæsenet luftdygtighedsbevis.
Stk. 2.  Luftdygtighedsbevis gælder i 12 måneder.  

 Luftfartsvæsenet kan dog i særlige tilfælde fastsætte en anden  

 gyldighedsperiode.
Har luftfartsvæsenet påtaget sig at føre kontinuerligt  

 tilsyn med et luftfartøj, kan luftdygtighedsbeviset gøres gyldigt indtil  

 videre.
Gyldighedsperioden skal i alle tifælde fremgå af beviset.
 Stk. 3.  Luftdygtighedsbevis fornyes på begæring, når  

 det ved besigtigelse eller på anden måde er godtgjort, at luftfartøjet  

 fremdeles er luftdygtigt.
 Stk. 4.  Under hensyn til det enkelte luftfartøjs  

 konstruktion, bygning, udstyr og flyveegenskaber kan luftfartsvæsenet  

 foreskrive, at luftfartøjet kun må anvendes til luftfart af en bestemt art  

 eller inden for et bestemt område.
 § 3.  Ethvert mekanisk drevet luftfartøj skal have en  

 til luftdygtighedsbeviset knyttet flyvehåndbog.
 Stk. 2.  Oplysning om eventuelle begrænsninger i  

 luftfartøjets anvendelse i medfør af § 2, stk. 4, skal indføres i  

 flyvehåndbogen, der tillige skal indeholde nærmere bestemmelser om, hvad der  

 med hensyn til luftfartøjets brug - bortset fra bestemmelser om dettes  

 vedligeholdelse - må iagttages, for at luftfartøjet kan anses for  

 luftdygtigt.
 Stk. 3.  De nærmere regler for flyvehåndbogens indhold  

 og udformning fastsættes af luftfartsvæsenet.
 § 4.  For ethvert luftfartøj skal forefindes en  

 vedligeholdelseshåndbog.
 Stk. 2.  Vedligeholdelseshåndbogen skal indeholde  

 sådanne nærmere bestemmelser med hensyn til vedligeholdelsen af luftfartøjet,  

 dets instrumenter og andet udstyr, som skal iagttages, for at luftfartøjet  

 til enhver tid kan anses for luftdygtigt.
 Stk. 3.  De nærmere regler for  

 vedligeholdelseshåndbogens indhold og udformning fastsættes af  

 luftfartvæsenet.
§ 5.  For ethvert luftfartøj, som benyttes til  

 luftfart efter luftfartloven, skal der foreligge en attest vedrørende  

 fartøjets vedligeholdelse, udfærdiget af en af luftfartsvæsenet godkendt  

 person.
Dette gælder dog ikke for luftfartøjer, der udelukkende anvendes til  

 privatflyvning eller i øvrigt til sådan luftfart, at attest vedrørende  

 vedligeholdelsen efter luftfartsvæsenets skøn er ufornøden.
 Stk. 2.  De nærmere regler for udfærdigelse af attester  

 vedrørende vedligeholdelsen fastsættes af luftfartsvæsenet.
 § 6.  Findes et luftfartøj ved besigtigelse ikke  

 luftdygtigt, kan luftfartsvæsenet eller den, der på dettes vegne foretager  

 besigtigelsen, tage luftdygtighedsbevis i forvaring.
 § 7.  Luftdygtighedsbevis bliver ugyldigt, dersom der  

 på et luftfartøj og/eller dets udstyr foretages ændring, der har betydning  

 for luftfartøjets luftdygtighed, medmindre luftfartsvæsenets tilladelse forud  

 er indhentet.
Stk. 2.  Til luftfartsvæsenet skal i øvrigt snarest  

 anmeldes enhver omstændighed, der har betydning for luftdygtigheden, hvad  

 enten det drejer sig om beskadigelse af eller fejl ved luftfartøjet, herunder  

 dets motorer, propeller med tilhørende installationer, installationer i  

 øvrigt, styreorganer, bærende elementer, instrumenter og andet udstyr, eller  

 der er tale om andre forhold, såsom unormale flyveegenskaber, vibrationer  

 m.v.
På grundlag af anmeldelsen kan luftfartsvæsenet erklære  

 luftdygtighedsbeviset for ugyldigt.
 Stk. 3.  Med hensyn til de i § 8, stk. 2, omhandlede  

 skader gælder anmeldelsespligten i henhold til stk. 2 dog kun, såfremt dette  

 bestemmes af luftfartsvæsenet.
 § 8.  Når et luftfartøj eller dets udstyr har lidt  

 skade, som åbenbart har betydning for luftdygtigheden, bliver  

 luftdygtighedsbeviset ugyldigt.
 Stk. 2.  Ugyldigheden vedvarer, for så vidt angår  

 skader, der kan udbedres ved udskiftning med godkendte reservedele eller i  

 øvrigt ved rutinemæssige foranstaltninger, indtil skaderne er udbedret af  

 dertil af luftfartvæsenet godkendte personer eller virksomheder.
 Stk. 3.  For så vidt angår andre skader end de i stk. 2  

 nævnte, vedvarer ugyldigheden, indtil skaderne er udbedret efter aftale med  

 luftfartsvæsenet.
 Stk. 4.  Hvorvidt skaden er af den i stk. 2 eller stk. 3  

 omhandlede art, afgøres af luftfartsvæsenet.
 Stk. 5.  Om fornødent kan yderligere forskrifter  

 angående ugyldigheden af luftdygtighedsbevis fastsættes af luftfartsvæsenet.
§ 9.  Et luftfartøj, for hvilket luftfartsvæsenet i  

 medfør af luftfartslovens § 30 har gjort undtagelse fra bestemmelserne i  

 lovens kapitel 3 og i nærværende bekendtgørelse, må alene medtages det  

 personel, som er fornødent for flyvningens udførelse.
Luftfartøjets ejer  

 eller bruger skal i øvrigt følge de anvisninger, der i hvert enkelt tilfælde  

 måtte blive givet af luftfartsvæsenet.
 § 10.  Fremstilling her i landet af luftfortøjer, der  

 skal indregistreres i Danmark, eller for hvilke der skal udstedes dansk  

 luftdygtighedsbevis, skal, medmindre luftfartsvæsenet i det enkelte tilfælde  

 bestemmer andet, foregå på virksomheder, der er godkendt af luftfartsvæsenet.
 Stk. 2.  Det samme gælder for fremstilling af  

 luftfartøjsmateriel, herunder tilbehør og reservedele, der skal anvendes i de  

 i stk. 1 nævnte luftfartøjer, eller om hvis egnethed der skal udstedes  

 særskilt dansk erklæring.
Stk. 3.  Vedligeholdelse af dansk indregistreret  

 luftfartøj i henhold til dettes vedligeholdelseshåndbog samt reparation og  

 ændring af sådant luftfartøj skal foretages eller forestås af en dertil af  

 luftfartsvæsenet godkendt person eller virksomhed.
Luftfartsvæsenet kan i  

 særlige tilfælde tillade, at de omhandlede arbejder i udlandet udføres af  

 andre.
Stk. 4.  Vedligeholdelse, reparation og ændring af det  

 til dansk indregistreret luftfartøj hørende materiel, som har betydning for  

 luftdygtigheden, skal foretages eller forestås af en dertil af  

 luftfartsvæsenet godkendt virksomhed.
Luftfartsvæsenet afgør i  

 tvivlstilfælde, hvilket luftfartøjsmateriel, der har betydning for  

 luftdygtigheden.
 Stk. 5.  De nærmere regler for godkendelse af de i stk.  

 1, 3 og 4 nævnte virksomheders tekniske organisation fastsættes af  

 luftfartsvæsenet.
 Stk. 6.  Den, som ønsker godkendelse til som  

 enkeltperson at foretage eller forestå de i stk. 3 omhandlede arbejder, skal,  

 medmindre luftfartsvæsenet i det enkelte tilfælde bestemmer andet, være i  

 besiddelse af certifikat som flyvemekaniker.
 § 11.  Overtrædelse af bestemmelserne i nærværende  

 bekendtgørelse straffes med bøde, medmindre strengere straf er forskyldt  

 efter lov om luftfart.
 § 12.  Nærværende bekendtgørelse træder i kraft den 1.  

 januar 1965. Samtidig ophæves bekendtgørelse nr. 312 af 24. november 1930 om  

 udfærdigelse af et nyt reglement B til anordning om luftfart af 11. september  

 1920.
 Ministeriet for offentlige arbejder, den  

 27. november 1964.
 Kai Lindberg.
 /Lindtner.
