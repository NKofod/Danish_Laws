Nr LSF 75 Forslag til Lov om universiteter m.fl. (universitetsloven) Fremsat af undervisningsministeren (Bertel Harder) den 28. oktober 1992 Vedtaget ved tredjebehandling den 18. december 1992 Lov nr. 1089 af 23/12/1992 Kapitel 1 Almindelige bestemmelser § 1. Loven gælder for universiteter og andre højere  

 uddannelsesinstitutioner under Undervisnings- og Forskningsministeriet.
Stk. 2. En højere uddannelsesinstitution har til opgave inden for  

 sine fagområder at drive forskning og give videregående uddannelse indtil det  

 højeste videnskabelige niveau.
Den skal endvidere værne om forskningsfriheden  

 og bidrage til at udbrede kendskab til videnskabens arbejdsmetoder og  

 resultater.
 Stk. 3. En højere uddannelsesinstitution beslutter, hvilke  

 uddannelser den vil udbyde, og hvilke studerende den vil optage, jf. dog § 2,  

 stk. 4, og § 9, stk. 5. Institutionens udbud skal godkendes af undervisnings-  

 og forskningsministeren.
 Stk. 4. En højere uddannelsesinstitution træffer selv afgørelse om  

 den forskning, der skal drives.
 Stk. 5. Institutionens forelæsninger og mundtlige eksaminer er  

 offentlige med de begrænsninger, der fastsættes af institutionen selv.
 § 2. Undervisnings- og forskningsministeren fastsætter regler om  

 uddannelserne og om adgang til uddannelserne.
 Stk. 2. Undervisnings- og forskningsministeren kan fastsætte  

 regler om:
 1) Kvalitetskontrol, herunder censorinstitutionen.
 2) Erhvervelse af doktorgrader.
 3) Ansættelse af lærere og videnskabelige medarbejdere.
 4) Klager til institutionen fra de studerende, herunder om klagefrist, i  

 forbindelse med eksaminer og prøver.
5) Tilskud og lokaler til de studerendes organisationer.
Tilskud gives på  

 grundlag af studentergruppernes andel af de samlede afgivne studenterstemmer  

 til valg til konsistorium.
 Stk. 3. Før undervisnings- og forskningsministeren fastsætter  

 regler i henhold til stk. 1 og 2, skal de institutioner, der er berørt af  

 reglerne, have lejlighed til at udtale sig, hvis forslagene ikke hidrører fra  

 disse.
 Stk. 4. Undervisnings- og forskningsministeren kan begrænse en  

 institutions udbud af og optagelse til uddannelser, hvis uddannelsernes  

 kvalitet og faglige niveau ikke svarer til kravene i uddannelsesreglerne, jf.  

 stk. 1.
Kapitel 2 Styrelsesregler Konsistorium § 3. Konsistorium er institutionens øverste kollegiale organ.  

 Konsistorium varetager institutionens interesser som uddannelses- og  

 forskningsinstitution og fastlægger retningslinjer for dens langsigtede  

 virksomhed og udvikling.
 Stk. 2. Konsistorium godkender:
 1) Institutionens organisation, herunder fakultets- og institutstrukturen.
 2) Institutionens budget.
3) Forslag til statut.
I statutten fastsættes de nærmere regler om  

 institutionens styrelse, de kollegiale organers virksomhed, regler om valg  

 m.v.
Valgmåderne skal fastsættes med henblik på at sikre en rimelig  

 repræsentation af mindretalsgrupper.
Hvis det i statutten fastlægges, at  

 deltidsansatte medarbejdere har stemmeret og er valgbare til konsistorium og  

 fakultetsråd, kan det samtidig besluttes, at Ph.D.-studerende i denne  

 relation er at betragte som deltidsansatte.
 Stk. 3. Konsistorium har i øvrigt ret til at udtale sig i alle  

 sager af væsentlig betydning for institutionens organisation og virksomhed og  

 har pligt til at drøfte de forhold, rektor forelægger.
 Stk. 4. Konsistorium, der består af 1 formand og 14 medlemmer,  

 sammensættes på følgende måde:
 1) Rektor er født formand.
2) 2 udefra kommende medlemmer, som udpeges af henholdsvis  

 Forskningspolitisk Råd og af formændene for uddannelsesrådene.
Medlemmerne  

 skal være sagkyndige i spørgsmål vedrørende forskning og højere uddannelser.
3) 5 medlemmer som repræsentanter for ledelsen.
Dekaner er, hvor sådanne  

 findes, fødte medlemmer på ledelsessiden.
 4) 2 medlemmer som repræsentanter for de videnskabelige medarbejdere og  

 lærere.
 5) 2 medlemmer som repræsentanter for det teknisk-administrative  

 personale.
 6) 3 medlemmer som repræsentanter for de studerende.
 Stk. 5. Ved stemmelighed er formandens stemme udslaggivende.
Rektor § 4. Hver institution ledes af en rektor.
Denne træffer afgørelse  

 i alle sager, jf. dog § 3, stk. 1 og 2, § 5, stk. 1 og 2, § 6, stk. 2, § 7,  

 stk. 2 og 4, og § 8, stk. 4-6.
 Stk. 2. Rektor fastsætter nærmere regler om disciplinære  

 foranstaltninger over for de studerende.
Stk. 3. Rektor kan i særlige tilfælde og efter § 5, stk. 3,  

 beslutte, at der inden valgperiodens udløb skal udskrives nyvalg til  

 dekanhverv, fakultetsråd, institutbestyrelse og studienævn.
Rektor kan  

 endvidere i særlige tilfælde overtage konsistoriums, fakultetsråds,  

 institutbestyrelsers og studienævns opgaver, hvorved § 3, stk. 1 og 2, § 5,  

 stk. 1 og 2, § 7, stk. 2, og § 8, stk. 4-6, fraviges.
Stk. 4. Rektor vælges blandt professorer og heltidsansatte  

 lektorer.
Valget sker efter regler, der fastsættes i statutten.  

 Stemmeberettigede til rektorvalg er medarbejdere med hovedstilling på  

 institutionen og studerende på institutionen i forholdet 3 til 1, dog således  

 at de videnskabelige medarbejderes stemmeandel udgør mindst 50 pct.
Rektor  

 vælges for en 4-årig periode.
I statutten fastsættes, hvorvidt og hvor mange  

 gange genvalg kan finde sted.
 Stk. 5. Rektor udskriver inden valgperiodens udløb nyvalg til  

 rektorhvervet, hvis alle øvrige medlemmer af konsistorium indstiller dette.
 Stk. 6. Undervisnings- og forskningsministeren kan i særlige  

 tilfælde beslutte, at der inden valgperiodens udløb skal udskrives nyvalg til  

 rektorhvervet.
Fakultetsråd § 5. Opdeles institutionen i flere hovedområder, vælges for hvert  

 hovedområde et fakultetsråd, som varetager hovedområdets faglige interesser.  

 Fakultetsrådet godkender hovedområdets udviklingsplan og budget inden for de  

 rammer, konsistorium har fastlagt.
Rådet har ret til at udtale sig i alle  

 sager af væsentlig betydning for hovedområdet samt i sager, der vedrører  

 forholdet mellem 2 eller flere faggrupper eller mellem institutter og  

 studienævn inden for hovedområdet.
 Stk. 2. Fakultetsrådet har i øvrigt følgende opgaver:
 1) Godkendelse af studieordninger.
 2) Nedsættelse af sagkyndige udvalg, der skal bedømme videnskabelige  

 arbejder med henblik på erhvervelse af Ph.D.- og doktorgrader.
 3) Tildeling af Ph.D.- og doktorgrader.
 4) Indstilling til rektor om sammensætningen af sagkyndige udvalg, der  

 skal bedømme ansøgere til videnskabelige stillinger.
 Stk. 3. Hvis mindst 3/4 af fakultetsrådets medlemmer mener, at  

 dekanen i væsentligt omfang ikke handler i overensstemmelse med de  

 beslutninger, der er truffet efter stk. 1, kan det indstille til rektor, at  

 dekanens hverv bringes til ophør.
 Stk. 4. På institutioner, der udelukkende uddanner og forsker  

 inden for eet hovedområde, varetages opgaverne af konsistorium.
 Stk. 5. Fakultetsrådet, der består af en formand og indtil 14  

 medlemmer, sammensættes på følgende måde:
 1) Dekanen er født formand.
2) 2 udefra kommende medlemmer, som skal udpeges af henholdsvis  

 forskningsrådet og af uddannelsesrådet inden for hovedområdet.
Medlemmerne  

 skal være sagkyndige inden for det pågældende hovedområdes uddannelser og  

 forskning.
 3) Øvrige medlemmer skal være repræsentanter for de videnskabelige  

 medarbejdere og lærere, repræsentanter for de teknisk-administrative  

 medarbejdere og de studerende i forholdet 2 til 1 til 1.
 Stk. 6. Ved stemmelighed er formandens stemme udslaggivende.
Dekaner § 6. Ved institutioner med flere hovedområder, vælges en leder  

 (dekan) for hvert hovedområde.
Dekanen varetager efter bemyndigelse fra  

 rektor og efter retningslinjer fastlagt af fakultetsrådet den daglige ledelse  

 af hovedområdet.
 Stk. 2. Dekanen kan i særlige tilfælde og efter §§ 7, stk. 8, og  

 8, stk. 8, beslutte, at der inden valgperiodens udløb skal udskrives nyvalg  

 til institutleder- og studielederhvervet.
Stk. 3. Dekanen vælges blandt professorer og heltidsansatte  

 lektorer ved hovedområdet.
Valget sker efter regler, der fastsættes i  

 statutten.
Stemmeberettigede til dekanvalg er medarbejdere med hovedstilling  

 på hovedområdet og studerende ved hovedområdet i forholdet 3 til 1, dog  

 således at de videnskabelige medarbejderes stemmeandel udgør mindst 50 pct.  

 Dekanen vælges for en 4-årig periode.
I statutten fastsættes, hvorvidt og  

 hvor mange gange genvalg kan finde sted.
Rektor godkender den valgte dekan.
Institutter og institutledelse § 7. Forskning og aktiviteter i tilknytning hertil ved  

 institutionen foregår normalt ved institutter.
Ved hvert institut vælges en  

 institutleder og en institutbestyrelse.
Hvis der er færre end 10  

 videnskabelige medarbejdere på instituttet, kan valg af en institutbestyrelse  

 undlades.
 Stk. 2. Bestyrelsen fastlægger generelle retningslinjer for  

 instituttets virksomhed og udvikling og godkender instituttets budget inden  

 for de rammer, fakultetsrådet har fastlagt.
Stk. 3. Institutlederen varetager efter bemyndigelse fra rektor og  

 efter retningslinjer fastlagt af bestyrelsen instituttets daglige ledelse,  

 herunder planlægning og fordeling af arbejdsopgaver.
Institutlederen kan  

 pålægge medarbejdere at løse bestemte opgaver med respekt for deres frie valg  

 af videnskabelige metoder.
Stk. 4. Institutlederen vælges blandt professorer og  

 heltidsansatte lektorer ved instituttet for normalt 3 år med mulighed for  

 genvalg.
Institutlederen vælges af alle videnskabelige medarbejdere og de  

 teknisk-administrative medarbejdere med hovedstilling ved instituttet dog  

 således, at de videnskabelige medarbejderes stemmeandel udgør mindst 50 pct.  

 Dekanen godkender den valgte institutleder.
 Stk. 5. Institutbestyrelsen, der består af en formand og 3  

 medlemmer, sammensættes på følgende måde:
 1) Institutlederen er født formand.
 2) 2 medlemmer vælges blandt professorer og heltidsansatte lektorer af  

 instituttets videnskabelige medarbejdere med hovedstilling ved instituttet.
 3) 1 medlem vælges af og blandt de teknisk-administrative medarbejdere.
 Stk. 6. På institutter med 30 videnskabelige medarbejdere og  

 derover kan institutbestyrelsen ud over formanden være på 6 medlemmer, der  

 vælges og fordeles efter samme forholdstal som i stk. 5.
 Stk. 7. Ved stemmelighed er formandens stemme udslaggivende.
 Stk. 8. Hvis mindst 2/3 af institutbestyrelsens medlemmer mener,  

 at institutlederen i væsentligt omfang ikke handler i overensstemmelse med de  

 beslutninger, der er truffet efter stk. 2, kan den indstille til dekanen, at  

 institutlederens hverv bringes til ophør.
Studienævn og studieleder § 8. For hver uddannelse eller for flere uddannelser nedsættes et  

 studienævn.
Stk. 2. Hvert studienævn består af et lige stort antal lærere og  

 studerende, i alt højst 10. Lærerne vælges for 3 år ad gangen af og blandt de  

 lærere, der underviser inden for det pågældende studienævns område.
Mindst  

 halvdelen af lærerne skal være heltidsansatte videnskabelige medarbejdere.
De  

 studerende vælges for 1 år ad gangen af og blandt de studerende, der studerer  

 inden for det pågældende studienævns område.
Studienævnet vælger af sin midte  

 blandt de heltidsansatte videnskabelige medarbejdere en formand.
 Stk. 3. Ved stemmelighed træffer fakultetsrådet afgørelsen.
 Stk. 4. Studienævnet godkender undervisningsplanen, herunder  

 rekvirering af undervisning, og udarbejder forslag til studieordning.
 Stk. 5. Institutionen skal høre studienævnet om:
 1) Forslag til uddannelsesbekendtgørelser.
 2) Forslag til generelle regler for eksamen, karaktergivning og  

 undervisning.
 3) Forhold, der i øvrigt vedrører undervisningen inden for det pågældende  

 studienævns område.
 Stk. 6. Studienævnet kan inden for de fastsatte generelle  

 retningslinjer dispensere fra uddannelsesbekendtgørelsens bestemmelser efter  

 regler fastsat heri og fra studieordningens bestemmelser inden for  

 bekendtgørelsens rammer.
Stk. 7. Formanden for studienævnet er tillige studieleder.  

 Studielederen forestår efter bemyndigelse fra rektor den praktiske  

 tilrettelæggelse af den pågældende uddannelse og disponerer de tildelte  

 undervisningsressourcer.
Dekanen godkender studielederen.
 Stk. 8. Hvis mindst 2/3 af studienævnets medlemmer bortset fra  

 formanden mener, at studielederen i væsentligt omfang ikke handler i  

 overensstemmelse med de beslutninger, der er truffet efter stk. 4, kan det  

 indstille til dekanen, at studielederens hverv bringes til ophør.
Kapitel 3 Økonomiske forhold § 9. Staten giver bevillinger til institutionens  

 undervisningsvirksomhed, til institutionens forskningsvirksomhed og til andre  

 opgaver, som er henlagt til institutionen, herunder til administration og  

 bygninger.
Stk. 2. Institutionen disponerer frit ved anvendelse af  

 bevillinger, tilskud og indtægter under eet.
Det er en betingelse, at  

 institutionen overholder bevillingsforudsætninger og disponeringsregler og  

 varetager de opgaver, der er givet bevilling til efter stk. 1.
 Stk. 3. Bevillinger til undervisningsvirksomheden fastlægges ud  

 fra takster fastsat på de årlige finanslove og antallet af årsstuderende.
 Stk. 4. Undervisnings- og forskningsministeren fastsætter regler  

 for opgørelse af antal årsstuderende.
 Stk. 5. Undervisnings- og forskningsministeren kan ved  

 fuldtidsstudier fastlægge minimums- og maksimumsrammer for den tilgang, der  

 udløser bevillinger til uddannelserne.
 Stk. 6. En institution kan for Ph.D.-studerende, hvis uddannelse  

 finansieres af eksterne midler, og for visse udenlandske studerende opkræve  

 betaling for deltagelse i undervisning og eksamen.
 Stk. 7. Undervisnings- og forskningsministeren kan fastsætte  

 regler om henlæggelse af ansvaret for bygningsforsyning og  

 bygningsforvaltning til institutionerne og i denne forbindelse fastsætte  

 regler om institutionernes kapitalforvaltning.
Stk. 8. Institutioner kan modtage tilskud fra anden side end fra  

 bevillingslovene.
Sådanne ikkestatslige tilskud kan holdes adskilt fra  

 statslige midler.
Der kan oprettes fonde og legater for sådanne  

 tilskudsmidler.
 Stk. 9. Undervisnings- og forskningsministeren kan indhente  

 oplysninger fra institutionerne til budgetteringsformål og kan bestemme, at  

 institutionerne skal anvende fælles administrative systemer.
§ 10. Undervisnings- og forskningsministeren kan ekspropriere  

 eller for så vidt angår ikkestatsejede institutioner tillade ekspropriation  

 af fast ejendom til højere uddannelsesinstitutioner.
Ekspropriation finder  

 sted efter bestemmelserne i lov om fremgangsmåden ved ekspropriation  

 vedrørende fast ejendom.
 Stk. 2. Undervisnings- og forskningsministeren kan godkende, at  

 institutionerne indgår aftaler af ikkekommerciel karakter med selvejende  

 institutioner og organisationer, der har tilknytning til institutionerne, og  

 hvis hovedformål er knyttet til institutionens formål.
Kapitel 4 Forskellige bestemmelser § 11. En institutions afgørelser efter denne lov eller efter  

 regler fastsat i medfør af loven kan for så vidt angår klager over retlige  

 spørgsmål påklages til undervisnings- og forskningsministeren, jf. dog stk.  

 2.
 Stk. 2. Undervisnings- og forskningsministeren fastsætter nærmere  

 regler om adgangen til at klage og kan herunder bestemme, at afgørelser, med  

 undtagelse af klager over retlige spørgsmål ved afgørelser om en studerendes  

 retsstilling, ikke skal kunne indbringes for ministeren.
 Stk. 3. Undervisnings- og forskningsministeren kan bestemme, at  

 afgørelser kan indbringes for en særlig klageinstans, og om klageinstansen i  

 så fald har den endelige administrative afgørelse af sagen.
 § 12. Undervisnings- og forskningsministeren kan godkende  

 undtagelser fra lovens bestemmelser efter forslag fra institutionen.
 Stk. 2. Undervisnings- og forskningsministeren kan fastsætte  

 særlige regler for institutioner eller dele heraf, der varetager særlige  

 opgaver, eller hvor særlige forhold tilsiger det.
Kapitel 5 Overgangs- og ikrafttrædelsesbestemmelser § 13. Loven træder i kraft den 1. januar 1993.
 Stk. 2. De, der var valgt til rektorer, prorektorer, dekaner og  

 prodekaner på tidspunktet for lovens ikrafttræden, fortsætter i deres hverv,  

 indtil en statut er fastsat og valg er afholdt efter denne, jf. stk. 5.
 Stk. 3. Medlemmer af kollegiale organer, studienævnsformænd,  

 institutbestyrere og fagrådsformænd fortsætter i deres hverv og træffer alene  

 de beslutninger, der er nødvendige for institutionens drift, indtil rektor i  

 samarbejde med konsistorium har fastsat en særlig valgstatut og valg er  

 afholdt efter denne.
 Stk. 4. Valg i henhold til stk. 3 skal være afholdt senest den 1.  

 april 1993.
 Stk. 5. En statut skal være godkendt og trådt i kraft senest den  

 1. januar 1994. Herefter finder nyvalg af rektorer og dekaner sted.
 Stk. 6. Undervisnings- og forskningsministeren kan i særlige  

 tilfælde dispensere fra stk. 2 og 5.
 § 14. Følgende love og bestemmelser ophæves:
 1) Lov nr. 190 af 4. juni 1964 om oprettelse af et universitet i Odense.
 2) Lov nr. 263 af 4. juni 1970 om Københavns Universitets placering og  

 universitetscentre.
 3) Lov nr. 312 af 19. juni 1974 om Ålborg Universitetscenter.
 4) Lov om Roskilde Universitetscenter, jf. lovbekendtgørelse nr. 21 af 12.  

 januar 1987.
 5) Lov om styrelse af højere uddannelsesinstitutioner, jf.  

 lovbekendtgørelse nr. 358 af 26. maj 1989.
 6) § 2, stk. 3, i lov om handelshøjskoler og  

 handelshøjskoleafdelinger, jf. lovbekendtgørelse nr. 675 af 29. juli 1992.
 Stk. 2. Regler, der er fastsat med hjemmel i de love, der er nævnt  

 i stk. 1, forbliver i kraft, indtil de ophæves eller afløses af regler  

 fastsat i medfør af denne lov.
Oprindeligt fremsat forslag Kapitel 1 Almindelige bestemmelser § 1. Loven gælder for universiteter og andre højere  

 uddannelsesinstitutioner under Undervisnings- og Forskningsministeriet.
Stk. 2. En højere uddannelsesinstitution har til opgave inden for  

 sine fagområder at drive forskning og give videregående uddannelse indtil det  

 højeste videnskabelige niveau.
Den skal endvidere værne om forskningsfriheden  

 og bidrage til at udbrede kendskab til videnskabens arbejdsmetoder og  

 resultater.
 Stk. 3. En højere uddannelsesinstitution beslutter, hvilke  

 uddannelser den vil udbyde, og hvilke studerende den vil optage, jf. dog § 2,  

 stk. 4, og § 9, stk. 5. Institutionens udbud skal godkendes af undervisnings-  

 og forskningsministeren.
 Stk. 4. En højere uddannelsesinstitution træffer selv afgørelse om  

 den forskning, der skal drives.
 Stk. 5. Institutionens forelæsninger og mundtlige eksaminer er  

 offentlige med de begrænsninger, der fastsættes af institutionen selv.
 § 2. Undervisnings- og forskningsministeren fastsætter regler om  

 uddannelserne og om adgang til uddannelserne.
 Stk. 2. Undervisnings- og forskningsministeren kan fastsætte  

 regler om:
 1) Kvalitetskontrol, herunder censorinstitutionen.
 2) Erhvervelse af doktorgrader.
 3) Ansættelse af lærere og videnskabelige medarbejdere.
 4) Klager til institutionen fra de studerende, herunder om klagefrist, i  

 forbindelse med eksaminer og prøver.
5) Tilskud og lokaler til de studerendes organisationer.
Tilskud gives på  

 grundlag af studentergruppernes andel af de samlede afgivne studenterstemmer  

 til valg til konsistorium.
 Stk. 3. Før undervisnings- og forskningsministeren fastsætter  

 regler i henhold til stk. 1 og 2, skal de institutioner, der er berørt af  

 reglerne, have lejlighed til at udtale sig, hvis forslagene ikke hidrører fra  

 disse.
 Stk. 4. Undervisnings- og forskningsministeren kan begrænse en  

 institutions udbud af og optagelse til uddannelser, hvis uddannelsernes  

 kvalitet og faglige niveau ikke svarer til kravene i uddannelsesreglerne, jf.  

 stk. 1.
Kapitel 2 Styrelsesregler Konsistorium § 3. Konsistorium er institutionens øverste kollegiale organ.  

 Konsistorium varetager institutionens interesser som uddannelses- og  

 forskningsinstitution og fastlægger retningslinjer for dens langsigtede  

 virksomhed og udvikling.
 Stk. 2. Konsistorium godkender:
 1) Institutionens organisation, herunder fakultets- og institutstrukturen.
 2) Institutionens budget.
3) Forslag til statut.
I statutten fastsættes de nærmere regler om  

 institutionens styrelse, de kollegiale organers virksomhed, regler om valg  

 m.v.
Valgmåderne skal fastsættes med henblik på at sikre en rimelig  

 repræsentation af mindretalsgrupper.
Statutten godkendes af undervisnings- og  

 forskningsministeren.
 Stk. 3. Konsistorium har i øvrigt ret til at udtale sig i alle  

 sager af væsentlig betydning for institutionens organisation og virksomhed og  

 har pligt til at drøfte de forhold, rektor forelægger.
 Stk. 4. Konsistorium, der består af 1 formand og 14 medlemmer,  

 sammensættes på følgende måde:
 1) Rektor er født formand.
2) 2 udefra kommende medlemmer, som udpeges af henholdsvis  

 Forskningspolitisk Råd og af formændene for uddannelsesrådene.
Medlemmerne  

 skal være sagkyndige i spørgsmål vedrørende forskning og højere uddannelser.
3) 5 medlemmer som repræsentanter for ledelsen.
Dekaner er, hvor sådanne  

 findes, fødte medlemmer på ledelsessiden.
 4) 2 medlemmer som repræsentanter for de videnskabelige medarbejdere og  

 lærere.
 5) 2 medlemmer som repræsentanter for det teknisk-administrative  

 personale.
 6) 3 medlemmer som repræsentanter for de studerende.
 Stk. 5. Ved stemmelighed er formandens stemme udslaggivende.
Rektor § 4. Hver institution ledes af en rektor.
Denne træffer afgørelse  

 i alle sager, jf. dog § 3, stk. 1 og 2, § 5, stk. 1 og 2, § 6, stk. 2, § 7,  

 stk. 2 og 4, og § 8, stk. 4-6.
 Stk. 2. Rektor fastsætter nærmere regler om disciplinære  

 foranstaltninger over for de studerende.
Stk. 3. Rektor kan i særlige tilfælde og efter § 5, stk. 3,  

 beslutte, at der inden valgperiodens udløb skal udskrives nyvalg til  

 dekanhverv, fakultetsråd, institutbestyrelse og studienævn.
Rektor kan  

 endvidere i særlige tilfælde overtage konsistoriums, fakultetsråds,  

 institutbestyrelsers og studienævns opgaver, hvorved § 3, stk. 1 og 2, § 5,  

 stk. 1 og 2, § 7, stk. 2, og § 8, stk. 4-6, fraviges.
Stk. 4. Rektor vælges blandt professorer og heltidsansatte  

 lektorer.
Valget sker efter regler, der fastsættes i statutten.  

 Stemmeberettigede til rektorvalg er medarbejdere med hovedstilling på  

 institutionen og studerende på institutionen i forholdet 3 til 1, dog således  

 at de videnskabelige medarbejderes stemmeandel udgør mindst 50 pct.
Rektor  

 vælges for en 4-årig periode.
I statutten fastsættes, hvorvidt og hvor mange  

 gange genvalg kan finde sted.
 Stk. 5. Rektor udskriver inden valgperiodens udløb nyvalg til  

 rektorhvervet, hvis alle øvrige medlemmer af konsistorium indstiller dette.
 Stk. 6. Undervisnings- og forskningsministeren kan i særlige  

 tilfælde beslutte, at der inden valgperiodens udløb skal udskrives nyvalg til  

 rektorhvervet.
Fakultetsråd § 5. Opdeles institutionen i flere hovedområder, vælges for hvert  

 hovedområde et fakultetsråd, som varetager hovedområdets faglige interesser.  

 Fakultetsrådet godkender hovedområdets udviklingsplan og budget inden for de  

 rammer, konsistorium har fastlagt.
Rådet har ret til at udtale sig i alle  

 sager af væsentlig betydning for hovedområdet samt i sager, der vedrører  

 forholdet mellem 2 eller flere faggrupper eller mellem institutter og  

 studienævn inden for hovedområdet.
 Stk. 2. Fakultetsrådet har i øvrigt følgende opgaver:
 1) Godkendelse af studieordninger.
 2) Nedsættelse af sagkyndige udvalg, der skal bedømme videnskabelige  

 arbejder med henblik på erhvervelse af Ph.D.- og doktorgrader.
 3) Tildeling af Ph.D.- og doktorgrader.
 4) Indstilling til rektor om sammensætningen af sagkyndige udvalg, der  

 skal bedømme ansøgere til videnskabelige stillinger.
 Stk. 3. Hvis mindst 3/4 af fakultetsrådets medlemmer mener, at  

 dekanen i væsentligt omfang ikke handler i overensstemmelse med de  

 beslutninger, der er truffet efter stk. 1, kan det indstille til rektor, at  

 dekanens hverv bringes til ophør.
 Stk. 4. På institutioner, der udelukkende uddanner og forsker  

 inden for eet hovedområde, varetages opgaverne af konsistorium.
 Stk. 5. Fakultetsrådet, der består af en formand og indtil 14  

 medlemmer, sammensættes på følgende måde:
 1) Dekanen er født formand.
2) 2 udefra kommende medlemmer, som skal udpeges af henholdsvis  

 forskningsrådet og af uddannelsesrådet inden for hovedområdet.
Medlemmerne  

 skal være sagkyndige inden for det pågældende hovedområdes uddannelser og  

 forskning.
 3) Øvrige medlemmer skal være repræsentanter for de videnskabelige  

 medarbejdere og lærere, repræsentanter for de teknisk-administrative  

 medarbejdere og de studerende i forholdet 2 til 1 til 1.
 Stk. 6. Ved stemmelighed er formandens stemme udslaggivende.
Dekaner § 6. Ved institutioner med flere hovedområder, vælges en leder  

 (dekan) for hvert hovedområde.
Dekanen varetager efter bemyndigelse fra  

 rektor og efter retningslinjer fastlagt af fakultetsrådet den daglige ledelse  

 af hovedområdet.
 Stk. 2. Dekanen kan i særlige tilfælde og efter §§ 7, stk. 8, og  

 8, stk. 8, beslutte, at der inden valgperiodens udløb skal udskrives nyvalg  

 til institutleder- og studielederhvervet.
Stk. 3. Dekanen vælges blandt professorer og heltidsansatte  

 lektorer ved hovedområdet.
Valget sker efter regler, der fastsættes i  

 statutten.
Stemmeberettigede til dekanvalg er medarbejdere med hovedstilling  

 på hovedområdet og studerende ved hovedområdet i forholdet 3 til 1, dog  

 således at de videnskabelige medarbejderes stemmeandel udgør mindst 50 pct.  

 Dekanen vælges for en 4-årig periode.
I statutten fastsættes, hvorvidt og  

 hvor mange gange genvalg kan finde sted.
Rektor godkender den valgte dekan.
Institutter og institutledelse § 7. Forskning og aktiviteter i tilknytning hertil ved  

 institutionen foregår normalt ved institutter.
Ved hvert institut vælges en  

 institutleder og en institutbestyrelse.
Hvis der er færre end 10  

 videnskabelige medarbejdere på instituttet, kan valg af en institutbestyrelse  

 undlades.
 Stk. 2. Bestyrelsen fastlægger generelle retningslinjer for  

 instituttets virksomhed og udvikling og godkender instituttets budget inden  

 for de rammer, fakultetsrådet har fastlagt.
Stk. 3. Institutlederen varetager efter bemyndigelse fra rektor og  

 efter retningslinjer fastlagt af bestyrelsen instituttets daglige ledelse,  

 herunder planlægning og fordeling af arbejdsopgaver.
Institutlederen kan  

 pålægge medarbejdere at løse bestemte opgaver med respekt for deres frie valg  

 af videnskabelige metoder.
Stk. 4. Institutlederen vælges blandt professorer og  

 heltidsansatte lektorer ved instituttet for normalt 3 år med mulighed for  

 genvalg.
Institutlederen vælges af alle videnskabelige medarbejdere og de  

 teknisk-administrative medarbejdere med hovedstilling ved instituttet dog  

 således, at de videnskabelige medarbejderes stemmeandel udgør mindst 50 pct.  

 Dekanen godkender den valgte institutleder.
 Stk. 5. Institutbestyrelsen, der består af en formand og 3  

 medlemmer, sammensættes på følgende måde:
 1) Institutlederen er født formand.
 2) 2 medlemmer vælges blandt professorer og heltidsansatte lektorer af  

 instituttets videnskabelige medarbejdere med hovedstilling ved instituttet.
 3) 1 medlem vælges af og blandt de teknisk-administrative medarbejdere.
 Stk. 6. På institutter med 30 videnskabelige medarbejdere og  

 derover kan institutbestyrelsen udover formanden være på 6 medlemmer, der  

 vælges og fordeles efter samme forholdstal som i stk. 5.
 Stk. 7. Ved stemmelighed er formandens stemme udslaggivende.
 Stk. 8. Hvis mindst 2/3 af institutbestyrelsens medlemmer mener,  

 at institutlederen i væsentligt omfang ikke handler i overensstemmelse med de  

 beslutninger, der er truffet efter stk. 2, kan den indstille til dekanen, at  

 institutlederens hverv bringes til ophør.
Studienævn og studieleder § 8. For hver uddannelse nedsættes et studienævn.
Stk. 2. Hvert studienævn består af et lige stort antal lærere og  

 studerende, i alt højst 10. Lærerne vælges for 3 år ad gangen af og blandt de  

 lærere, der underviser inden for det pågældende studienævns område.
Mindst  

 halvdelen af lærerne skal være heltidsansatte videnskabelige medarbejdere.
De  

 studerende vælges for 1 år ad gangen af og blandt de studerende, der studerer  

 inden for det pågældende studienævns område.
Studienævnet vælger af sin midte  

 blandt de heltidsansatte videnskabelige medarbejdere en formand.
 Stk. 3. Ved stemmelighed er formandens stemme udslaggivende.
 Stk. 4. Studienævnet godkender undervisningsplanen, herunder  

 rekvirering af undervisning, og udarbejder forslag til studieordning.
 Stk. 5. Institutionen skal høre studienævnet om:
 1) Forslag til uddannelsesbekendtgørelser.
 2) Forslag til generelle regler for eksamen, karaktergivning og  

 undervisning.
 3) Forhold, der i øvrigt vedrører undervisningen inden for det pågældende  

 studienævns område.
 Stk. 6. Studienævnet kan inden for de fastsatte generelle  

 retningslinjer dispensere fra uddannelsesbekendtgørelsens bestemmelser efter  

 regler fastsat heri og fra studieordningens bestemmelser inden for  

 bekendtgørelsens rammer.
Stk. 7. Formanden for studienævnet er tillige studieleder.  

 Studielederen forestår efter bemyndigelse fra rektor den praktiske  

 tilrettelæggelse af den pågældende uddannelse og disponerer de tildelte  

 undervisningsressourcer.
Dekanen godkender studielederen.
 Stk. 8. Hvis mindst 2/3 af studienævnets medlemmer, bortset fra  

 formanden, mener, at studielederen i væsentligt omfang ikke handler i  

 overensstemmelse med de beslutninger, der er truffet efter stk. 4, kan det  

 indstille til dekanen, at studielederens hverv bringes til ophør.
Kapitel 3 Økonomiske forhold § 9. Staten giver bevillinger til institutionens  

 undervisningsvirksomhed, til institutionens forskningsvirksomhed og til andre  

 opgaver, som er henlagt til institutionen, herunder til administration og  

 bygninger.
Stk. 2. Institutionen disponerer frit ved anvendelse af  

 bevillinger, tilskud og indtægter under eet.
Det er en betingelse, at  

 institutionen overholder bevillingsforudsætninger og disponeringsregler og  

 varetager de opgaver, der er givet bevilling til efter stk. 1.
 Stk. 3. Bevillinger til undervisningsvirksomheden fastlægges ud  

 fra takster fastsat på de årlige finanslove og antallet af årsstuderende.
 Stk. 4. Undervisnings- og forskningsministeren fastsætter regler  

 for opgørelse af antal årsstuderende.
 Stk. 5. Undervisnings- og forskningsministeren kan ved  

 fuldtidsstudier fastlægge minimums- og maksimumsrammer for den tilgang, der  

 udløser bevillinger til uddannelserne.
 Stk. 6. En institution kan for Ph.D.-studerende, hvis uddannelse  

 finansieres af eksterne midler, og for visse udenlandske studerende opkræve  

 betaling for deltagelse i undervisning og eksamen.
 Stk. 7. Undervisnings- og forskningsministeren kan fastsætte  

 regler om henlæggelse af ansvaret for bygningsforsyning og  

 bygningsforvaltning til institutionerne og i denne forbindelse fastsætte  

 regler om institutionernes kapitalforvaltning.
Stk. 8. Institutioner kan modtage tilskud fra anden side end fra  

 bevillingslovene.
Sådanne ikke-statslige tilskud kan holdes adskilt fra  

 statslige midler.
Der kan oprettes fonde og legater for sådanne  

 tilskudsmidler.
 Stk. 9. Undervisnings- og forskningsministeren kan indhente  

 oplysninger fra institutionerne til budgetteringsformål og kan bestemme, at  

 institutionerne skal anvende fælles administrative systemer.
 § 10. Undervisnings- og forskningsministeren kan ekspropriere  

 eller, for så vidt angår ikke-statsejede institutioner, tillade  

 ekspropriation af fast ejendom til højere uddannelsesinstitutioner.  

 Ekspropriation finder sted efter bestemmelserne i lov om fremgangsmåden ved  

 ekspropriation vedrørende fast ejendom.
 Stk. 2. Undervisnings- og forskningsministeren kan godkende, at  

 institutionerne indgår aftaler af ikke-kommerciel karakter med selvejende  

 institutioner og organisationer, der har tilknytning til institutionerne, og  

 hvis hovedformål er knyttet til institutionens formål.
Kapitel 4 Forskellige bestemmelser § 11. En institutions afgørelser efter denne lov eller efter  

 regler fastsat i medfør af loven kan, for så vidt angår klager over retlige  

 spørgsmål, påklages til undervisnings- og forskningsministeren, jf. dog stk.  

 2.
 Stk. 2. Undervisnings- og forskningsministeren fastsætter nærmere  

 regler om adgangen til at klage og kan herunder bestemme, at afgørelser, med  

 undtagelse af klager over retlige spørgsmål ved afgørelser om en studerendes  

 retsstilling, ikke skal kunne indbringes for ministeren.
 Stk. 3. Undervisnings- og forskningsministeren kan bestemme, at  

 afgørelser kan indbringes for en særlig klageinstans, og om klageinstansen i  

 så fald har den endelige administrative afgørelse af sagen.
 § 12. Undervisnings- og forskningsministeren kan godkende  

 undtagelser fra lovens bestemmelser efter forslag fra institutionen.
 Stk. 2. Undervisnings- og forskningsministeren kan fastsætte  

 særlige regler for institutioner eller dele heraf, der varetager særlige  

 opgaver, eller hvor særlige forhold tilsiger det.
Kapitel 5 Overgangs- og ikrafttrædelsesbestemmelser § 13. Loven træder i kraft den 1. januar 1993.
 Stk. 2. Rektorer og dekaner på tidspunktet for lovens ikrafttræden  

 fortsætter i deres hverv, indtil en statut er fastsat, og valg er afholdt  

 efter denne, jf. stk. 5.
 Stk. 3. Medlemmer af kollegiale organer, studienævnsformænd,  

 institutbestyrere og fagrådsformænd fortsætter i deres hverv og træffer alene  

 de beslutninger, der er nødvendige for institutionens drift, indtil rektor i  

 samarbejde med konsistorium har fastsat en særlig valgstatut, og valg er  

 afholdt efter denne.
 Stk. 4. Valg i henhold til stk. 3 skal være afholdt senest den 1.  

 april 1993.
 Stk. 5. En statut skal være godkendt og trådt i kraft senest den  

 1. januar 1994. Herefter finder nyvalg af rektorer og dekaner sted.
 Stk. 6. Undervisnings- og forskningsministeren kan i særlige  

 tilfælde dispensere fra stk. 5.
 § 14. Følgende love og bestemmelser ophæves:
 1) Lov nr. 190 af 4. juni 1964 om oprettelse af et universitet i Odense.
 2) Lov nr. 263 af 4. juni 1970 om Københavns Universitets placering og  

 universitetscentre.
 3) Lov nr. 312 af 19. juni 1974 om Ålborg Universitetscenter.
 4) Lov om Roskilde Universitetscenter, jf. lovbekendtgørelse nr. 21 af 12.  

 januar 1987.
 5) Lov om styrelse af højere uddannelsesinstitutioner, jf.  

 lovbekendtgørelse nr. 358 af 26. maj 1989.
 6) § 2, stk. 3, i lov om handelshøjskoler og handelshøjskoleafdelinger,  

 jf. lovbekendtgørelse nr. 675 af 29. juli 1992.
 Stk. 2. Regler, der er fastsat med hjemmel i de love, der er nævnt  

 i stk. 1, forbliver i kraft, indtil de ophæves eller afløses af regler  

 fastsat i medfør af denne lov.
Bemærkninger til lovforslaget Almindelige bemærkninger I løbet af 1980'erne er styrelsesforholdene ved de fleste  

 uddannelsesinstitutioner blevet moderniseret.
Det gælder folkeskolen,  

 gymnasieområdet, erhvervsskolerne og hele seminarieområdet.
Fælles for omlægningerne har været en decentralisering af ansvar,  

 beslutningskompetence lagt til bestyrelser og den daglige, personlige ledelse  

 synliggjort.
På erhvervsskolerne er der samtidig gennemført et  

 bloktilskudssystem, hvorved den enkelte skole har fået en større økonomisk  

 dispositionsfrihed.
 Universiteterne og de højere læreanstalter (i det følgende kaldet  

 universiteter) har en århundredlang tradition for uafhængighed og selvstyre,  

 hvilket også den nuværende styrelseslov fra 1973 bygger på.
Mange af de grundlæggende principper i den gældende lov er lige så vigtige  

 i dag som i 1973 og er også videreført i lovforslaget.
Men siden da har  

 universiteterne som følge af udviklingen i samfundet selv skabt eller været  

 genstand for en række ændringer og fornyelser i såvel indre som ydre vilkår.  

 Universiteterne er ikke længere blot eliteuddannelsesinstitutioner for de få,  

 men har deltaget i den kraftige udbygning af uddannelseskapaciteten op  

 igennem 80'erne.
De har bevæget sig bort fra en relativ isolation, således at både  

 undervisning og forskning i dag er præget af stigende samarbejde med kredse  

 uden for universiteterne.
Dette samarbejde foregår f.eks. på grundlag af  

 kontrakter og samarbejdsaftaler eller ved medvirken i forskerparker,  

 iværksættercentre osv.
Parallelt hermed befinder universiteterne sig i en  

 internationaliseringsproces, som vil blive yderligere - og meget stærkt -  

 intensiveret ved udviklingen af det indre marked.
Udviklingen vil yderligere  

 nedbryde isolationen og stille øgede krav til det enkelte universitets  

 beslutningsevne.
 Universiteterne var tidligere helt overvejende finanslovsfinansierede,  

 mens tendensen nu går i retning af en blandingsøkonomi, hvor tilskud fra  

 offentlige eller private, nationale eller internationale fonde indgår som en  

 naturlig del af budgettet.
Uddannelsesviften er blevet bredere og ikke længere ensidigt indrettet med  

 henblik på den offentlige sektor.
Der udbydes deltidsuddannelse (under åben  

 uddannelse), efteruddannelse og anden form for indtægtsdækket virksomhed.
Alle disse ydre og indre forandringer siden 1973 gør den nuværende  

 styrelseslov helt utidssvarende.
Først og fremmest er det vanskeligt eller  

 umuligt at placere et ansvar for at træffe beslutninger eller for trufne  

 beslutninger.
Bortset fra rektors kompetence til at handle i særlige tilfælde  

 (den såkaldte residualkompetence) har universiteterne ingen ledere (ledelse),  

 der er berettiget (har kompetence) til at handle, hverken indadtil eller  

 udadtil.
Det gør universiteterne til utidssvarende og svage  

 samarbejdspartnere, og selvstyret er efterhånden blevet indskrænket gennem en  

 stram, central økonomistyring.
Universiteternes manglende evne til at planlægge og lede forskningen har  

 især fremkaldt kritik og bekymring.
Både OECD og Forskningspolitisk Råd har  

 udtalt sig herom.
Men der har også rejst sig en stigende kritik af, at ingen  

 har et personligt ansvar for undervisningens tilrettelæggelse og kvalitet.
Kort beskrivelse af gældende lov Den gældende styrelsesordning er fastsat i lov nr. 362 af 13. juni 1973  

 om styrelse af højere uddannelsesinstitutioner med senere ændringer, jf. lbk.  

 nr. 358 af 26. maj 1989.
Selvstyret er bl.a. understreget ved, at en række beslutninger baseret på  

 det faglige skøn ikke kan tilsidesættes af ministeriet, hvis de er lovlige.  

 Endvidere blev det i loven fastslået, at institutionerne skulle styres af  

 kollegialt sammensatte organer, hvor alle ansatte og studerende skulle være  

 repræsenteret.
Et hovedprincip i loven er det såkaldte to-strengede system,  

 der indebærer, at afgørelser, truffet i paritetisk sammensatte studienævn kun  

 kan indbringes for - ligeledes - paritetiske centralstudienævn, men ikke  

 videre til fakultetsråd eller konsistorium.
Det to-strengede system indebærer  

 tillige, at bevillinger og ansvaret for undervisningens tilrettelæggelse  

 ligger i hver sin streng.
 De styrende organer findes på 3 niveauer, der stort set fungerer  

 selvstændigt: 1) konsistorieniveau, 2) fakultetsrådsniveau og 3) studienævns-  

 og institutniveau.
 Konsistorium har primært til opgave at træffe beslutning om institutionens  

 styrelsesstruktur, at udarbejde institutionens samlede budgetforslag og at  

 fordele de givne bevillinger inden for de rammer, der er fastsat af  

 ministeriet.
Fakultetsrådenes hovedopgave er tilsvarende at tage beslutning om forslag  

 til bidrag til finanslov for hovedområdet og fordele givne bevillinger.  

 Endvidere træffer de beslutning om besættelse af professorater og andre  

 heltidslærerstillinger og om tildeling af licentiat- og doktorgrader.
Disse  

 sager skal forud være behandlet i fagkyndige bedømmelsesudvalg.
 Studienævnene ansætter timelønnede undervisningsassistenter og bestemmer  

 uddannelsernes tilrettelæggelse, pensum, eksaminer osv. inden for de rammer,  

 ministeriet har fastsat.
Institutterne styres i princippet af institutråd, som bl.a. fordeler de  

 arbejdsopgaver, der påhviler instituttet.
En institutbestyrelse og/eller en  

 institutbestyrer varetager den daglige ledelse.
 Siden lovens vedtagelse i 1973 er der sket flere ændringer, hvoraf kan  

 nævnes ændringen i 1976, der medførte, at kompetencen til at oprette og  

 nedlægge institutter overførtes til undervisnings- og forskningsministeren.  

 En anden vigtig ændring kom i 1989, hvor der blev indsat en forsøgsparagraf,  

 der gjorde det muligt for ministeren i særlige tilfælde at fravige  

 styrelsesloven, hvis institutionen bad om det.
Lovforslaget Hensigten med lovforslaget er at give nogle overordnede rammer, således  

 at den enkelte universitet inden for disse rammer kan indrette sig mest  

 hensigtsmæssigt efter egne behov og traditioner.
De udfyldende regler vil  

 fremgå af universitetets statut.
Hele lovforslaget er opbygget med henblik på et fagligt og økonomisk  

 selvstyre for universiteterne.
Ved reglerne om universiteternes styrelse i  

 kapitel 2 etableres således et selvstyre for universiteterne.
Undervisnings-  

 og forskningsministeren har således ikke mulighed for ex officio at gribe ind  

 i de afgørelser, som efter forslaget skal træffes af universiteterne.  

 Undervisnings- og forskningsministeren kan alene træffe afgørelse om  

 universiteternes forhold i det omfang, det følger af forslaget.
Forslaget  

 bygger i øvrigt på følgende principper:
Enstrenget ledelses- og rådsstruktur Rektor er både indadtil og udadtil øverste ansvarlige for hele  

 universitetets virksomhed.
Han har formelt al personaleledelseskompetence,  

 men således at der lægges op til en naturlig og sædvanlig delegation til  

 øvrige ledere.
Ledelsessøjlen, der består af rektor, dekaner (hvis der er  

 flere hovedområder), studieledere og institutledere, sikrer sammenhængen  

 mellem niveauerne.
Rektor har således mulighed for at gribe ind over for  

 afgørelser truffet af en underordnet leder, men er ikke forpligtet, da  

 afgørelsen er truffet efter bemyndigelse.
 Desuden forudsættes der at være en professionel administration på alle  

 niveauer med en direktør eller administrationschef som øverste chef.
 For at sikre den legitimitet, som allerede de nuværende regler bygger på,  

 foreslås, at rektor, dekaner, studieledere og institutledere også fremover  

 vælges til hvervet, men for længere perioder end i dag.
Forslaget bevarer endvidere en struktur med kollegiale organer på alle  

 niveauer, dvs. et konsistorium, fakultetsråd, institutbestyrelser og  

 studienævn.
Konsistorium godkender universitetets budget og fastlæger dens  

 overordnede retningslinjer.
På samme måde godkender fakultetsrådet inden for  

 konsistoriums fastlagte rammer hovedområdets budget samt fastlægger  

 overordnede retningslinjer for hovedområdet.
Endelig godkender  

 institutbestyrelsen inden for de rammer, fakultetsrådet har fastlagt,  

 instituttets budget samt fastlægger retningslinjer for instituttets  

 virksomhed.
Der er ikke herved etableret et over-/underordnelsesforhold  

 mellem de kollegiale organer, hvilket betyder, at delegation og rekurs ikke  

 er mulig.
Konsistoriums fastlagte retningslinjer danner rammen for rektors daglige  

 ledelse med hensyn til faglige og økonomiske dispositioner.
Det samme gælder  

 dekan i forhold til fakultetsråd osv.
Rådene forudsættes at drøfte faglige, uddannelses- og forskningspolitiske  

 spørgsmål og fastlægge overordnede mål.
Personalesager er ikke længere  

 rådsopgaver, idet personalets medindflydelse på dets arbejdsplads skal sikres  

 via reglerne om samarbejdsudvalg.
Samarbejdsudvalgenes vigtigste opgaver er  

 bl.a. at drøfte arbejds- og personaleforhold, rationaliserings- og  

 omstillingsprojekter, ny teknologi og arbejdspladsens økonomiske situation.  

 Et samarbejdsudvalg skal efter gældende regler oprettes, når der er  

 ansat mere end 25, og kan naturligvis oprettes med færre.
Den gældende styrelseslovs bestemmelser er ikke fuldt ud forenelige med  

 aftalen med centralorganisationerne om samarbejde og samarbejdsudvalg i  

 statens virksomheder og institutioner.
Navnlig de kollegiale organers  

 kompetence og sammensætningen af de kollegiale organer danner et dobbelt sæt  

 af kompetencer, især i relation til begrebet »ledelse«.
Usikkerheden om forholdet mellem samarbejdsudvalgsreglerne og  

 styrelsesloven har givet anledning til problemer på de højere  

 uddannelsesinstitutioner, og flere sager har været indbragt for Centralrådet  

 for Statens Samarbejdsudvalg.
Målet må være at undgå regelkrydsning og dermed  

 de samarbejdsproblemer, som den nuværende styrelseslov skaber.
I det foreliggende lovforslag er de kollegiale organers kompetencer  

 afgrænset således, at de ikke griber ind i samarbejdsaftalens område.
Når der  

 skabes en entydig ledelse, kan der uden problemer udpeges  

 ledelsesrepræsentanter til samarbejdsudvalg, i hvilke de kan fremstå som  

 ansvarlige i forhold til personalet.
 Herefter kan samarbejdsudvalgscirkulæret, jf. cirkulære af 9. november  

 1990, fungere i fuldt omfang og samarbejdsudvalgene få den kompetence,  

 aftalen giver udvalgene.
Kvalitet og effektivitet i uddannelserne Kvaliteten i uddannelserne skal sikres, og ansvaret for undervisningen  

 skal kunne placeres entydigt.
 Censorinstitutionen bør synliggøres som kontrolinstans og som bedømmer af  

 kvaliteten i undervisningen og af uddannelsernes relevans for aftagerne.  

 Systematisk evaluering af uddannelserne er ligeledes et nødvendigt  

 styringsinstrument.
Efter forslaget er det daglige ansvar for uddannelserne placeret hos en  

 studieleder, som på rektors/dekanens vegne har ansvaret for den enkelte  

 uddannelses indhold og planlægning, og som har pligt til at behandle mulige  

 konflikter i faget.
Studielederen disponerer i henhold til  

 undervisningsplanen de undervisningsressourcer, der tildeles uddannelsen  

 efter det budget, der er godkendt af fakultetsrådet for hovedområdet.
De  

 studerende er brugerne af undervisningen og har derfor en væsentlig interesse  

 i at få indflydelse på dens tilrettelæggelse og kvalitet.
Denne medindflydelse er sikret på flere måder.
Dels har de paritetisk  

 sammensatte studienævn fået en central rolle med hensyn til undervisningens  

 tilrettelæggelse, dels er der med studielederfunktionen etableret en  

 personligt ansvarlig for undervisningen, som de studerende kan holde sig til.  

 Derudover er de studerende sikret indflydelse i både konsistorium og  

 fakultetsråd og ved valg af rektor, dekan og studieleder.
Forskningsledelse Det daglige ansvar for instituttets virke placeres hos institutlederen,  

 der dermed får ansvaret for instituttets forskningsprofil.
Institutlederen  

 disponerer efter institutbestyrelsens fastlagte retningslinjer de  

 forskningsressourcer, der tildeles instituttet.
Lederen har ansvaret for, at  

 instituttets forskning organiseres på den mest hensigtsmæssige måde for at  

 leve op til de stillede kvalitetskrav, herunder kravet om international  

 konkurrenceevne inden for forskningsområdet.
 Det vil i stigende grad være naturligt at organisere instituttets  

 forskning gennem etablering af forskergrupper, og det kunne være et led i  

 institutlederens opgaver at forme sådanne forskningsgrupper med respekt for  

 den enkelte forsker.
Administrative og økonomiske konsekvenser Forslaget lægger op til en administrativ forenkling på universiteterne  

 både indadtil og i forhold til Undervisnings- og Forskningsministeriet.  

 Herved kan der frigøres ressourcer til en øget forsknings- og  

 undervisningsindsats.
Arbejdet med at iværksætte en ny styrelsesordning er omfattende og kræver  

 en særlig indsats.
Undervisnings- og Forskningsministeriet agter at søge om  

 hjemmel til at stille op til 10 mio. kr. til rådighed for universiteterne til  

 ekstraordinær administrativ bistand, herunder konsulentbistand.
Udgifterne  

 vil blive afholdt inden for ministeriets ramme.
Bemærkninger til de enkelte bestemmelser Til § 1 Til stk. 1 og 2 Særkendet for en højere uddannelsesinstitution er, at den har til opgave  

 at drive forskning og give undervisning til højeste videnskabelige niveau.  

 Kun højere uddannelsesinstitutioner kan tildele Ph.D.- og doktorgrader.
En højere uddannelsesinstitution kan endvidere udbyde efteruddannelse,  

 deltidsuddannelse (under åben uddannelse), suppleringskurser m.v.
Desuden kan  

 den udføre indtægtsdækket virksomhed.
 Følgende institutioner er omfattet af lovforslaget:
Københavns Universitet, Aarhus Universitet, Odense Universitet, Roskilde  

 Universitetscenter, Aalborg Universitetscenter, Den Kgl.
Veterinær- og  

 Landbohøjskole, Danmarks Tekniske Højskole, Danmarks Ingeniørakademi,  

 Danmarks Farmaceutiske Højskole, Danmarks Lærerhøjskole, Handelshøjskolen i  

 København, Handelshøjskolen i Århus og Handelshøjskole Syd.
Danmarks Ingeniørakademi er på grund af den nære tilknytning til Danmarks  

 Tekniske Højskole omfattet af den nuværende styrelseslov med de  

 modifikationer, der følger af, at institutionen ikke har forskning som  

 opgave.
Derfor foreslås institutionen også omfattet af lovforslaget.
 Handelshøjskolerne i København og Århus og Handelshøjskole Syd er med  

 hjemmel i den gældende lovs § 40 henført under denne med visse  

 modifikationer.
 Ved oprettelse af nye højere uddannelsesinstitutioner vil der blive taget  

 stilling til, om de skal være omfattet af loven.
Ved statsinstitutioner er undervisnings- og forskningsministeren øverste  

 forvaltningsmyndighed.
Ved handelshøjskolerne, der er selvejende  

 institutioner, er ministeren ligeledes øverste forvaltningsmyndighed i  

 henhold til lov om handelshøjskoler og handelshøjskoleafdelinger, jf. lbk.  

 nr. 675 af 29. juli 1992.
Til stk. 3 Bestemmelsen er udtryk for ønsket om at give institutionerne større frihed  

 til at bestemme, hvilke uddannelser de vil udbyde.
Samtidig vil det være den  

 enkelte institutions ansvar at optage de bedst kvalificerede ansøgere, jf. §  

 2, stk. 1, inden for en given pladsramme.
Til stk. 4 Bestemmelsen viderefører det gældende princip om institutionens  

 forskningsfrihed, og der er ikke tilsigtet nogen ændring af dette princip.  

 Dette udelukker ikke, at der kan være forudsætninger, der er knyttet til  

 midler, som institutionerne modtager til forskningsaktiviteter.
Den enkelte forsker har en forskningsfrihed inden for sit faglige  

 ansættelssområde med de forpligtelser, der følger af et ansættelsesforhold,  

 jf. § 7, stk. 3. Friheden gælder også til at gennemføre projekter med udefra  

 kommende midler.
Men institutlederen skal underrettes om og godkende alle  

 projekter, hvis disse griber ind i instituttets virksomhed og  

 institutlederens mulighed for at lede og fordele arbejdet.
Til § 2 Til stk. 1 Ph.D.-graden er omfattet af uddannelsesreglerne.
Til stk. 2 Bestemmelsen er i forhold til gældende styrelseslov ændret fra en  

 obligatorisk bemyndigelse til en fakultativ bemyndigelse for ministeren.
Med  

 reglerne om kvalitetskontrol tænkes bl.a. på regler om evaluering, og hvilke  

 oplysninger ministeren kan indhente til brug herfor.
Til stk. 4 I forbindelse med den udstrakte frihed for institutionerne til at  

 disponere over samfundets ressourcer er det nødvendigt at sikre, at der kan  

 foretages evaluering af de enkelte uddannelser således, at kvalitetskravene  

 overholdes.
 Der er nedsat et evalueringscenter med henblik på koordinering af  

 uddannelsesevaluering.
Til § 3 Til stk. 1 Rektor forelægger konsistorium et forslag til institutionens  

 retningslinjer for den langsigtede virksomhed og udvikling.
Når konsistorium har fastlagt sådanne retningslinjer, vil det være rektors  

 ansvar at lede institutionen inden for de givne retningslinjer.
Dermed opnås  

 samtidigt, at konsistorium vil have behov for langt færre møder end i dag.  

 Det vil dog være rektors ansvar at indkalde konsistorium, hvis grundlaget  

 eller vilkårene for de fastlagte retningslinier ændres væsentligt.
Til stk. 2 Konsistorium skal godkende rektors forslag til budget, herunder fordeling  

 af bevillingen i bl.a. delrammer for institutionen.
Endvidere vil det være konsistorium, der efter oplæg fra rektor godkender  

 det statutforslag, som undervisnings- og forskningsministeren endeligt skal  

 godkende.
Ministeren kan ved godkendelsen kun påse, at statutten ikke strider  

 mod loven.
 Det kan i statutten f.eks. fastsættes, at de kollegiale organer kan  

 nedsætte underudvalg, som dog ikke kan tillægges selvstændig kompetence.
 Det kan ligeledes af statutten fremgå, at der tillige skal vælges  

 prorektor(er) og prodekaner.
 Bestemmelsen om valgmåden sikrer, at mindretalsgrupper kan opnå  

 indflydelse, f.eks. ved forholdstalsvalg, ved liste- og/eller valgforbund  

 eller på anden måde.
Til stk. 4 Der foreslås et konsistorium på 14 medlemmer samt en formand, hvilket er  

 et langt mindre konsistorium end i dag.
Der er lagt op til en meget høj grad af decentralisering og frihed med  

 hensyn til bl.a. institutionens dispositioner over bevillingen via  

 finansloven.
Det er derfor vigtigt at skabe mulighed for, at samfundets  

 interesser varetages på forsvarlig vis.
Det er baggrunden for, at der foreslås 2 udefra kommende medlemmer af  

 konsistorium, som repræsenterer aftagersiden med sagkundskab inden for  

 forskning og uddannelse.
Forskningspolitisk Råd og formændene for  

 uddannelsesrådene, eller, hvis de nedlægges, de til enhver tid mest relevante  

 rådgivningsorganer udpeger hver et udefra kommende medlem efter indstilling  

 fra institutionen, relevante organisationer, både offentlige og private,  

 myndigheder m.v.
Der kan lægges vægt på lokal repræsentation fra  

 aftagersiden, hvor der er indstilling herom.
Med ledelsessiden forstås udover rektor og dekaner, der er fødte  

 medlemmer, prorektor(er), prodekaner, institutledere og studieledere.
Men det  

 kan i statutten fastsættes, at også administrationschefen og andre  

 administrative ledere, herunder bibliotekschefen, kan være  

 ledelsesrepræsentanter.
 Er der flere end 5 dekaner på institutionen, fastsættes det i statutten,  

 hvordan de 5 ledelsespladser fordeles imellem dem.
 Studentergruppen omfatter også Ph.D.-studerende i denne lov.
Til § 4 Til stk. 1 Rektors ledelseskompetence indeholder principielt 2 funktioner: a)  

 beslutninger om faglige anliggender og bevillingsmæssige dispositioner inden  

 for de retningslinjer, der er fastlagt i konsistorium, og b)  

 personaleledelse, herunder kompetencen til at ansætte og afskedige  

 institutionens medarbejdere.
Til stk. 3 Bestemmelsen giver mulighed for, at rektor kan bringe dekaners eller et  

 kollegialt organs funktion til ophør inden valgperiodens udløb.
Det må være  

 en absolut undtagelse, at denne mulighed anvendes, dvs. kun ved alvorlig  

 misrøgt af hvervet.
 Rektor har endvidere mulighed for at bringe dekaners hverv til ophør, hvis  

 mindst 3/4 af fakultetsrådets medlemmer indstiller dette efter § 5, stk. 3.
Til stk. 4 Den enkelte institution fastsætter valgregler i statutten, herunder om  

 alle stemmeberettigede skal kunne stemme, eller om der skal etableres  

 valgkollegier.
Etablering af valgkollegier må ikke medføre, at bestemte  

 grupper udelukkes fra at deltage i valg.
Dette gælder også ved de øvrige  

 valg.
På større institutioner vil det være hensigtsmæssigt, at valgforsamlingen  

 har en vis størrelse, normalt mindst 100 stemmeberettigede.
På mindre  

 institutioner kan den godt være mindre.
Til stk. 6 Bestemmelsen forudsætter nye ansættelsesvilkår for rektorer, som, bortset  

 fra rektorerne ved de mindste institutioner, i dag er ansat i  

 åremålsstillinger og efter gældende regler kun vil kunne afskediges uansøgt  

 på grund af alder, tjenesteforseelse eller strafbart forhold.
 Bestemmelsen må betragtes som en absolut undtagelsesregel, jf.  

 bemærkningerne til stk. 3. Der må være tale om særdeles graverende forhold,  

 dvs. alvorlig misrøgt af hvervet, før ministeren beslutter sig til at  

 udskrive nyvalg.
Til § 5 Til stk. 1 Fakultetsrådet godkender udviklingsplan og budget, og efter disse  

 retningslinjer udøver dekanen sin ledelsesbeføjelse.
Til stk. 2 Bestemmelsen fastslår forudsætningsvis, at der skal nedsættes fagkyndige  

 bedømmelsesudvalg til bedømmelse af ansøgere til videnskabelige stillinger.
Til stk. 3 Fakultetsrådet skal begrunde indstillingen om ophør af dekanhvervet.
I de  

 tilfælde, hvor rektor bringer dekanens hverv til ophør, og hvor det vil være  

 uhensigtsmæssigt at udskrive nyvalg før næste ordinære valg, kan rektor  

 overtage dekanens opgaver.
Til stk. 5 Et fakultetsråd vil med den foreslåede sammensætning være på 6, 10 eller  

 14 medlemmer samt en formand.
De eksterne medlemmer udpeges af henholdsvis det relevante forskningsråd  

 og uddannelsesråd, eller, hvis de nedlægges, de til enhver tid mest relevante  

 rådgivningsorganer inden for forskning og uddannelse på det pågældende  

 område.
Indstilling af medlemmerne kan ske fra dekan, organisationer m.v.
Til § 6 Til stk. 1 En hovedområdeinddeling er naturlig på universiteter med mange forskellige  

 fag og institutter.
På andre institutioner med større faglig ensartethed kan  

 der imidlertid også være behov for en opdeling.
Det forudsættes ved enhver  

 opdeling, at der vælges en leder, som har den daglige ledelse af  

 hovedområdets virksomhed inden for de retningslinjer, fakultetsrådet har  

 fastlagt.
Samtidig har denne den daglige pesonaleledelse af hovedområdets  

 medarbejdere.
Dekanens personaleledelse sker efter bemyndigelse fra rektor.
 Den daglige ledelse af hovedområdet, som dekanen har med ansvar over for  

 henholdsvis rektor og fakultetsråd, indebærer, at dekanen naturligt vil have  

 følgende opgaver:
- at sikre sammenhængen i hovedområdets uddannelses- og  

 forskningsaktiviteter, - at udarbejde stillingsopslag ved ansættelse af heltidsansatte  

 videnskabelige medarbejdere, - at nedsætte bedømmelsesudvalg til bedømmelse af ansøgere til  

 videnskabelige stillinger, efter fakultetsrådets indstilling, jf. § 5, stk.  

 2, - at træffe afgørelse om ansættelse og afskedigelse af hovedområdets  

 heltidsansatte videnskabelige medarbejdere.
 Derudover har dekanen disposition over fakultetets bevilling efter det  

 budget, der er godkendt af fakultetsrådet.
Til stk. 2 Da dekanen skal godkende de valgte institut- og studieledere, og da disse  

 i det daglige står til ansvar over for dekanen, er det en naturlig  

 konsekvens, at dekanen også har kompetence til at beslutte, om der skal  

 udskrives nyvalg til disse hverv.
Se iøvrigt bemærkningerne til § 4, stk. 3.
Til stk. 3 Fremgangsmåden er som ved rektorvalget.
Dog vil valggrundlaget af  

 naturlige grunde være mindre.
Der henvises til bemærkningerne til § 4, stk.  

 4.
Til § 7 Til stk. 1 Et institut er hermed fastlagt som et arbejdssted, hvor institutionens  

 forskning foregår.
Et institut tildeles forskningsbevillinger, mens  

 undervisningsbevillinger fås indirekte fra de studieledere, der rekvirerer  

 undervisning fra instituttet.
Til stk. 2 Bestyrelsen godkender budgettet og fastlægger retningslinjer for  

 instituttets faglige virke, og inden for disse retningslinjer træffer  

 institutlederen sine afgørelser.
Til stk. 3 Hvert institut ledes af en institutleder, som har den daglige ledelse af  

 instituttets virksomhed inden for de retningslinjer, bestyrelsen har  

 fastlagt.
Samtidig har denne efter bemyndigelse fra rektor personaleledelsen  

 af instituttets medarbejdere.
Dette indebærer bl.a. medarbejdermøder, og  

 institutlederen er forpligtet til at nedsætte samarbejdsudvalg efter de  

 regler, der til enhver tid er gældende for statslige institutioner.
På grund  

 af institutternes særlige arbejdsform, undervisnings- og forskningsopgaver,  

 tætte samarbejde mellem personalegrupper, udefra kommende projektmedarbejdere  

 etc., vil det være anbefalelsesværdigt at nedsætte samarbejdsudvalg også på  

 større institutter, som ikke har den størrelse, hvor reglerne kræver nedsat  

 udvalg.
 Institutlederens personaleledelse sker efter bemyndigelse fra rektor, men  

 som følge af den bemyndigelse, rektor forudsættes at give dekanen, vil  

 institutlederen i det daglige stå til ansvar over for denne.
 Institutlederens daglige ledelse af et institut indebærer bl.a., at  

 institutlederen:
- leder og fordeler arbejdet, herunder også undervisningsopgaver, blandt  

 instituttets ansatte, - disponerer instituttets ressourcer, - beslutter, om et bestemt forskningsområde skal tages op, - beslutter ansættelse/afskedigelse af det teknisk-administrative  

 personale på instituttet.
Institutlederen skal orienteres om medarbejderes bijob i det omfang, disse  

 skønnes at have indflydelse på hovedstillingen.
Der kan på det enkelte  

 institut fastsættes vejledende retningslinjer for, hvornår institutlederen  

 bør informeres.
 Institutlederen skal ligeledes være orienteret om - og godkende -  

 medarbejderes aftaler om varetagelse af eksternt finansierede  

 forskningsprojekter.
 Omvendt må det være således, at den medarbejder, der står som ansvarlig  

 leder af et eksternt projekt (projektleder), har dispositionsretten over de  

 hertil bevilgede midler og overtager instruktionsbeføjelsen over for de  

 øvrige institutmedarbejdere, der går med ind i projektet.
Til stk. 5 og 6 Bestemmelsen forhindrer ikke, at studerende kan deltage som observatører i  

 bestyrelsen.
Dette kan være relevant i de tilfælde, hvor der er tæt  

 tilknytning mellem de studerende og instituttet.
Men i mange tilfælde vil det  

 være vanskeligt at definere studerendes særlige tilknytning til et enkelt  

 institut.
Til stk. 8 Institutbestyrelsen skal begrunde indstillingen om ophør af  

 institutlederhvervet.
 I de tilfælde, hvor dekanen bringer institutlederens hverv til ophør, og  

 det vil være uhensigtsmæssigt at udskrive nyvalg før næste ordinære valg, kan  

 rektor overtage institutlederens opgaver og kan delegere disse til dekanen.
Til § 8 Til stk. 1 Bestemmelsen angiver, at hver uddannelse har et studienævn.
En uddannelse  

 defineres som hovedregel ved en uddannelsesbekendtgørelse eller en  

 studieordning, men der kan også oprettes studienævn for hver retning på en  

 uddannelse, f.eks. på civilingeniørstudiet.
Der kan endvidere oprettes  

 studienævn for forskeruddannelser på linje med studienævn for  

 bacheloruddannelser og kandidatuddannelser.
Der er intet til hinder for, at studienævnene nedsætter en koordinerende  

 gruppe med rådgivende og forberedende funktioner, f.eks. i forbindelse med  

 afgivelse af et fælles høringssvar til rammebekendtgørelser, der omhandler  

 mange uddannelser.
En sådan gruppe kan dog ikke tillægges selvstændig  

 kompetence, jf. bemærkningerne til § 3, stk. 2.
Til stk. 4, 5 og 6 Det er vigtigt, at de studerende har en direkte og væsentlig indflydelse  

 både på undervisningens tilrettelæggelse og kvalitet, men også på  

 udformningen af generelle regler, der vedrører deres uddannelse.
Det er de  

 studerende, der er brugerne af undervisningen, og det er derfor også dem, der  

 har størst interesse i, at den er så god som overhovedet muligt.
Derfor er det studienævnet, der skal godkende studielederens oplæg til de  

 årlige eller halvårlige undervisningsplaner.
I medfør af disse planer får  

 nævnet også afgørende indflydelse på undervisningsbevillingens anvendelse,  

 fordi undervisningsplanen samtidig er en dispositionsramme for studielederen,  

 som denne er forpligtet af.
Dertil kommer, at studielederens rekvirering af  

 undervisning i henhold til undervisningsplanen skal godkendes af  

 studienævnet.
De studerende kan samtidig stille krav til lærerne og være  

 kvalitetskontrollanter, idet undervisningsplanen nøje skal leve op til  

 studieordningen.
Det er også studienævnet, der udarbejder  

 studieordningsforslag inden for bekendtgørelsens rammer og de retningslinjer,  

 som fakultetsrådet måtte have fastlagt.
Studienævnet kan således til enhver  

 tid tage initiativ til at ændre gældende studieordning helt eller delvis.  

 Studienævnet har pligt til løbende at evaluere undervisningen.
 Det er endvidere studienævnets kompetence at dispensere fra generelle  

 uddannelsesregler ved enkeltansøgninger fra de studerende.
 Endelig er det lovfæstet, at studienævnet altid skal høres af  

 institutionen, før der fastsættes nye generelle regler for uddannelsen.
Til stk. 7 Studielederen er ansvarlig over for dekanen (formelt rektor) og  

 studienævnet for varetagelsen af den pågældende uddannelse og har bl.a.  

 følgende opgaver:
- at forestå den praktiske tilrettelæggelse af uddannelsen inden for  

 studieordningens rammer, - at forestå kontakten med censorinstitutionen vedr. studieordninger og  

 eksamensplaner, - at udarbejde forslag til studieordning og ajourføring af denne som følge  

 af udviklingen inden for det arbejdsområde, uddannelsen sigter imod, - at udarbejde budgetforslag for uddannelsen, - at disponere de tildelte undervisningsressourcer, - at beslutte ansættelse/afskedigelse af undervisningsassistenter og  

 eksterne lektorer.
 Studielederen har adgang til at rekvirere undervisning såvel inden for som  

 uden for hovedområdet og eventuelt uden for institutionen.
Med oprettelse af studielederfunktionen er der samtidig placeret et  

 direkte ansvar for den undervisning, som ikke fungerer.
Hvis lærerne ikke  

 opfylder kravene, har de studerende nu fået en personligt ansvarlig, de kan  

 holde sig til.
Til stk. 8 Studienævnet skal begrunde indstillingen om ophør af studielederhvervet.
 I de tilfælde, hvor dekanen bringer studielederens hverv til ophør, og det  

 vil være uhensigtsmæssigt at udskrive nyvalg før næste ordinære valg, kan  

 rektor overtage studielederens opgaver og kan delegere disse til dekanen.
Til § 9 Til stk. 1 Bestemmelsen tilsigter at give de højere uddannelsesinstitutioner et  

 udstrakt økonomisk selvstyre.
 Udvikling af et økonomisk system, hvor institutionerne får een samlet  

 bevilling til at finansiere alle omkostninger ved deres aktiviteter, vil  

 medføre en mere hensigtsmæssig prioritering.
Det er tanken at omlægge bevillingssystemet for de højere  

 uddannelsesinstitutioner.
Det forventes således, at der fremover på de årlige  

 finanslove fastsættes en bevilling pr. studerende og en basisbevilling til  

 forskning.
Til stk. 2 Bestemmelsen begrænser undervisnings- og forskningsministerens  

 selvstændige beføjelse til at gribe ind i institutionens økonomiske  

 dispositioner og skal derved sikre, at institutionen har fri dispositionsret  

 over givne bevillinger, tilskud og optjente indtægter, herunder tilskud til  

 åben uddannelse og indtægter fra indtægtsdækket virksomhed m.v.
 Bevillingsforudsætningerne vil fremgå af de årlige finanslove og kan  

 indeholde særlige forudsætninger om småfagsforpligtelser, drift af offentligt  

 tilgængelige museer m.v.
Til stk. 5 Princippet er, at institutionerne selv bestemmer, hvem og hvor mange  

 studerende inden for en given pladsramme de vil optage, jf. § 1, stk. 3.
 Der er imidlertid hjemmel for ministeren til at fravige dette princip ved  

 at fastsætte minimumstal for at sikre, at kapaciteten - herunder  

 bygningskapaciteten - kan udnyttes.
Hjemmelen til at kunne fastsætte maksimumtal giver mulighed for, at der  

 kan fastsættes en maksimal samlet pladsramme, eller at der kan fastsættes et  

 maksimalt optagelsestal for den enkelte uddannelse.
Et maksimumtal for den  

 enkelte uddannelse kan f.eks. være begrundet i, at uddannelsen ikke skønnes  

 at leve op til de kvalitetsmæssige krav, der stilles efter  

 uddannelsesreglerne, jf. § 2, men kan også fastsættes af andre grunde,  

 primært beskæftigelsesforhold.
Til stk. 6 Bestemmelsen giver mulighed for, at institutionen kan modtage  

 undervisningsafgifter fra udenlandske studerende.
For studerende fra et  

 EF-land gælder der dog særlige regler om gensidighed.
 Det vil ligeledes være muligt i enkelttilfælde at modtage studieafgifter  

 fra Ph.D.-studerende, hvis uddannelse finansieres af eksterne midler.
Til stk. 7 Ministeriet arbejder med planer om at gennemføre en decentralisering på  

 det bygningsmæssige område.
Hensigten er, at institutionen skal have det  

 samlede ansvar for de ressourcer, der stilles til rådighed for dens  

 virksomhed, herunder også ansvaretfor bygningsmassen.
Hidtil har ansvaret for  

 tilveje-bringelse og vedligeholdelse af institutionernes bygningsmasse været  

 placeret i Undervisnings- og Forskningsministeriet.
Hvis dette ansvar  

 henlægges til institutionerne, vil der være behov for at fastsætte regler om  

 institutionernes kapitalforvaltning.
Til stk. 8 Reglen svarer til gældende lovs § 30 og gør det muligt for institutionerne  

 at indsætte ikke-statslige midler på f.eks. en bankkonto og oppebære  

 renteindtægter.
Til stk. 9 Med henblik på f.eks. opgørelse af årsstuderende som grundlag for  

 bevillinger og studieaktivitetskontrol som grundlag for uddannelsesstøtte kan  

 undervisnings- og forskningsministeren stille krav om, at institutionerne  

 anvender administrative systemer, herunder til regnskabsaflæggelse m.v.
Til § 10 Til stk. 1 Bestemmelsen er en gentagelse af den eksisterende hjemmel i lov nr. 263 af  

 4. juni 1970 om Københavns Universitets placering og universitetscentre.
Når  

 hjemlen er medtaget i lovforslaget, er det dels fordi man ønsker en revideret  

 formulering af bestemmelsen og dels for at kunne ophæve lov nr. 263 af 4.  

 juni 1970.
Til stk. 2 Der tænkes på institutionernes samarbejde med forskerparker,  

 studenterboghandler, forlag og kantinevirksomheder m.v.
Til § 11 Kun klager over retlige mangler er omfattet af en klageadgang til  

 ministeren eller til en særlig klageinstans.
I de nærmere regler herom  

 fastsættes også en særlig klagefrist både med hensyn til klager til  

 ministeren og til den særlige klageinstans.
Bestemmelsen giver endvidere  

 undervisnings- og forskningsministeren bemyndigelse til at fastsætte, at  

 visse afgørelser ikke skal kunne indbringes.
Det gælder dog ikke afgørelser  

 om en studerendes retsstilling.
Den klageadgang, som er fastlagt, er den eneste mulighed, ministeren har  

 for at omgøre en afgørelse, truffet af en institution.
Ministeren kan således  

 ikke i sin egenskab af øverste forvaltningsmyndighed på eget initiativ ændre  

 en afgørelse, som efter loven er henlagt til institutionen.
Til § 12 Til stk. 1 Undervisnings- og forskningsministeren kan som hidtil godkende forslag fra  

 institutionerne om at fravige lovens bestemmelser.
Ved institutionen forstås  

 institutionens øverste kompetente myndighed.
Dette vil, afhængigt af  

 institutionens styrelsesordning, være en institutions ledelse, herunder  

 eventuelt en etableret bestyrelse.
Bestemmelsen giver f.eks. mulighed for, at institutionerne kan gennemføre  

 forsøg med fravigelser fra lovens bestemmelser for hele institutionen eller  

 for dele af den, herunder f.eks. nedsættelse af en bestyrelse.
De igangsatte  

 fristyreforsøg under den hidtil gældende styrelseslov videreføres, medmindre  

 ministeren beslutter andet.
Dette gælder også den midlertidige, særlige styrelsesordning, som er  

 godkendt for Danmarks Lærerhøjskole.
En videreførelse af ordningen foreslås  

 af og forhandles med den bestyrelse, der er nedsat på højskolen, efter høring  

 af konsistorium.
Til stk. 2 Bestemmelsen viderefører bestemmelserne i den hidtil gældende lovs § 31 og  

 § 32 og tager med bestemmelsens henvisning til »særlige opgaver«  

 ikke sigte på at regulere en institutions ordinære virksomhed.
Men der kan  

 være behov for at kunne fastsætte særlige regler for visse institutioner, der  

 udfører særlige opgaver, herunder for institutter, museer, samlinger,  

 forskningsbiblioteker og andre, der hører under denne lovs institutioner,  

 f.eks.
Mikroelektronikcentret ved Danmarks Tekniske Højskole.
 Der kan også være behov for særlige regler, f.eks. hvor et samlet  

 uddannelsesforløb gennemføres i samarbejde mellem flere  

 uddannelsesinstitutioner.
Der er ikke tilsigtet nogen ændring for forskningsbibliotekerne, idet  

 ministeren kan fastsætte de samme regler som i dag.
Universitetsbibliotekerne  

 i København, Odense og Århus er selvstændige institutioner under  

 Kulturministeriet og derfor ikke omfattet af bestemmelsen.
Til § 13 Overgangen til denne lov er tilrettelagt således, at rektor, alle valgte  

 formænd for kollegiale organer og alle medlemmer af kollegiale organer bliver  

 siddende efter lovens ikrafttræden, og indtil valg er afholdt, jf. stk. 3. I  

 perioden indtil valg er afholdt, træffes kun de afgørelser, der er nødvendige  

 for institutionens drift.
Når valg af ledere og kollegiale organer således er afholdt, bortset fra  

 valg til rektor- og dekanhverv, gælder denne lovs kompetencebeskrivelser for  

 de enkelte ledere og organer.
Det vil herefter være rektors pligt at  

 forelægge det nyvalgte konsistorium et forslag til statut, som skal godkendes  

 af undervisnings- og forskningsministeren.
 Når statutten er godkendt, foretages der valg af rektor og dekaner.
Til § 14 Til stk. 1 Bestemmelsen foreslår ikke alene de love ophævet, som umiddelbart vil  

 blive afløst af lovforslaget.
Som led i den almindelige regelsanering  

 foreslås også en række oprettelseslove for højere uddannelsesinstitutioner  

 ophævet, da institutionerne er etableret.
Det drejer sig om numrene 1, 3, 5  

 og 6.
Lov nr. 263 af 4. juni 1970 om Københavns Universitets placering og  

 universitetscentre har karakter af en planlov for udbygningen på  

 universitetsområdet.
Loven foreslås ophævet, da den planlagte udbygning har  

 fundet sted eller ikke længere er aktuel.
Loven indeholder i § 3 bestemmelse  

 om, at der senere oprettes et universitetscenter i Ribe-Esbjerg området.  

 Bestemmelsen er i de 20 år, der er gået, ikke blevet fulgt op, og den må idag  

 betragtes som forældet.
Bemærkningerne under Folketingets forhandlinger af  

 lovforslaget har siden dannet det nødvendige hjemmelsgrundlag for, at de  

 kommunale myn-digheder i området har kunnet yde tilskud til den selvejende  

 institution Sydjysk Universitets Center (SUC). Uanset ophævelsen af loven er  

 denne mulighed opretholdt.
 Lovenes ophævelse vil ikke berøre det forhold, at institutioner oprettet  

 ved lov kun kan nedlægges ved lov.
Til stk. 2 Bestemmelsen tager sigte på, at f.eks. de regler, der er udstedt for  

 handelshøjskolerne som følge af deres status som selvejende institutioner,  

 forbliver i kraft.
Efter 2. behandling den 16. december 1992 Kapitel 1 Almindelige bestemmelser § 1. Loven gælder for universiteter og andre højere  

 uddannelsesinstitutioner under Undervisnings- og Forskningsministeriet.
Stk. 2. En højere uddannelsesinstitution har til opgave inden for  

 sine fagområder at drive forskning og give videregående uddannelse indtil det  

 højeste videnskabelige niveau.
Den skal endvidere værne om forskningsfriheden  

 og bidrage til at udbrede kendskab til videnskabens arbejdsmetoder og  

 resultater.
 Stk. 3. En højere uddannelsesinstitution beslutter, hvilke  

 uddannelser den vil udbyde, og hvilke studerende den vil optage, jf. dog § 2,  

 stk. 4, og § 9, stk. 5. Institutionens udbud skal godkendes af undervisnings-  

 og forskningsministeren.
 Stk. 4. En højere uddannelsesinstitution træffer selv afgørelse om  

 den forskning, der skal drives.
 Stk. 5. Institutionens forelæsninger og mundtlige eksaminer er  

 offentlige med de begrænsninger, der fastsættes af institutionen selv.
 § 2. Undervisnings- og forskningsministeren fastsætter regler om  

 uddannelserne og om adgang til uddannelserne.
 Stk. 2. Undervisnings- og forskningsministeren kan fastsætte  

 regler om:
 1) Kvalitetskontrol, herunder censorinstitutionen.
 2) Erhvervelse af doktorgrader.
 3) Ansættelse af lærere og videnskabelige medarbejdere.
 4) Klager til institutionen fra de studerende, herunder om klagefrist, i  

 forbindelse med eksaminer og prøver.
5) Tilskud og lokaler til de studerendes organisationer.
Tilskud gives på  

 grundlag af studentergruppernes andel af de samlede afgivne studenterstemmer  

 til valg til konsistorium.
 Stk. 3. Før undervisnings- og forskningsministeren fastsætter  

 regler i henhold til stk. 1 og 2, skal de institutioner, der er berørt af  

 reglerne, have lejlighed til at udtale sig, hvis forslagene ikke hidrører fra  

 disse.
 Stk. 4. Undervisnings- og forskningsministeren kan begrænse en  

 institutions udbud af og optagelse til uddannelser, hvis uddannelsernes  

 kvalitet og faglige niveau ikke svarer til kravene i uddannelsesreglerne, jf.  

 stk. 1.
Kapitel 2 Styrelsesregler Konsistorium § 3. Konsistorium er institutionens øverste kollegiale organ.  

 Konsistorium varetager institutionens interesser som uddannelses- og  

 forskningsinstitution og fastlægger retningslinjer for dens langsigtede  

 virksomhed og udvikling.
 Stk. 2. Konsistorium godkender:
 1) Institutionens organisation, herunder fakultets- og institutstrukturen.
 2) Institutionens budget.
3) Forslag til statut.
I statutten fastsættes de nærmere regler om  

 institutionens styrelse, de kollegiale organers virksomhed, regler om valg  

 m.v.
Valgmåderne skal fastsættes med henblik på at sikre en rimelig  

 repræsentation af mindretalsgrupper.
Hvis det i statutten fastlægges, at  

 deltidsansatte medarbejdere har stemmeret og er valgbare til konsistorium og  

 fakultetsråd, kan det samtidig besluttes, at Ph.D.-studerende i denne  

 relation er at betragte som deltidsansatte.
 Stk. 3. Konsistorium har i øvrigt ret til at udtale sig i alle  

 sager af væsentlig betydning for institutionens organisation og virksomhed og  

 har pligt til at drøfte de forhold, rektor forelægger.
 Stk. 4. Konsistorium, der består af 1 formand og 14 medlemmer,  

 sammensættes på følgende måde:
 1) Rektor er født formand.
2) 2 udefra kommende medlemmer, som udpeges af henholdsvis  

 Forskningspolitisk Råd og af formændene for uddannelsesrådene.
Medlemmerne  

 skal være sagkyndige i spørgsmål vedrørende forskning og højere uddannelser.
3) 5 medlemmer som repræsentanter for ledelsen.
Dekaner er, hvor sådanne  

 findes, fødte medlemmer på ledelsessiden.
 4) 2 medlemmer som repræsentanter for de videnskabelige medarbejdere og  

 lærere.
 5) 2 medlemmer som repræsentanter for det teknisk-administrative  

 personale.
 6) 3 medlemmer som repræsentanter for de studerende.
 Stk. 5. Ved stemmelighed er formandens stemme udslaggivende.
Rektor § 4. Hver institution ledes af en rektor.
Denne træffer afgørelse  

 i alle sager, jf. dog § 3, stk. 1 og 2, § 5, stk. 1 og 2, § 6, stk. 2, § 7,  

 stk. 2 og 4, og § 8, stk. 4-6.
 Stk. 2. Rektor fastsætter nærmere regler om disciplinære  

 foranstaltninger over for de studerende.
Stk. 3. Rektor kan i særlige tilfælde og efter § 5, stk. 3,  

 beslutte, at der inden valgperiodens udløb skal udskrives nyvalg til  

 dekanhverv, fakultetsråd, institutbestyrelse og studienævn.
Rektor kan  

 endvidere i særlige tilfælde overtage konsistoriums, fakultetsråds,  

 institutbestyrelsers og studienævns opgaver, hvorved § 3, stk. 1 og 2, § 5,  

 stk. 1 og 2, § 7, stk. 2, og § 8, stk. 4-6, fraviges.
Stk. 4. Rektor vælges blandt professorer og heltidsansatte  

 lektorer.
Valget sker efter regler, der fastsættes i statutten.  

 Stemmeberettigede til rektorvalg er medarbejdere med hovedstilling på  

 institutionen og studerende på institutionen i forholdet 3 til 1, dog således  

 at de videnskabelige medarbejderes stemmeandel udgør mindst 50 pct.
Rektor  

 vælges for en 4-årig periode.
I statutten fastsættes, hvorvidt og hvor mange  

 gange genvalg kan finde sted.
 Stk. 5. Rektor udskriver inden valgperiodens udløb nyvalg til  

 rektorhvervet, hvis alle øvrige medlemmer af konsistorium indstiller dette.
 Stk. 6. Undervisnings- og forskningsministeren kan i særlige  

 tilfælde beslutte, at der inden valgperiodens udløb skal udskrives nyvalg til  

 rektorhvervet.
Fakultetsråd § 5. Opdeles institutionen i flere hovedområder, vælges for hvert  

 hovedområde et fakultetsråd, som varetager hovedområdets faglige interesser.  

 Fakultetsrådet godkender hovedområdets udviklingsplan og budget inden for de  

 rammer, konsistorium har fastlagt.
Rådet har ret til at udtale sig i alle  

 sager af væsentlig betydning for hovedområdet samt i sager, der vedrører  

 forholdet mellem 2 eller flere faggrupper eller mellem institutter og  

 studienævn inden for hovedområdet.
 Stk. 2. Fakultetsrådet har i øvrigt følgende opgaver:
 1) Godkendelse af studieordninger.
 2) Nedsættelse af sagkyndige udvalg, der skal bedømme videnskabelige  

 arbejder med henblik på erhvervelse af Ph.D.- og doktorgrader.
 3) Tildeling af Ph.D.- og doktorgrader.
 4) Indstilling til rektor om sammensætningen af sagkyndige udvalg, der  

 skal bedømme ansøgere til videnskabelige stillinger.
 Stk. 3. Hvis mindst 3/4 af fakultetsrådets medlemmer mener, at  

 dekanen i væsentligt omfang ikke handler i overensstemmelse med de  

 beslutninger, der er truffet efter stk. 1, kan det indstille til rektor, at  

 dekanens hverv bringes til ophør.
 Stk. 4. På institutioner, der udelukkende uddanner og forsker  

 inden for eet hovedområde, varetages opgaverne af konsistorium.
 Stk. 5. Fakultetsrådet, der består af en formand og indtil 14  

 medlemmer, sammensættes på følgende måde:
 1) Dekanen er født formand.
2) 2 udefra kommende medlemmer, som skal udpeges af henholdsvis  

 forskningsrådet og af uddannelsesrådet inden for hovedområdet.
Medlemmerne  

 skal være sagkyndige inden for det pågældende hovedområdes uddannelser og  

 forskning.
 3) Øvrige medlemmer skal være repræsentanter for de videnskabelige  

 medarbejdere og lærere, repræsentanter for de teknisk-administrative  

 medarbejdere og de studerende i forholdet 2 til 1 til 1.
 Stk. 6. Ved stemmelighed er formandens stemme udslaggivende.
Dekaner § 6. Ved institutioner med flere hovedområder, vælges en leder  

 (dekan) for hvert hovedområde.
Dekanen varetager efter bemyndigelse fra  

 rektor og efter retningslinjer fastlagt af fakultetsrådet den daglige ledelse  

 af hovedområdet.
 Stk. 2. Dekanen kan i særlige tilfælde og efter §§ 7, stk. 8, og  

 8, stk. 8, beslutte, at der inden valgperiodens udløb skal udskrives nyvalg  

 til institutleder- og studielederhvervet.
Stk. 3. Dekanen vælges blandt professorer og heltidsansatte  

 lektorer ved hovedområdet.
Valget sker efter regler, der fastsættes i  

 statutten.
Stemmeberettigede til dekanvalg er medarbejdere med hovedstilling  

 på hovedområdet og studerende ved hovedområdet i forholdet 3 til 1, dog  

 således at de videnskabelige medarbejderes stemmeandel udgør mindst 50 pct.  

 Dekanen vælges for en 4-årig periode.
I statutten fastsættes, hvorvidt og  

 hvor mange gange genvalg kan finde sted.
Rektor godkender den valgte dekan.
Institutter og institutledelse § 7. Forskning og aktiviteter i tilknytning hertil ved  

 institutionen foregår normalt ved institutter.
Ved hvert institut vælges en  

 institutleder og en institutbestyrelse.
Hvis der er færre end 10  

 videnskabelige medarbejdere på instituttet, kan valg af en institutbestyrelse  

 undlades.
 Stk. 2. Bestyrelsen fastlægger generelle retningslinjer for  

 instituttets virksomhed og udvikling og godkender instituttets budget inden  

 for de rammer, fakultetsrådet har fastlagt.
Stk. 3. Institutlederen varetager efter bemyndigelse fra rektor og  

 efter retningslinjer fastlagt af bestyrelsen instituttets daglige ledelse,  

 herunder planlægning og fordeling af arbejdsopgaver.
Institutlederen kan  

 pålægge medarbejdere at løse bestemte opgaver med respekt for deres frie valg  

 af videnskabelige metoder.
Stk. 4. Institutlederen vælges blandt professorer og  

 heltidsansatte lektorer ved instituttet for normalt 3 år med mulighed for  

 genvalg.
Institutlederen vælges af alle videnskabelige medarbejdere og de  

 teknisk-administrative medarbejdere med hovedstilling ved instituttet dog  

 således, at de videnskabelige medarbejderes stemmeandel udgør mindst 50 pct.  

 Dekanen godkender den valgte institutleder.
 Stk. 5. Institutbestyrelsen, der består af en formand og 3  

 medlemmer, sammensættes på følgende måde:
 1) Institutlederen er født formand.
 2) 2 medlemmer vælges blandt professorer og heltidsansatte lektorer af  

 instituttets videnskabelige medarbejdere med hovedstilling ved instituttet.
 3) 1 medlem vælges af og blandt de teknisk-administrative medarbejdere.
 Stk. 6. På institutter med 30 videnskabelige medarbejdere og  

 derover kan institutbestyrelsen ud over formanden være på 6 medlemmer, der  

 vælges og fordeles efter samme forholdstal som i stk. 5.
 Stk. 7. Ved stemmelighed er formandens stemme udslaggivende.
 Stk. 8. Hvis mindst 2/3 af institutbestyrelsens medlemmer mener,  

 at institutlederen i væsentligt omfang ikke handler i overensstemmelse med de  

 beslutninger, der er truffet efter stk. 2, kan den indstille til dekanen, at  

 institutlederens hverv bringes til ophør.
Studienævn og studieleder § 8. For hver uddannelse eller for flere uddannelser nedsættes et  

 studienævn.
Stk. 2. Hvert studienævn består af et lige stort antal lærere og  

 studerende, i alt højst 10. Lærerne vælges for 3 år ad gangen af og blandt de  

 lærere, der underviser inden for det pågældende studienævns område.
Mindst  

 halvdelen af lærerne skal være heltidsansatte videnskabelige medarbejdere.
De  

 studerende vælges for 1 år ad gangen af og blandt de studerende, der studerer  

 inden for det pågældende studienævns område.
Studienævnet vælger af sin midte  

 blandt de heltidsansatte videnskabelige medarbejdere en formand.
 Stk. 3. Ved stemmelighed træffer fakultetsrådet afgørelsen.
 Stk. 4. Studienævnet godkender undervisningsplanen, herunder  

 rekvirering af undervisning, og udarbejder forslag til studieordning.
 Stk. 5. Institutionen skal høre studienævnet om:
 1) Forslag til uddannelsesbekendtgørelser.
 2) Forslag til generelle regler for eksamen, karaktergivning og  

 undervisning.
 3) Forhold, der i øvrigt vedrører undervisningen inden for det pågældende  

 studienævns område.
 Stk. 6. Studienævnet kan inden for de fastsatte generelle  

 retningslinjer dispensere fra uddannelsesbekendtgørelsens bestemmelser efter  

 regler fastsat heri og fra studieordningens bestemmelser inden for  

 bekendtgørelsens rammer.
Stk. 7. Formanden for studienævnet er tillige studieleder.  

 Studielederen forestår efter bemyndigelse fra rektor den praktiske  

 tilrettelæggelse af den pågældende uddannelse og disponerer de tildelte  

 undervisningsressourcer.
Dekanen godkender studielederen.
 Stk. 8. Hvis mindst 2/3 af studienævnets medlemmer bortset fra  

 formanden mener, at studielederen i væsentligt omfang ikke handler i  

 overensstemmelse med de beslutninger, der er truffet efter stk. 4, kan det  

 indstille til dekanen, at studielederens hverv bringes til ophør.
Kapitel 3 Økonomiske forhold § 9. Staten giver bevillinger til institutionens  

 undervisningsvirksomhed, til institutionens forskningsvirksomhed og til andre  

 opgaver, som er henlagt til institutionen, herunder til administration og  

 bygninger.
Stk. 2. Institutionen disponerer frit ved anvendelse af  

 bevillinger, tilskud og indtægter under eet.
Det er en betingelse, at  

 institutionen overholder bevillingsforudsætninger og disponeringsregler og  

 varetager de opgaver, der er givet bevilling til efter stk. 1.
 Stk. 3. Bevillinger til undervisningsvirksomheden fastlægges ud  

 fra takster fastsat på de årlige finanslove og antallet af årsstuderende.
 Stk. 4. Undervisnings- og forskningsministeren fastsætter regler  

 for opgørelse af antal årsstuderende.
 Stk. 5. Undervisnings- og forskningsministeren kan ved  

 fuldtidsstudier fastlægge minimums- og maksimumsrammer for den tilgang, der  

 udløser bevillinger til uddannelserne.
 Stk. 6. En institution kan for Ph.D.-studerende, hvis uddannelse  

 finansieres af eksterne midler, og for visse udenlandske studerende opkræve  

 betaling for deltagelse i undervisning og eksamen.
 Stk. 7. Undervisnings- og forskningsministeren kan fastsætte  

 regler om henlæggelse af ansvaret for bygningsforsyning og  

 bygningsforvaltning til institutionerne og i denne forbindelse fastsætte  

 regler om institutionernes kapitalforvaltning.
Stk. 8. Institutioner kan modtage tilskud fra anden side end fra  

 bevillingslovene.
Sådanne ikkestatslige tilskud kan holdes adskilt fra  

 statslige midler.
Der kan oprettes fonde og legater for sådanne  

 tilskudsmidler.
 Stk. 9. Undervisnings- og forskningsministeren kan indhente  

 oplysninger fra institutionerne til budgetteringsformål og kan bestemme, at  

 institutionerne skal anvende fælles administrative systemer.
§ 10. Undervisnings- og forskningsministeren kan ekspropriere  

 eller for så vidt angår ikkestatsejede institutioner tillade ekspropriation  

 af fast ejendom til højere uddannelsesinstitutioner.
Ekspropriation finder  

 sted efter bestemmelserne i lov om fremgangsmåden ved ekspropriation  

 vedrørende fast ejendom.
 Stk. 2. Undervisnings- og forskningsministeren kan godkende, at  

 institutionerne indgår aftaler af ikkekommerciel karakter med selvejende  

 institutioner og organisationer, der har tilknytning til institutionerne, og  

 hvis hovedformål er knyttet til institutionens formål.
Kapitel 4 Forskellige bestemmelser § 11. En institutions afgørelser efter denne lov eller efter  

 regler fastsat i medfør af loven kan for så vidt angår klager over retlige  

 spørgsmål påklages til undervisnings- og forskningsministeren, jf. dog stk.  

 2.
 Stk. 2. Undervisnings- og forskningsministeren fastsætter nærmere  

 regler om adgangen til at klage og kan herunder bestemme, at afgørelser, med  

 undtagelse af klager over retlige spørgsmål ved afgørelser om en studerendes  

 retsstilling, ikke skal kunne indbringes for ministeren.
 Stk. 3. Undervisnings- og forskningsministeren kan bestemme, at  

 afgørelser kan indbringes for en særlig klageinstans, og om klageinstansen i  

 så fald har den endelige administrative afgørelse af sagen.
 § 12. Undervisnings- og forskningsministeren kan godkende  

 undtagelser fra lovens bestemmelser efter forslag fra institutionen.
 Stk. 2. Undervisnings- og forskningsministeren kan fastsætte  

 særlige regler for institutioner eller dele heraf, der varetager særlige  

 opgaver, eller hvor særlige forhold tilsiger det.
Kapitel 5 Overgangs- og ikrafttrædelsesbestemmelser § 13. Loven træder i kraft den 1. januar 1993.
 Stk. 2. De, der var valgt til rektorer, prorektorer, dekaner og  

 prodekaner på tidspunktet for lovens ikrafttræden, fortsætter i deres hverv,  

 indtil en statut er fastsat og valg er afholdt efter denne, jf. stk. 5.
 Stk. 3. Medlemmer af kollegiale organer, studienævnsformænd,  

 institutbestyrere og fagrådsformænd fortsætter i deres hverv og træffer alene  

 de beslutninger, der er nødvendige for institutionens drift, indtil rektor i  

 samarbejde med konsistorium har fastsat en særlig valgstatut og valg er  

 afholdt efter denne.
 Stk. 4. Valg i henhold til stk. 3 skal være afholdt senest den 1.  

 april 1993.
 Stk. 5. En statut skal være godkendt og trådt i kraft senest den  

 1. januar 1994. Herefter finder nyvalg af rektorer og dekaner sted.
 Stk. 6. Undervisnings- og forskningsministeren kan i særlige  

 tilfælde dispensere fra stk. 2 og 5.
 § 14. Følgende love og bestemmelser ophæves:
 1) Lov nr. 190 af 4. juni 1964 om oprettelse af et universitet i Odense.
 2) Lov nr. 263 af 4. juni 1970 om Københavns Universitets placering og  

 universitetscentre.
 3) Lov nr. 312 af 19. juni 1974 om Ålborg Universitetscenter.
 4) Lov om Roskilde Universitetscenter, jf. lovbekendtgørelse nr. 21 af 12.  

 januar 1987.
 5) Lov om styrelse af højere uddannelsesinstitutioner, jf.  

 lovbekendtgørelse nr. 358 af 26. maj 1989.
 6) § 2, stk. 3, i lov om handelshøjskoler og  

 handelshøjskoleafdelinger, jf. lovbekendtgørelse nr. 675 af 29. juli 1992.
 Stk. 2. Regler, der er fastsat med hjemmel i de love, der er nævnt  

 i stk. 1, forbliver i kraft, indtil de ophæves eller afløses af regler  

 fastsat i medfør af denne lov.
