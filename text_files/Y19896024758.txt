 Et rejsebureau solgte ferierejser ved hjælp af et lykkehjul.
 Forbrugerombudsmanden fandt, at denne foranstaltning indebar en  

 gevinstfordeling, hvis udfald helt eller delvis beroede på tilfældet, hvorfor  

 der forelå en overtrædelse af markedsføringslovens § 8, stk.
 1. Han opretholdt dette synspunkt uanset bureauets oplysning om, at  

 der udelukkende var tale om salg af restpladser, der ville være blevet solgt  

 til samme pris, som det kostede at prøve lykkehjulet.
2.5.2.4. Udlodning af rejser ved hjælp af lykkehjul Et større rejsebureau annoncerede i pressen med udlodning af ferierejser  

 under overskriften: »Kom ind og drej på lykkehjulet og bliv en sikker  

 vinder«.
 For 1.500 kr. kunne forbrugeren vinde en ferie til et af rejsebureauets  

 allermest populære feriemål.
 Lykkehjulet var opdelt i 8 felter.
 På de 6 felter var anført et rejsemål samt en holtelkategori.
Desuden var der et felt, der hed frit valg.
Såfremt forbrugeren standsede  

 på dette felt, måtte han/hun vælge mellem de 6 rejsemål.
 Det sidste felt var en superrejse, som ville fremgå af lykkehjulet.
Superrejsen var ofte en ferie til New York.
Såfremt forbrugeren drejede  

 lykkehjulet, så man endte på et felt, hvor man ikke ønskede at rejse til, kunne forbrugeren mod at betale 100  

 kr. pr. person dreje lykkehjulet endnu engang.
 Forbrugerombudsmanden fandt, at denne foranstaltning indebar en  

 gevinstfordeling, hvis udfald helt eller delvis beroede på tilfældet, hvorfor  

 han fandt, at der var tale om en overtrædelse af markedsføringslovens § 8,  

 stk. 1.
 Forbrugerombudsmanden opretholdt denne opfattelse uanset rejsebureauets  

 oplysning om, at der udelukkende var tale om salg af restpladser, som ville  

 blive solgt som uspecificerede rejser til 1.500 kr.
 Forbrugerombudsmanden fastholdt, at en fordeling af varer ved hjælp af  

 lykkehjul måtte være i strid med god markedsføringsskik, ligesom den  

 pågældende foranstaltning var i strid med markedsføringslovens § 8.
