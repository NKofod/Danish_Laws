Ankestyrelsens principafgørelse 126-11 om sygedagpenge - selvstændig virksomhed - fleksjoblignende vilkår Resume:
 En selvstændig, der modtog tilskud på fleksjoblignende vilkår, havde ret til sygedagpenge.
 Sygedagpengene skulle beregnes på grundlag af arbejdsfortjenesten i virksomheden.
 Beskæftigelseskravet måtte anses for opfyldt, idet kommunen et par år tidligere havde bevilget tilskud svarende til, at der blev drevet selvstændig virksomhed som hovedbeskæftigelse, og der ikke var oplysninger om ændrede forhold.
 Love:
Lov om sygedagpenge - lovbekendtgørelse nr. 85 af 7. februar 2011 - § 42 Vejledninger:
Beskæftigelsesministeriets vejledning nr. 9300 af 25. juni 2008 om sygedagpenge - 49. 2 Afgørelse:
 Ankestyrelsens Beskæftigelsesudvalg har i møde truffet afgørelse i NNs sag om hvorvidt personer, der driver selvstændig virksomhed og som modtager støtte i form af tilskud på fleksjoblignende vilkår, er berettiget til sygedagpenge.
Resultatet er  sagen er ikke tilstrækkeligt oplyst fra kommunens side og må hjemvises som det er sket af nævnet Det betyder, at kommunen må indhente oplysninger om indtægter i virksomheden inden der tages stilling til beregning af sygedagpenge.
 Vi er således kommet til samme resultat som nævnet i Statsforvaltningen Y.
 Der var enighed på mødet.
Begrundelsen for afgørelsen Beskæftigelseskravet om, at der skal være udøvet selvstændig virksomhed i mindst halvdelen af den overenskomstmæssige arbejdstid er opfyldt.
Vi har lagt vægt på, at der er 16. januar 2006 bevilget tilskud svarende til at der drives selvstændig virksomhed som hovedbeskæftigelse.
Kommunen vurderede samtidig, at arbejdsevnen var nedsat til 1/3, og at der derfor skulle ydes tilskud på 2/3. Det er i den forbindelse uden betydning om den nedsatte arbejdsevne ytrer sig ved at der arbejdes færre timer i virksomheden eller om der arbejdes 37 timer ugentligt men langsommere og med pauser i løbet af arbejdsdagen.
 Der er ikke oplysninger om, at der er sket ændringer i forudsætningerne for denne bevilling bortset fra ændring af lønnen 29. april 2010.
 Det fremgår af Beskæftigelsesministeriets vejledning om sygedagpenge, at sygedagpenge til selvstændige under disse forhold beregnes på grundlag af arbejdsfortjenesten i virksomheden.
 Kommunen må derfor indhente oplysninger om arbejdsfortjenesten.
Bemærkninger til klagen Kommunen har oplyst, at beskæftigelseskravet ikke er opfyldt.
 Vi henviser til begrundelsen oven for og bemærker, at beregningsmetoden i øvrigt også fremgår at kommunens blanket dateret 29. april 2010.
Oplysninger i sagen Vi har afgjort sagen på grundlag af:
 De oplysninger, som forelå da beskæftigelsesankenævnet traf afgørelse i sagen  nævnets afgørelse af 7. oktober 2010  Klagen til Ankestyrelsens Beskæftigelsesudvalg af 13. oktober 2010  nævnets genvurdering Kommunen traf 23. juli 2010 afgørelse om at der ikke var ret til sygedagpenge, da beskæftigelseskravet ikke var opfyldt.
 Nævnet ændrede afgørelsen og hjemviste sagen til yderligere oplysning.
 Nævnet har begrundet afgørelsen med, at der ikke er indhentet oplysninger om arbejdsfortjenesten i virksomheden.
 Kommunen har klaget over nævnets afgørelse.
