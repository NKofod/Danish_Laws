I medfør af § 131, stk. 7 og 8, § 219, § 260, stk. 4 og § 261, i lov om forsikringsvirksomhed, jf. lovbekendtgørelse nr. 963 af 29.
november 1994, som ændret ved lov nr. 369 af 14. juni 1995 samt § 49 og § 71, stk. 5, i lov om tilsyn med firmapensionskasser, jf.
 lovbekendtgørelse nr. 670 af 19. august 1993, som ændret ved lov nr.
 363 af 18. maj 1994, fastsættes:
Anvendelsesområde § 1.  Livsforsikringsselskaber og pensionskasser,  

 omfattet af lov om forsikringsvirksomhed, skal føre et register over aktiver  

 til en værdi, der til enhver tid mindst modsvarer de af selskabernes og  

 pensionskassernes ansvarshavende aktuarer opgjorte samlede forsikringsmæssige  

 hensættelser.
 Stk. 2.  Pensionskasser, omfattet af lov om tilsyn med  

 firmapensionskasser, skal på samme måde som i stk. 1 registrere aktiver til  

 en værdi, der til enhver tid mindst modsvarer de af pensionskassernes  

 godkendte aktuarer opgjorte pensionshensættelser.
 Stk. 3.  Forsikringsselskaber og filialer af udenlandske  

 forsikringsselskaber, der driver lovpligtig  

 arbejdsskadeforsikringsvirksomhed, jf. kapitel 23 A i lov om  

 forsikringsvirksomhed, skal på samme måde som i stk. 1 registrere aktiver til  

 en værdi, der til enhver tid mindst modsvarer de af selskaberne eller  

 filialerne opgjorte hensættelser til dækning af løbende ydelser, jf. § 210 f,  

 i lov om forsikringsvirksomhed.
 Stk. 4.  Udenlandske forsikringsselskaber med  

 vedtægtsmæssigt hjemsted uden for Den Europæiske Union eller uden for lande,  

 som har gennemført Rådets 3. livsforsikringsdirektiv, og som driver direkte  

 livsforsikringsvirksomhed her i landet gennem en filial, skal på samme måde  

 som i stk. 1 registrere aktiver til en værdi, der til enhver tid mindst  

 modsvarer de af de ansvarshavende aktuarer for selskabernes filialer opgjorte  

 forsikringsmæssige hensættelser vedrørende filialerne, jf. bekendtgørelse om  

 filialer af udenlandske forsikringsselskaber.
 Stk. 5.  Udenlandske forsikringsselskaber med  

 vedtægtsmæssigt hjemsted uden for Den Europæiske Union eller uden for lande,  

 som har gennemført Rådets 3. skadesforsikringsdirektiv, og som driver direkte  

 skadesforsikringsvirksomhed her i landet gennem en filial, skal, med mindre  

 Finanstilsynet har undtaget herfra, på samme måde som i stk. 1 registrere  

 aktiver til en værdi, der til enhver tid mindst modsvarer de opgjorte  

 forsikringsmæssige hensættelser vedrørende filialerne, jf. bekendtgørelse om  

 filialer af udenlandske forsikringsselskaber.
 Registerets indretning m.v.
§ 2.  Registeret skal til enhver tid udvise samtlige  

 aktiver, der omfattes af registreringen.
For forsikringsselskaber,  

 pensionskasser, omfattet af lov om forsikringsvirksomhed, og filialer skal de  

 registrerede aktiver opfylde bestemmelserne i § 127 a, § 128, stk. 1 og stk.  

 5-8 samt § 129, i lov om forsikringsvirksomhed.
For pensionskasser, omfattet  

 af lov om tilsyn med firmapensionskasser, skal de registrerede aktiver  

 svarende til mindst 60 pct. af pensionshensættelserne opfylde bestemmelsen i  

 § 46, stk. 1, i lov om tilsyn med firmapensionskasser.
 Stk. 2.  Anvendes § 128, stk. 2, 3 eller 4, i lov om  

 forsikringsvirksomhed registreres kapitalandele i samt eventuelle lån til det  

 pågældende datterselskab, jf. lov om forsikringsvirksomhed § 131, stk. 6. I  

 sådanne tilfælde skal datterselskabets aktiver inden for de begrænsninger,  

 der fremgår af § 128, stk. 2, 3 eller 4, tilsammen med de aktiver, der i  

 øvrigt indgår i moderselskabets register, opfylde bestemmelserne i § 127 a, §  

 128, stk. 1 og stk. 5-8, samt § 129.
 Stk. 3.  Registeret kan omfatte aktiver, der som  

 kategori eller enkeltaktiv, overskrider begrænsningerne i § 128, stk. 5-8  

 eller § 129, i lov om forsikringsvirksomhed, hvis blot mindstekravet til de  

 registrerede aktivers samlede værdi fortsat er opfyldt, når alle  

 enkeltaktiver og aktivkategorier medregnes til de reducerede værdier, som  

 angives ved lovens maksimumgrænser.
 § 3.  Samtlige aktiver som nævnt i § 2, stk. 1 skal  

 specificeres og anføres i registeret med den regnskabsmæssige værdi opgjort i  

 overensstemmelse med reglerne for forsikringsselskabernes, pensionskassernes  

 eller filialernes regnskabsaflæggelse.
 Stk. 2.  For indskud i pengeinstitutter anføres tillige  

 pengeinstituttets navn og kontonummer.
 Stk. 3.  For fondsaktiver registeret i en  

 værdipapircentral anføres tillige det kontoførende institut og kontonummer.
 Stk. 4.  For aktiver, der er indlagt i et pengeinstitut,  

 anføres tillige pengeinstituttets navn og det registreringsnummer, hvorunder  

 aktivet er indlagt i pengeinstituttet.
 Stk. 5.  For andre aktiver anføres tillige  

 opbevaringssted.
 Stk. 6.  Indgår der fast ejendom blandt aktiverne,  

 registreres et tinglyst ejerpantebrev, jf.§ 131, stk. 5, i lov om  

 forsikringsvirksomhed og§ 49, stk. 4, i lov om tilsyn med  

 firmapensionskasser.
Forretningsgang § 4.  Der skal foreligge en af bestyrelsen for  

 forsikringsselskabet eller pensionskassen eller af filialen fastsat  

 forretningsgang for registerets indretning og anvendelse.
Forretningsgangen  

 skal sikre, at registeret til stadighed indeholder registrerede aktiver til  

 en værdi, der mindst modsvarer hensættelserne.
Deponering § 5.  Finanstilsynet kan i henhold til § 131, stk. 9,  

 i lov om forsikringsvirksomhed og i henhold til § 49, stk. 8, i lov om tilsyn  

 med firmapensionskasser, kræve registeret deponeret.
 Stk. 2.  Ved den i stk. 1 nævnte deponering skal  

 Finanstilsynet registreres som berettiget til fondsaktiver i en  

 værdipapircentral. Øvrige aktiver, der tjener til dækning af hensættelserne,  

 skal håndpantsættes til fordel for Finanstilsynet.
Indberetning § 6.  I løbet af regnskabsåret skal  

 forsikringsselskabet, pensionskassen eller filialen efter hvert kvartal  

 indsende en opgørelse over, hvorledes hensættelserne skønnes at være vokset i  

 den forløbne del af regnskabsåret, og indsende en opgørelse over de  

 registrerede aktiver, der skal dække hensættelserne.
 Stk. 2.  Indberetning sker ved benyttelse af de af  

 Finanstilsynet hertil udarbejdede skemaer.
Stk. 3.  Opgørelsen over hensættelsernes skønnede vækst  

 underskrives af aktuaren.
Opgørelsen over hensættelsernes skønnede vækst ved  

 lovpligtig arbejdsskadeforsikringsvirksomhed underskrives af  

 forsikringsselskabet eller filialen.
Opgørelsen af de registrerede aktiver  

 underskrives af forsikringsselskabet, pensionskassen eller filialen samt af  

 forsikringsselskabets, pensionskassens eller filialens statsautoriserede  

 revisor, der erklærer, at opgørelsen er i overensstemmelse med de  

 registrerede aktiver og bogføringen.
Revision § 7.  Forsikringsselskabets, pensionskassens eller  

 filialens statsautoriserede revisor skal påse, at der foreligger den i § 4  

 nævnte forretningsgang.
 Stk. 2.  Revisor skal i løbet af regnskabsåret påse, at  

 forretningsgangen overholdes og er sikkerhedsmæssigt betryggende.
Stk. 3.  Ud over at afgive den i § 6, stk. 3, omhandlede  

 erklæring, skal revisor mindst to gange om året foretage uanmeldt revision og  

 i denne forbindelse kontrollere tilstedeværelsen af fornødne registrerede  

 aktiver.
Såfremt en sådan uanmeldt revision giver anledning til særlige  

 bemærkninger, skal revisor straks indberette herom til Finanstilsynet.
 Stk. 4.  I revisionsprotokollatet vedrørende  

 årsregnskabet skal revisor redegøre for den foretagne kontrol, samt afgive en  

 erklæring om, hvorvidt den i § 4 nævnte forretningsgang er sikkerhedsmæssigt  

 betryggende.
Straffebestemmelser § 8.  Overtrædelse af §§ 1-4 og 6-7 straffes med bøde.
 Stk. 2.  Er overtrædelse som nævnt i stk. 1 begået af et  

 aktieselskab, et gensidigt selskab, en pensionskasse eller lignende, kan der  

 pålægges selskabet, pensionskassen som sådant bødeansvar for overtrædelse af  

 bekendtgørelsens bestemmelser.
Overgangsbestemmelser § 9.  Aktiver, der er håndpantsat eller pantsat før 1.  

 juli 1990 ved båndlæggelse i henhold til lov om forsikringsvirksomhed eller  

 lov om tilsyn med firmapensionskasser (tidligere lov om tilsyn med  

 pensionskasser) med Finanstilsynet (Forsikringstilsynet eller  

 Forsikringsrådets tillidsmand) som berettiget, kan frigives uden  

 Finanstilsynets samtykke.
Ikrafttræden § 10.  Bekendtgørelsen træder i kraft den 16. februar  

 1996.
 Stk. 2.  Samtidig ophæves bekendtgørelse nr. 832 af 23.  

 september 1994 om registrering af aktiver i livsforsikringsselskaber m.v.
