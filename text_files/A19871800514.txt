Denne datasammenskrivning omfatter lov om ansættelse og  

 opkrævning m.v. af skat ved kulbrinteindvinding, jfr. lov nr. 176 af 28.  

 april 1982 som ændret ved lov nr. 926 af 19. december 1986 Almindelige bestemmelser § 1.  Reglerne i denne lov omfatter enhver, der er  

 undergivet beskatning efter kulbrinteskatteloven.
 Stk. 2.  Skattelovgivningens almindelige regler om  

 selvangivelse, skatteansættelse, klageadgang, kontrol og opkrævning m.v.,  

 herunder de tilknyttede straffebestemmelser, finder tilsvarende anvendelse  

 med de ændringer, der følger af denne lov.
Særlige regler om skatteansættelsen § 2.  Skattepligtige, der er omfattet af  

 kulbrinteskattelovens kapitel 2 og 3, skatteansættes af ligningsrådet.  

 Ansættelsen omfatter:
 Stk. 2.  Ligningsrådet kan bestemme, at  

 ligningskommissionen, jfr. ligningslovens § 32D, stk. 2 og 3, og  

 selskabsskattelovens § 24, foretager den i stk. 1, nr. 3 og 4, nævnte  

 ansættelse.
 Stk. 3.  Ansættelsen af skattepligtige efter  

 kulbrinteskatteloven, der ikke tillige er omfattet af reglerne i  

 kildeskattelovens §§ 1 eller 2, selskabsskattelovens §§ 1 eller 2 eller § 1 i  

 lov om beskatning af fonde, visse foreninger og institutter m.v., om  

 skattepligt, foretages af ligningsrådet.
§ 3.  I tilfælde, hvor der foreligger behørig  

 selvangivelse, skal ligningsrådet, forinden det foretager en ansættelse til  

 et andet beløb end selvangivet, give den skattepligtige lejlighed til at ytre  

 sig skriftligt eller ved mundtlig forhandling.
I disse tilfælde samt i  

 tilfælde, hvor ansættelsen foretages, uden at der foreligger behørig  

 selvangivelse, skal den skattepligtige underrettes om ansættelsen,  

 begrundelsen for denne og klageadgangen.
Stk. 2.  Ligningsrådet kan af egen drift eller på  

 begæring fra den skattepligtige tage en tidligere af ligningsrådet foretagen  

 skatteansættelse op til fornyet behandling og eventuel ændring.
Rådet kan  

 ikke ændre en ansættelse i det omfang, landsskatteretten i en kendelse har  

 taget stilling til ansættelsen.
Forinden rådet foretager ændring af en  

 ansættelse, skal der gives den skattepligtige lejlighed til at ytre sig  

 skriftligt eller ved mundtlig forhandling.
Der skal i underretningen til den  

 skattepligtige om den ændrede ansættelse gives oplysning om begrundelsen for  

 denne og vejledning om klageadgangen.
Særlige regler om foreløbig og endelig  

 kulbrinteskat § 4.  Kulbrinteskat efter kulbrinteskattelovens  

 kapitel 3 svares med foreløbige beløb i to rater, som forfalder til betaling  

 den 1. oktober i indkomståret og den 1. juni i året efter indkomståret.  

 Sidste rettidige betalingsdag er den 20. i forfaldsmåneden.
Falder sidste  

 rettidige betalingsdag på en helligdag eller en lørdag, forlænges fristen til  

 den følgende hverdag.
Stk. 2.  Ligningsrådet fastsætter den foreløbige  

 kulbrinteskat.
De foreløbige skattebeløb skal så vidt muligt svare til den  

 skat, der pålignes efter indkomstårets udløb.
Ved fastsættelsen af 1. rate af  

 den foreløbige kulbrinteskat lægges den skattepligtiges oplysninger efter § 5  

 til grund, i det omfang ligningsrådet finder oplysningerne tilstrækkeligt  

 sandsynliggjort. 1. rate udgør halvdelen af indkomstårets forventede  

 kulbrinteskat. 2. rate fastsættes på grundlag af selvangivelsen, således at  

 summen af 1. og 2. rate udgør kulbrinteskatten af den selvangivne  

 kulbrinteindkomst.
Hvis 2. rate beregnet på dette grundlag er større end 1.  

 rate, betales et tillæg på 4 pct. af forskelsbeløbet mellem 1. og 2. rate.
Er  

 2. rate mindre end 1. rate, tilkommer der den skattepligtige en godtgørelse  

 på 4 pct. af forskelsbeløbet.
Tillæg eller godtgørelse medregnes ikke ved  

 indkomstopgørelsen.
 Stk. 3.  Må det efter ligningsrådets skøn antages, at  

 den for indkomståret beregnede foreløbige skat vil være væsentlig større end  

 den endelige skat, skal der efter den skattepligtiges begæring herom ske hel  

 eller delvis tilbagebetaling af 1. rate af den foreløbige skat.
Stk. 4.  Er et beløb, som den skattepligtige efter stk.  

 1 skal indbetale til det offentlige, ikke betalt rettidigt, skal den  

 skattepligtige betale en statskassen tilfaldende rente, der udgør 1 pct. pr.  

 påbegyndt måned fra forfaldsdagen at regne.
Renter af skat, der påhviler den  

 skattepligtige, opgøres og opkræves en gang om året ved indkomstårets udløb.
§ 5.  Skattepligtige skal til brug ved beregning og  

 opkrævning af foreløbig kulbrinteskat give ligningsrådet oplysning om den  

 forventede kulbrinteindkomst.
Statsskattedirektoratet udfærdiger skemaer,  

 hvorpå oplysningerne gives.
 Stk. 2.  Forskudsskema indgives senest den 1. juli i  

 indkomståret.
 Stk. 3.  Såfremt behørigt forskudsskema ikke foreligger  

 inden den i stk. 2 nævnte frist, fastlægges grundlaget for den foreløbige  

 skat skønsmæssigt.
§ 6.  I det omfang den efter indkomstårets udløb  

 pålignede kulbrinteskat afviger fra den beregnede foreløbige kulbrinteskat,  

 skal der ske en efterbetaling eller tilbagebetaling af dette beløb.
Beløbet  

 tillægges en årlig rente, der svarer til den til enhver tid fastsatte  

 officielle diskonto med et tillæg på 2 pct., beregnet fra den 1. juni i året  

 efter indkomståret, indtil efterbetalingsbeløbet forfalder til betaling,  

 eller indtil tilbagebetaling sker.
Rentebeløbet medregnes ved opgørelsen af  

 den skattepligtige indkomst.
Stk. 2.  Efterbetalingsbeløbet forfalder til betaling  

 den 1. i den anden måned efter, at den skattepligtige er underrettet om  

 ansættelsen med betalingsfrist til den 20. i forfaldsmåneden.
Falder sidste  

 rettidige betalingsdag på en helligdag eller en lørdag, forlænges fristen til  

 den følgende hverdag.
Reglerne i § 4, stk. 4, finder tilsvarende anvendelse.
Stk. 3.  Tilbagebetaling sker inden udgangen af den  

 måned, der følger nærmest efter, at den skattepligtige er underrettet om  

 ansættelsen.
Forinden udbetaling modregnes eventuelle skatterestancer med  

 påløbne renter.
Oplysningspligt § 7.  Skattepligtige, der driver virksomhed som nævnt  

 i kulbrinteskattelovens § 1, skal uden opfordring give oplysning om aftaler  

 om hverv, som den pågældende som hvervgiver indgår med personer eller  

 selskaber m.v., der ikke er omfattet af kildeskattelovens §§ 1 eller 2,  

 selskabsskattelovens §§ 1 eller 2 eller § 1 i lov om beskatning af fonde,  

 visse foreninger og institutter m.v. om skattepligt, hvis hvervtageren  

 oppebærer indkomst herved, som vil være skattepligtig efter  

 kulbrinteskatteloven.
 Stk. 2.  Oplysningspligten efter stk. 1 omfatter  

 hvervets art, den, der udfører hvervet, eventuelt virksomhedsnummer, tid og  

 sted for hvervets udførelse og kontraktssummen.
 § 8.  Enhver hvervgiver som nævnt i § 7 skal uden  

 opfordring give oplysning om personer, der er ansat hos hvervtagere som nævnt  

 i § 7, og som udfører arbejde på de i kulbrinteskattelovens § 1 nævnte  

 områder.
 Stk. 2.  Oplysningspligten efter stk. 1 omfatter den  

 ansattes navn, eventuelt personnummer, bopæl og arbejdsgiver samt arbejdssted  

 og varigheden af det hverv, som arbejdet direkte knytter sig til.
 § 9.  Oplysninger efter §§ 7 og 8 skal gives til  

 ligningsrådet senest 14 dage efter hvervets eller arbejdets påbegyndelse.
 Stk. 2.  Hvis de i §§ 7 og 8 nævnte oplysninger ikke  

 gives rettidigt, kan statsskattedirektoratet om fornødent søge oplysningerne  

 fremtvunget ved pålæg af daglige bøder.
Særlige regler om opkrævning § 10.  Skat af indkomst efter kulbrinteskattelovens §  

 21, stk. 2, opkræves ved, at den, for hvis regning udbetalingen foretages, i  

 forbindelse med udbetalingen indeholder den beregnede skat i det udbetalte  

 beløb.
Indeholdelsen sker ved, at den indeholdelsespligtige tilbageholder  

 skatten.
 Stk. 2.  Reglerne om A-indkomst i kildeskattelovens  

 afsnit V, VII, VIII og IX finder anvendelse på indeholdelsespligt efter stk.  

 1, for så vidt reglerne er forenelige med denne lovs og kulbrinteskattelovens  

 bestemmelser.
Andre særlige bestemmelser § 11.  Skattepligtige efter kulbrinteskatteloven skal  

 ved indkomstopgørelsen anvende kalenderåret som indkomstår.
 Stk. 2.  Ministeren for skatter og afgifter kan  

 fastsætte nærmere regler om specifikationer i det regnskabsmateriale, som  

 efter skattekontrollovens § 3, stk. 1, eller statsskattelovens § 22, stk. 4,  

 skal indsendes som bilag til selvangivelsen.
 Stk. 3.  Skattepligtige, der er omfattet af  

 kulbrinteskattelovens kapitel 2 og 3, skal opbevare regnskaber med tilhørende  

 bilag i 15 år efter udløbet af det pågældende indkomstår.
§ 12.  Statsskattedirektoratet udfærdiger  

 selvangivelsesskemaer, som skal benyttes af den skattepligtige ved  

 selvangivelsen af indkomst, der er omfattet af kulbrinteskattelovens kapitel  

 2 og 3, samt skattepligtig formue.
Selvangivelse indgives til  

 ligningsmyndigheden efter ligningsrådets bestemmelse, jfr. § 2.
 Stk. 2.  Personer, der svarer skat efter  

 kulbrinteskattelovens § 21, stk. 2, indgiver ikke selvangivelse.
 § 13.  Ministeren for skatter og afgifter kan  

 bestemme, at oplysninger, som er afgivet af oplysningspligtige vedrørende  

 aktiviteter, der er omfattet af kulbrinteskatteloven, kan videregives til  

 andre offentlige myndigheder.
 Ikrafttrædelsesbestemmelser m.v.
 § 14.  Loven har virkning for indkomst erhvervet den  

 1. januar 1982 eller senere.
 § 15.  Loven gælder ikke for Færøerne og Grønland.
