(Meddelelser B) Indledning Bestemmelserne i kapitel XV er udformet på baggrund af bilag III til den  

 internationale konvention om forebyggelse af forurening fra skibe - 1973  

 MARPOL-konventionen samt følgende resolutioner:
 MEPC.58(33) og konferenceresolution 2 af 4. november 1994, som træder i  

 kraft den 3. marts 1996 og som er angivet ved en streg i margenen.
Bestemmelserne omfatter alle skibe der transporterer skadelige stoffer i  

 emballeret form.
De finder ikke anvendelse på skibets udrustning og stores.
 Bestemmelserne administreres således, at de regler og stykker der er  

 markeret med et M i margenen administreres af Miljøstyrelsen, og dem der er  

 markeret med et S administreres af Søfartsstyrelsen.
 Bestemmelserne er hovedsageligt af operationel karakter, og er for  

 størstepartens vedkommende henvendt til afsendere af skadelige stoffer  

 (emballering, mærkning og dokumentering).
 Detailforskrifterne i dette kapitel, indgår også i the »International  

 Dangerous Goods Code« (IMDG-Code).
 I bestemmelserne angives IMO ved organisationen, MARPOL 73/78 ved  

 konventionen og henholdsvis Miljøstyrelsen og Søfartsstyrelsen ved  

 administrationen.
Forebyggelse af forurening med skadelige  

 stoffer, der transporteres til søs i emballeret form Regel 1 Anvendelse Regel 2 Emballage Regel 3 Mærkning og etikettering Regel 4 Dokumenter Regel 5 Stuvning Regel 6 Kvantumsbegrænsninger Regel 7 Undtagelser Regel 8 Havnestatskontrol på operationelle krav Tillæg Retningslinier for identifikation af skadelige stoffer i emballeret  

 form Forebyggelse af forurening med skadelige  

 stoffer, der transporteres til søs i emballeret form Regel 1 Anvendelse 1 Medmindre andet udtrykkeligt er bestemt finder dette kapitels regler anvendelse på alle skibe, der transporterer skadelige stoffer i emballeret form.
1.1 »Skadelige stoffer« er i dette kapitel stoffer, der er  

 identificeret som forurenende for havmiljøet (marine pollutants) i den  

 internationale maritime farligt gods kode (the International Dangerous Goods  

 (IMDG) Code)(* 1).
1.2 Vejledninger for identifikation af skadelige stoffer er givet i tillæg I  

 til dette kapitel.
1.3 »Emballeret form« er i dette kapitel defineret som forpakninger  

 (containment) specificeret for skadelige stoffer i IMDG-koden.
2 Transport af skadelige stoffer er ikke tilladt, medmindre det sker i overensstemmelse med bestemmelserne i dette kapitel.
3 For at forebygge eller begrænse forureningen af havets miljø med  

 skadelige stoffer mest muligt skal hver parts regering til supplering af  

 dette kapitels bestemmelser udsende, eller lade udsende, detaljerede krav  

 vedrørende emballering, mærkning og etikettering, dokumentering, stuvning,  

 kvantumsbegrænsninger og fritagelser for at forhindre eller minimere  

 forurening af det maritime miljø med skadelige stoffer.(* 1) 4 I dette kapitel gælder, at tomme emballager der tidligere har været  

 anvendt til transport af skadelige stoffer, selv skal behandles som skadelige  

 stoffer, med mindre der er blevet truffet tilstrækkelige forholdsregler til  

 at sikre, at de ikke indeholder nogen rest, som er skadelig for havmiljøet.
 5 Bestemmelserne i dette kapitel finder ikke anvendelse på skibets stores  

 og udstyr.
S Regel 2 Emballage Emballager skal være tilstrækkelige til at minimere risikoen for det  

 maritime miljø, med hensyn til deres specifikke indhold.
S Regel 3 Mærkning og etikettering 1 Emballager der indeholder et skadeligt stof, skal være mærket på holdbar  

 måde med den korrekte tekniske betegnelse (handelsnavne alene må ikke  

 anvendes), og endvidere på holdbar måde mærket eller etiketteret for at vise  

 at stoffet er skadelig for havmiljøet (marine pollutant). Sådan  

 identifikation skal om muligt suppleres på anden vis f.eks. ved anvendelse af  

 det relevante FN-nummer (United Nations number). 2 Påmærkningen af den  

 korrekte tekniske betegnelse, af fastgjorte mærkater på emballage, der  

 indeholder skadelige stoffer, skal være således, at denne information stadig  

 vil være identificerbar på emballage, der er bevaret efter mindst tre  

 måneders nedsænkning i søen.
Ved vurdering af egnede metoder for påmærkning,  

 fastgøring af mærkater skal der tages hensyn til holdbarheden af det anvendte  

 materiale og emballagens overflade.
 3 Emballager der indeholder begrænsede mængder af skadelige stoffer kan  

 være undtaget fra mærkningskravene(* 2).
S Regel 4 Dokumentering(* 3) 1 I alle dokumenter vedrørende transport af skadelige stoffer til søs, hvori sådanne stoffer er anført, skal den rigtige tekniske betegnelse for hver sådant stof anvendes (handelsnavne alene må ikke tilføjelse af ordene »MARINE POLLUTANT«.
 2 De af afsenderen afgivne afladekokumenter skal omfatte, eller være  

 ledsaget af en underskrevet attest eller erklæring om, at det til transport  

 indleverede vareparti er korrekt emballeret og behørigt påmærket, etiketteret  

 eller påsat plakater samt i øvrigt velegnet til transport, så risikoen for  

 havmiljøet begrænses mest muligt.
3 Ethvert skib, der transporterer skadelige stoffer, skal være forsynet  

 med en særlig fortegnelse eller manifest, der giver oplysning om, hvilke  

 skadelige stoffer der findes om bord, og hvor de er anbragt.
En detaljeret  

 lasteplan, der giver oplysning om de ombordværende skadelige stoffers  

 placering, kan anvendes i stedet for en sådan særlig fortegnelse eller  

 manifest.
Kopi af sådanne dokumenter skal opbevares i land af skibets reder  

 eller dennes repræsentant, indtil de skadelige stoffer er losset.
 En kopi af et af disse dokumenter skal være til rådighed for den person  

 eller organisation udpeget af havnestatens myndighed inden afgang.
4 Hvor skibet er forsynet med en særlig fortegnelse eller manifest eller  

 en detaljeret lasteplan som foreskrevet for transport af farligt gods i den  

 internationale konvention om sikkerhed for meneskeliv på søen, 1974, med  

 ændringer, kan dokumenterne der foreskrives i denne regel kombineres med dem,  

 der vedrører farligt gods.
Hvor dokumenterne er kombinerede, skal der skelnes  

 tydeligt mellem farligt gods og skadelige stoffer omfattet af dette kapitel.
S Regel 5 Stuvning Skadelige stoffer skal være stuvet og sikret forsvarligt, så risikoen for  

 havmiljøet begrænses mest muligt uden at sikkerheden for skibet og de  

 ombordværende forringes.
S Regel 6 Kvantumsbegrænsninger Det kan af vægtige videnskabelige og tekniske grunde være nødvendigt at  

 forbyde transport, eller indføre begrænsninger med hensyn til den mængde, af  

 visse skadelige stoffer der må transporteres om bord i et skib.
Ved  

 fastsættelse af kvantumsbegrænsninger må der tages fornødent hensyn til  

 skibets størrelse, konstruktion og udstyr såvel som til stoffets emballage og  

 særlige natur.
M Regel 7 Undtagelser 1 Overbordkastning af skadelige stoffer, der transporteres i emballeret  

 form er forbudt, undtagen når dette er nødvendigt af hensyn til skibets  

 sikkerhed eller for at redde menneskeliv på havet.
 2 Med forudsætning i bestemmelserne i denne konvention skal der, for at  

 begrænse overbordskylning af udsivede stoffer, træffes passende  

 foranstaltninger baseret på skadelige stoffers fysiske, kemiske og biologiske  

 egenskaber, forudsat at gennemførelsen af sådanne foranstaltninger ikke vil  

 forringe sikkerheden for skibet og de ombordværende.
S Regel 8 Havnestatskontrol på operationelle krav(* 4) 1 Et skib i et andet konventionslands havn kan underkastes inspektion af  

 en person, som er behørigt autoriseret af konventionslandet, når der er klare  

 grunde til at tro, at skibets fører eller besætning ikke er fortrolige med  

 væsentlige skibsprocedurer i forbindelse med forebyggelse af forurening med  

 olie.
2 På baggrund af omstændighederne i stk. 1 skal konventionslandet tage sådanne skridt, der vil sikre, at skibet ikke afsejler før forholdene er bragt i orden i henhold til bestemmelserne i dette bilag.
3 Den prodcedure for havnestatskontrol, som er foreskrevet i artikel 5 i MARPOL-konventionen, skal anvendes i forbindelse med håndhævelsen af denne regel.
 4 Intet i denne regel skal opfattes som en begrænsning i de rettigheder og  

 forpligtelser et konventionsland har i forbindelse med udførelsen af kontrol  

 af operationelle krav, som der specifikt er foreskrevet i  

 MARPOL-konventionen.
TILLÆG Retningslinier for identifikation af skadelige stoffer i emballeret form I dette kapitel er skadelige stoffer, stoffer klassificeret ved et hvilken  

 som helst af de følgende kriterier:
- Bioakkumulerende i betydelig grad og kendt for at udgøre en risiko for  

 livet i vand eller for sundhed for mennnesker (risikoansættelse »+»  

 i kolonne A(* 5); eller - Bioakkumulerende samt medfølgende risiko for organismer i vand eller for  

 sundhed for mennnesker ved en kort påvirkning (risikoansættelse »Z«  

 i kolonne A(* 5); eller - tilbøjelig til at have en afsmittende virkning på fødevarer fra havet  

 (risikoansættelse »T« i kolonne A(* 5); eller - Meget giftig for livet i vand, defineret ved en LC50/96(* 6) timer  

 mindre end 1 ppm (risikoansættelse »4« i kolonne B(* 5).
 (* 1)) Der henvises til the International Dangerous Goods Code (IMDG) Code  

 vedtaget af Organisationen ved resolution A.716(16) som den er blevet, eller  

 kan ændres af the Maritime Safety Committee (den Maritime sikkerhedskomite).
 (* 2) Der henvises til de specifikke undtagelser i the International  

 Dangerous Goods (IMDG) Code.
(* 3) Henvisning til dokumenter i denne regel udelukker ikke brugen af elektronisk tekstbehandling (electronic data processing) (EDP) og elektronisk data udveksling (electronic data interchange) (EDI) transmissionsteknikker som en hjælp ved papirdokumentationen.
 (* 4) Der henvises til proceduren for kontrol af operationelle krav i  

 forbindelse med skibes sikkerhed og forureningsforebyggelse, som er indført  

 af IMO ved resolution A.742(18).
(* 5) Der henvises til den sammenskrevne liste over risikobeskrivelser udarbejdet ud fra videnskabelige aspekter af den fælles IMO/FAO/UNESCO/WMO/WHO/IAEA/UN/UNEP-gruppe af eksperter om havforurening (GESAMP) som rundsendes årligt af Organisationen ved et BCH cirkulære til alle IMO's medlemsstater.
(* 6) Koncentrationen af et stof som, inden for den specificerede tid (i  

 almindelighed 96 timer) afliver 50% af den eksponerede gruppe  

 prøveorganismer.
LC50 er ofte specificeret i mg/l (parts per million (ppm)).
