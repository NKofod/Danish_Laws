 Justitsministeriet foretager pr. 1. januar 1993 en mindre ændring af  

 reglerne for visse køretøjstyper i international trafik.
 De nye regler, der gennemfører EF-direktiverne 89/338/EØF og 92/7/EØF,  

 fremgår af en ændring til bekendtgørelse nr. 567 af 24. juni 1992 om  

 køretøjers største bredde, længde, højde, vægt og akseltryk  

 (dimensionsbekendtgørelsen).
 Med den nye bestemmelse i § 35, stk. 1, ændres de hidtidige regler,  

 hvorefter alene 5- og 6-akslede lastbilvogntog i international trafik kan  

 køre med et drivakseltryk på 11.500 kg, således at alle store køretøjer, der  

 i øvrigt opfylder de anførte betingelser, fra den 1. januar 1993 kan have et  

 faktisk drivakseltryk på op til 11.500 kg.
Endvidere bliver det i medfør af § 35, stk. 3, muligt for 3-akslet bil i  

 international trafik at have en totalvægt på indtil 25.000 kg, dog 26.000 kg,  

 såfremt drivakslen er forsynet med tvillingemonterede dæk, og bilen er  

 forsynet med vejvenlig affjedring eller den enkelte aksels faktiske akseltryk  

 ikke overstiger 9.500 kg.
På tilsvarende måde sker der i § 35, stk. 2, en  

 ændring af de højeste tilladte akseltryk i en akselgruppe på 2 aksler,  

 gradueret efter afstanden mellem de pågældende aksler.
Vogntog må ikke have en faktisk totalvægt, der overstiger 40.000 kg,  

 såfremt det trækkende køretøj har et faktisk drivakseltryk, der overstiger  

 10.000 kg, eller et samlet faktisk akseltryk i en akselgruppe på 2 aksler,  

 der overstiger 16.000 kg.
Dette gælder dog ikke for en 3-akslet lastbil med  

 sættevogn, der medfører en 40-fods ISO-container, idet den faktiske totalvægt  

 her må være op til 44.000 kg.
 Det bemærkes, at et tilladt drivakseltryk på op til 11.500 kg ikke vil  

 være en begrænsning for at anvende et vogntog i national trafik med en  

 totalvægt på op til 48.000 kg, såfremt det faktiske drivakseltryk ikke  

 overstiger 10.000 kg.
 Ved vejvenlig affjedring som nævnt i § 35, stk. 2 og 3, forstås  

 luftaffjedring eller tilsvarende affjedring, som fastlagt i bilag III til  

 rådets direktiv nr. 85/3/EØF som senest ændret ved direktiv nr. 92/7/EØF.  

 Reglerne er vedlagt som bilag til Meddelelse nr. 1614 om køretøjers  

 indretning og udstyr m.v.
Det er en forudsætning for at anvende de nye regler, at der er tale om  

 kørsel i international trafik.
Ved international trafik forstås i denne  

 sammenhæng, at den konkrete kørsel finder sted på dansk og mindst een anden  

 stats område.
 Kopi af de nye bestemmelser vedlægges til orientering.
P.
M.
V.
E.
B.
Henrik Waaben Bekendtgørelse om ændring af bekendtgørelse om køretøjers største bredde,  

 længde, højde, vægt og akseltryk (* 1) § 1 I Justitsministeriets bekendtgørelse nr. 567 af 24. juni 1992 om  

 køretøjers største bredde, længde, højde, vægt og akseltryk foretages  

 følgende ændringer:
 1. § 35 affattes således:
 »§ 35.  Bil med hjul, som er forsynet med  

 luftgummiringe, må hverken i belæsset eller ubelæsset stand i international  

 trafik have et friakseltryk, der overstiger 11.500 kg.
 Stk. 2.  På en bil i international trafik må det samlede  

 akseltryk i en akselgruppe på 2 aksler ikke overstige:
Stk. 3.  Bil med 3 aksler må i international trafik ikke  

 have en faktisk totalvægt, der overstiger 25.000 kg, dog 26.000 kg, såfremt  

 drivakslen er forsynet med tvillingemonterede dæk og Stk. 4.  Vogntog, hvori den trækkende bil er omfattet af  

 reglerne i stk. 1-3 og har et faktisk drivakseltryk på over 10.000 kg eller  

 et faktisk samlet akseltryk i en akselgruppe på 2 aksler på over 16.000 kg,  

 må ikke have en faktisk totalvægt, der overstiger 40.000 kg, dog 44.000 kg  

 for 3-akslet lastbil med sættevogn, der medfører en 40-fods ISO-container.
Stk. 5.  Ved vejvenlig affjedring som nævnt i stk. 2 og  

 3, forstås luftaffjedring eller tilsvarende affjedring, som fastlagt i bilag  

 III til Rådets direktiv nr. 85/3/EØF som senest ændret ved direktiv nr.  

 92/7/EØF. (* 2)» § 2 Bekendtgørelsen træder i kraft den 1. januar 1993.
Justitsministeriet, den 10. december  

 1992 HANS ENGELL /Henrik Waaben (* 1) Bekendtgørelsen indeholder bestemmelser, der gennemfører Rådets  

 direktiv nr. 89/338/EØF, EF-Tidende 1989 L 142 s. 3 og nr. 92/7/EØF,  

 EF-Tidende 1992 L 57 s. 29.
 (* 2) EF-Tidende 1985 L 2.s. 14 og EF-Tidende 1992 L 57 s. 29.
