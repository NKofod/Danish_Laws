Indklagede havde overtaget en frisørvirksomhed.
Virksomheden havde i  

 en måned, på grund af den tidligere ejers økonomiske forhold, været drevet af  

 ejeren af den bygning, hvori virksomheden lå.
Det blev lagt til grund, at der  

 var tale om virksomhedsoverdragelse.
Indklagede havde derfor ikke været  

 beretttiget til at opsige eleven, idet prøvetiden var udløbet små 2 måneder  

 inden opsigelsen.
Eleven blev tillagt erstatning for uberettiget bortvisning.
 Udskrift af protokol for nævnet til behandling af tvistigheder mellem  

 efg-elever og praktikvirksomheder.
I nævnet til behandling af tvistigheder mellem efg-elever og  

 praktikvirksomheder er der den 7. januar 1986 på grundlag af vedtagelse i  

 nævnsmøde den 16. december 1985 i sag nr. 11/1985: Efg-elev A, mod  

 frisørmester B (frisørfaget), afsagt sålydende KENDELSE: Mellem klageren, efg-elev A, født den.., og Salon C v/D, blev  

 der den 1. april 1985 oprettet en uddannelsesaftale, hvorefter klageren  

 skulle uddannes i frisørfaget med uddannelsesperiode fra den 1. april 1985  

 til den 28. februar 1988. Pr. 1. juli 1985 overtog indklagede, frisørmester  

 B, forretningen Salon C.
Den 20. august 1985 ophævede indklagede den med  

 klageren indgåede uddannelsesaftale med øjeblikkelig virkning.
 Ved klageskrift af 11. september 1985 har klageren herefter indbragt sagen  

 for nævnet med endelig påstand om, at indklagede tilpligtes at betale 57.746  

 kr. samt feriegodtgørelse af optjent løn.
 Klageren har gjort gældende, at hendes prøvetid udløb den 30. juni 1985,  

 og at indklagede herefter har været uberettiget til at ophæve  

 uddannelsesaftalen.
 Det påståede beløb er opgjort som løn for en udlært frisør i 1/2 år.
 Indklagede har i sit svarskrift påstået frifindelse, men har ikke givet  

 møde for tvistighedsnævnet skønt lovligt indvarslet.
 Indklagede har i svarskrift af 9. oktober 1985 bl.a. anført:
»Den 1. juli d.å. overtog jeg lejemålet af lokalerne i x-by.
I samme  

 lokaler havde frisørmester D i nogle måneder drevet frisørsalon.
På grund af  

 manglende betaling af husleje opsagde ejeren af ejendommen, lærer E, D til  

 fraflytning den 1. juni d.å.
 I juni måned drev lærer E forretningen for egen regning med svenden F og A  

 som personale.
Omkring 15. juni var forretningen averteret til leje, og jeg henvendte mig  

 til E, og der blev oprettet ny lejekontrakt.
Inventaret til forretningen  

 købte jeg hos firma G.
 Ud fra ovenstående kan jeg ikke se, at overdragelse af lokalerne kan komme  

 ind under »lov om virksomhedsoverdragelse«.
Jeg ansatte såvel svenden F som A.
Ifølge AF i x-by udtalte de ved  

 ansættelsen af A, at jeg havde 3 måneders prøvetid. (Dette kan bevidnes af  

 F). A's prøvetid hos D udløb den 30. juni.
Imidlertid blev der ikke skrevet uddannelsesaftale før den 22. august.
Den  

 20. august henvendte jeg mig til AF for at få uddannelsesaftalen ophævet.
AF  

 forlangte nu der skulle skrives en ny aftale, lydende på mit navn.
Denne blev  

 underskrevet den 22. august, d.v.s. 2 dage efter A var sagt op.
 Da jeg overtog forretningen kendte jeg ikke A, men ret hurtigt opdagede  

 jeg, at hun efter mit skøn ikke egnede sig for frisørfaget.
Min svend F, der havde arbejdet sammen med hende fra hun påbegyndte  

 uddannelsen den 1. april, og derfor kendte A bedre end jeg, gav mig medhold  

 heri.
A's interesse for faget var meget lille.
Kom en kunde ind i  

 forretningen, rejste hun sig ikke, før det blev sagt til hende, om hun ville  

 tage imod kunden.' Indklagede har uddybet sine synspunkter i et skriftligt indlæg dateret den  

 27. november 1985, hvori hun yderligere har anført, at hun »desværre er  

 forhindret i personligt fremmøde for tvistighedsnævnet d. 16. december  

 1985.« Det fremgår af sagen, at Frisørfagets Fællesudvalg ved skrivelse af 30.  

 juli 1985 til indklagede har meddelt følgende om klagerens  

 uddannelsesforhold:
»I rapport af d.d. oplyser De, at De er udlært i faget den 10.  

 oktober 1961, har drevet selvstændig salon i 6 år tidligere.
Salonen  

 beskæftiger 1 svend på fuldtid.
 Fællesudvalget kan godkende, at uddannelsesaftalen med A færdiggøres.
Skulle De på et senere tidspunkt ønske at tage en elev i praktik, skal der  

 på ny søges gennem fællesudvalget.« Det er oplyst, at klagerens ugeløn udgjorde 1.109 kr., og at lønnen til en  

 udlært svend udgjorde 2.221 kr.
Klageren har under personligt fremmøde for nævnet bl.a. forklaret, at der  

 arbejdede 2 svende og D i salonen, da hun startede sin uddannelse.
D så de  

 dog ikke meget til, da han var ved at åbne endnu en salon et andet sted i  

 byen.
Hun blev hurtigt klar over, at D havde økonomiske problemer.
De ansatte  

 fik således ikke deres løn til tiden, og dele af inventaret, der var købt på  

 afbetaling, blev hentet af sælgeren.
En af svendene ophørte på grund af  

 problemerne med lønudbetalingen.
I juni måned kom D slet ikke i forretningen.  

 Kassebeholdningen blev hver aften kørt ud til hans private bopæl.
Hun havde  

 intet kendskab til, at forretningen i juni skulle være drevet af udlejeren,  

 E, og hun mener heller ikke, at den tilbageværende svend, F, havde noget  

 kendskab hertil.
Hun ved derimod, at forretningen blev averteret til salg for  

 10.000 kr., og hun har hørt, at indklagede måtte sælge en traktor for at  

 skaffe dette beløb.
Da pengene skulle betales, nægtede indklagede at give dem  

 til D.
I stedet betalte indklagede de løntilgodehavender, som klageren og F  

 havde hos D.
I forbindelse med indklagedes overtagelse af forretningen  

 diskuterede man ikke klagerens prøvetid.
Klageren skrev under på, at hun  

 ville fortsætte hos indklagede som elev.
Dette stykke papir blev givet til en  

 advokat, og der var ikke tale om en uddannelsesaftale.
 Tvistighedsnævnet skal udtale:
 Efter den af klageren for nævnet afgivne forklaring lægges det til grund,  

 at indklagede har overtaget forretningen direkte fra D, hvorefter klagerens  

 forhold er omfattet af lov om lønmodtageres retsstilling ved  

 virksomhedsoverdragelse.
 Da virksomheden efter ejerskiftet af Frisørfagets Fællesudvalg er blevet  

 godkendt som praktikplads for klageren, er indklagede umiddelbart indtrådt i  

 den eksisterende uddannelsesaftale, hvor prøvetiden var udløbet den 30. juni  

 1985.
 Herefter findes indklagede at have været uberettiget til den 20. august  

 1985 at ophæve uddannelsesaftalen.
 Nævnet finder herefter, at indklagede bør betale en godtgørelse til  

 klageren for forstyrrelse af stilling og forhold.
 Godtgørelsen fastsættes skønsmæssigt til 20.000 kr.
 THI BESTEMMES:
 Inden 14 dage betaler indklagede, frisørmester B, til klageren, efg-elev  

 A, 20.000 kr. samt feriegodtgørelse af optjent løn.
 Hver part bærer sine sagsomkostninger.
