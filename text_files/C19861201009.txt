Ifølge § 10 i lov nr. 645 af 19. december 1984 om folkekirkens økonomi  

 bestyres fællesfonden af stiftsøvrighederne efter bestemmelser fastsat af  

 kirkeministeren.
I lovens § 23 er det bestemt, at stiftsøvrighederne bestyrer  

 kirkernes og præsteembedernes kapitaler, ligeledes efter bestemmelser fastsat  

 af kirkeministeren.
I bekendtgørelse nr. 606 af 15. september 1986 er der fastsat overordnede  

 regler om stiftsøvrighedernes bestyrelse af kirkernes og præsteembedernes  

 kapitaler.
Mere detaljerede bestemmelser skal efter bekendtgørelsens §§ 6 og  

 11 fastsættes af kirkeministeriet.
 I medfør af de nævnte bestemmelser i loven og bekendtgørelsen fastsættes  

 herved følgende nærmere bestemmelser om stiftsøvrighedernes forvaltning af  

 stiftsmidlerne, der som fællesbetegnelse omfatter fællesfonden, kirkernes og  

 præsteembedernes kapitaler, samt legatmidler.
Kassererfunktionen Stiftsøvrigheden ansætter som tjenestemand en stiftskasserer, hvis  

 arbejdsområde omfatter administration af stiftets økonomi- og  

 kapitalforvaltning under stiftsøvrighedens tilsyn.
Stillingen som  

 stiftskasserer kan ikke forenes med stillingen som stiftskontorchef eller med  

 en stiftsfuldmægtigstilling.
 Uansøgt afskedigelse af stiftskassereren kan ikke finde sted uden  

 kirkeministeriets godkendelse.
Stiftskassereren har selvstændigt kasseansvar og er således ansvarlig for  

 stiftsmidlernes forsvarlige opbevaring.
Aktiver prohiberes af  

 stiftsøvrigheden.
Stiftskassereren kvitterer på stiftsøvrighedens vegne for  

 samtlige indbetalinger til stiftsmidlerne og er over for de pengeinstitutter,  

 hvor stiftsmidlerne er anbragt, legitimeret til at foretage udtræk.
Dette  

 gælder dog ikke, når midlerne er prohiberet af stiftsøvrigheden, idet  

 dispositioner med hensyn til prohiberede aktiver også skal være underskrevet  

 af stiftsøvrigheden.
 Stiftsøvrigheden udpeger efter indstilling fra stiftskassereren en fast  

 stedfortræder for stiftskassereren til at varetage kassererfunktionen under  

 ferie og sygdom m.v.
Alle udbetalinger og al indtægtsføring, der ikke kan ske i henhold til  

 generel hjemmel eller generel bemyndigelse, kræver stiftsøvrighedens  

 anvisning i hvert enkelt tilfælde.
Stiftsøvrighedens anvisning sker efter  

 generel bemyndigelse fra kirkeministeriet eller med ministeriets godkendelse  

 i det enkelte tilfælde.
Midlernes bestyrelse Stiftsmidlerne bestyres dels under særbestyrelse, dels under  

 massebestyrelse.
 Midler under særbestyrelse er:
Aktiver, for hvilke kirkeministeriet foreskriver særbestyrelse, eller som  

 efter de hidtil gældende regler har været særskilt bestyret, samt aktiver tilhørende legater, når særbestyrelse er foreskrevet i vedtægt  

 eller fundats.
 Midler under massebestyrelse er alle under stiftsmidlerne bestyrede  

 midler, som ikke efter foranstående er under særbestyrelse.
 Stiftskassereren træffer under stiftsøvrighedens tilsyn beslutning om  

 midlernes anbringelse, jfr. §§ 2 og 8 i bekendtgørelsen om bestyrelse af  

 kirkernes og præsteembedernes kapitaler.
Renten af lån af stiftsmidlerne fastsættes af kirkeministeriet, som  

 tillige kan fastsætte overordnede regler om afdragsvilkår m.v.
Renten af lån  

 til kirker og præsteembeder er indtil videre 4% p.a. som hidtil.
 Det fulde renteudbytte af massebestyrede præstemidler, jfr.  

 bekendtgørelsens § 7, indgår som driftsindtægt for fællesfonden.
Massebestyrede kirkemidler , jfr. bekendtgørelsens § 1, samt øvrige  

 massebestyrede midler forrentes med en af kirkeministeriet fastsat rente, for  

 tiden 4% p.a., til fordel for ejeren af kapitalen.
Eventuel overskydende  

 renteindtægt af sådanne midler indgår som driftsindtægt for fællesfonden.
Reservefond Inden for hvert stift oprettes i medfør af § 11, stk. 2, i lov om  

 folkekirkens økonomi en reservefond, kaldet fællesfondens reservefond.
Til  

 fællesfondens reservefond overføres de midler, der indestår i den hidtidige  

 almindelige reservefond og i kirketiendemidlernes reservefond.
Til fællesfondens reservefond henlægges efter kirkeministeriets  

 bestemmelse årligt et beløb af fællesfondens midler.
Beløbet kan ikke  

 overstige 1% af præsteembedernes kapitaler.
 Af fællesfondens reservefond kan efter kirkeministeriets bestemmelse  

 afholdes følgende udgifter:
Tab der lides af massebestyrede kapitaler, tab der lides af særbestyrede midler, dersom tabet er en følge af  

 uforsvarlig forretningsførelse, og dækning ikke kan opnås hos den, som har  

 ansvaret, kurstab ved køb og salg af massebestyrede værdipapirer, ekstraordinære udgifter vedrørende stiftsmidlernes, herunder legatmidlers,  

 administration efter kirkeministeriets bestemmelse i hvert enkelt tilfælde,  

 og andre udgifter efter kirkeministeriets bestemmelse i hvert enkelt  

 tilfælde.
Kirkeministerens rådighedssum I medfør af § 11, stk. 3, i lov om folkekirkens økonomi kan  

 kirkeministeren af fællesfonden anvende indtil 1% af den årlige renteindtægt  

 af præsteembedernes kapitaler til kirkelige formål, hvor økonomisk støtte  

 efter ministerens skøn er særlig påkrævet.
Udbetaling af beløb efter denne  

 bestemmelse kan kun ske efter ministeriets anvisning i hvert enkelt tilfælde.  

 Anvisning finder sted gennem Københavns stiftsøvrighed.
Regnskabsmæssige forskrifter Stiftsøvrighedernes økonomi- og kapitaladministration vedrørende  

 stiftsmidlerne sker ved hjælp af elektronisk databehandling (EDB). Der er i  

 dette øjemed udviklet et særligt kapitaladministrationssystem  

 (»KAS«), der kombineres med et standardøkonomisystem, leveret af  

 firmaet Norsk Data A/S (»ND- Handel«).
Bogføringen sker i overensstemmelse med god offentlig regnskabsskik efter  

 principperne for dobbelt bogholderi.
Bogføringen foretages daglig og således,  

 at der til enhver tid foreligger fornøden dokumentation i form af  

 posteringsjournaler med tilhørende originalbilag.
Den nødvendige afstemning  

 foretages hver dag.
Alle kapitalbevægelser registreres i »KAS« og afspejles  

 automatisk i »ND-Handel«.
Alle registreringer vedrørende  

 fællesfondens drift foretages i »ND-Handel«.
 Budget for fællesfondens indtægter og udgifter indsendes af  

 stiftsøvrigheden til kirkeministeriet hvert år inden 1. marts, jfr. § 15,  

 stk. 1, i lov om folkekirkens økonomi.
Regnskabsåret er kalenderåret.
Stiftskassereren udarbejder regnskaber to  

 gange årligt (pr. 30. juni og 31. december) til brug for stiftsøvrighedens  

 regnskabsaflæggelse til kirkeministeriet og rigsrevisionen.
Bilag og anden  

 dokumentation følger med regnskabet til rigsrevisionen, der er  

 stiftsmidlernes revisionsmyndighed.
 Stiftsøvrigheden foretager mindst een gang i hver regnskabstermin et  

 uanmeldt, summarisk kasseeftersyn hos stiftskassereren.
Forskrifter vedrørende EDB-systemet Stiftskassereren varetager hvervet som systemansvarlig for EDB- systemet.  

 Undtagelse herfra kan kun ske med kirkeministeriets godkendelse.  

 Kirkeministeriet udarbejder i henhold til § 4, stk. 2, i lov nr. 294 af 8.  

 juni 1978 om offentlige myndigheders registre nærmere forskrifter om  

 registrets opbygning og drift.
Som systemansvarlig påhviler det stiftskassereren at påse, at der daglig  

 foretages den fornødne sikkerhedskopiering, og at kopierne opbevares  

 forsvarligt.
Det er endvidere stiftskassererens opgave efter  

 stiftsøvrighedens bestemmelse at tildele brugerne af systemet de nødvendige  

 kodeord (pass-words). Kun medarbejdere i stiftsadministrationen,  

 kirkeministeriet og rigsrevisionen kan registreres som brugere.
 Der gives kirkeministeriet og rigsrevisionen adgang til at udtrække  

 oplysninger fra de enkelte stifters systemer efter ministeriets nærmere  

 bestemmelse.
Der må ikke uden kirkeministeriets godkendelse foretages ændringer i eller  

 tilføjelser til systemets kontonumre eller foretages andre systemmæssige  

 ændringer.
Arbejdet og kontrollen med EDB-systemet skal i det hele ske i  

 overensstemmelse med de nærmere regler, der fastsættes i brugervejledninger  

 m.v.
Ikrafttrædelsesbestemmelser Dette cirkulære træder i kraft den 1. januar 1987.
 Ved kgl. anordning af d.d. er kgl. anordning af 11. oktober 1937 angående  

 stiftsmidlernes bestyrelse, instruks for stiftskassererne af 20. november  

 1937 samt vejledning vedrørende stiftskassererkontorernes regnskabsførelse af  

 23. november 1937 ophævet fra 1. januar 1987.
