Et medlem kunne på grund af allergi ikke længere være til rådighed for  

 sit hidtidige arbejdsområde.
En forsøgsvis beskæftigelse inden for et andet  

 område blev gennemført på normale løn- og arbejdsvilkår, men finansieret via  

 bistandslovens § 43. Medlemmet var herefter arbejdssøgende på normale vilkår X Med skrivelse af 22. maj 1990 fra Huslige Arbejderes Arbejdsløshedskasse  

 har direktoratet modtaget den af kassen den 3. maj 1990 trufne afgørelse,  

 ifølge hvilken De ikke kan anses for at have opfyldt det af kassen stillede  

 krav om 300 timers arbejde inden for en periode på 10 uger (udbudt på  

 almindelige løn- og ansættelsesvilkår) ved at have gennemført beskæftigelse  

 med støtte fra bistandslovens § 42.
 Det fremgår af sagen, at Huslige Arbejderes Arbejdsløshedskasses  

 distriktskontor i Y den 20. november 1989 traf afgørelse om, at Deres  

 dagpengeudbetaling med virkning fra den 17. oktober 1989 skulle bringes til  

 ophør, således at De først igen kunne modtage dagpenge, når De havde  

 dokumenteret Deres rådighed for arbejdsmarkedet ved at have mere end 300  

 timers arbejde i en periode på 10 uger, forudsat at arbejdet var udbudt på  

 almindelige løn- og ansættelsesvilkår.
 Denne afgørelse har De ikke anket.
Afgørelsen var i øvrigt begrundet i, at De ved en rådighedssamtale i Deres  

 afdeling havde tilkendegivet, at De ikke havde søgt noget arbejde, da De ikke  

 vidste, hvad De kunne tåle på grund af en allergisk eksem, der medfører, at  

 De ikke kan tåle at have hænderne i vand samt bære bomulds- eller  

 gummihandsker.
Herudover kan De ikke betjene maskiner på grund af  

 nikkelallergi, og på grund af parfumeallergi kan De ikke tåle at være blandt  

 andre mennesker.
 Afdelingens socialrådgiver har ved skrivelse af 9. april 1990 bl.a.  

 oplyst, at De efter Huslige Arbejderes Arbejdsløshedskasses distriktskontor i  

 Y's afgørelse af den 20. november 1989 var sygemeldt frem til den 8. januar  

 1990. Ved en samtale med socialrådgiveren efter raskmelding viste det sig, at  

 Deres vægring ved at søge arbejde og modtage tilbud om kurser primært havde  

 skyldtes en opbygget angst for at komme i kontakt med nogle af de stoffer,  

 der igen kunne provokere fremkomst af eksem.
 Efter socialrådgiverens opfattelse burde De nok allerede i oktober måned  

 have været sygemeldt på grund af psykisk ubalance i stedet for, som det  

 skete, at opretholde kravet om dagpenge, hvorved arbejdsløshedskassen var  

 nødsaget til at træffe afgørelse om manglende rådighed.
 I et forsøg på at hjælpe Dem ud af den uheldige situation, indstillede  

 afdelingen Dem herefter til en arbejdsprøvning gennem Y Kommune til arbejde  

 inden for bibliotek, museum, kantine, børnehave eller lignende.
 De fik herefter arbejde på et bibliotek, hvor De har været beskæftiget ved  

 alfabetisering og på plads sætning af bøger samt kundebetjening i  

 udlånsskranken.
Arbejdsgiveren har oplyst, at De i praktikperioden har været beskæftiget  

 med opgaver, der normalt udføres af medarbejdergruppen biblioteksmedhjælpere,  

 der er normerede i stillinger under HK-området.
De har været beskæftiget 38  

 timer ugentligt - i alt 304 timer inden for en otte ugers periode, og  

 arbejdsgiveren har oplyst, at De i perioden ikke har haft nogen forsømmelser,  

 og at De i øvrigt har været pligtopfyldende og samarbejdsvillig.
 Socialrådgiveren har endvidere oplyst, at hun, efter de samtaler hun har  

 haft med Dem, og efter den udtalelse der ligger omkring arbejdsprøvningen,  

 ikke er i tvivl om, at De er til fuld rådighed for arbejdsmarkedet, og at De  

 fremover vil være aktivt arbejdssøgende til arbejde både uden for og inden  

 for kassens faglige område.
 De har i Deres klage bl.a. oplyst, at De befandt Dem godt på biblioteket  

 og ikke havde nævneværdige problemer med Deres eksem og ingen forsømmelser  

 hverken på grund af eksem eller andet.
De har endvidere henvist til, at De har arbejdet i et ganske almindeligt  

 job, hvor det eneste ualmindelige var, hvor lønnen kommer fra.
De finder  

 derfor, at De ved at gennemføre dette arbejde må have bevist Deres rådighed  

 for arbejdsmarkedet.
 Endelig har De oplyst, at De nu er aktivt arbejdssøgende.
 Direktoratet har til brug for sagen indhentet yderligere oplysninger  

 gennem Huslige Arbejderes Arbejdsløshedskasse.
Huslige Arbejderes Arbejdsløshedskasse har ved skrivelse af 28. juni 1990  

 oplyst, at De var ansat på biblioteket i perioden fra 5. februar 1990 til 30.  

 marts 1990. Stillingen var ikke specielt oprettet til Dem, men var en  

 stilling, der normalt kan besættes med en biblioteksmedhjælper.
Stillingen  

 bliver i øvrigt løbende brugt til arbejdstilbud, og er derfor udbudt på  

 normale løn- og ansættelsesvilkår, hvorfor der også er udbetalt  

 overenskomstmæssig løn.
 Endelig var Deres arbejdsophør grundet i en på forhånd aftalt  

 ansættelsesperiode.
 Huslige Arbejderes Arbejdsløshedskasse har ved oversendelsen af sagen til  

 direktoratet fastholdt den af kassen trufne afgørelse af 3. maj 1990.
AFGØRELSE Ifølge arbejdsløshedsforsikringslovens § 62, stk. 1, nr. 5, må dagpenge  

 ikke udbetales til et medlem, som ikke står til rådighed for arbejdsmarkedet.
 Ifølge § 14, stk. 1, fremgår det, at et medlem, som arbejdsløshedskassen  

 efter en konkret vurdering i henhold til §§ 10 og 11 ikke finder står til  

 rådighed, ikke kan få dagpenge.
 Efter stk. 2 kan et fuldtidsforsikret medlem igen få ret til dagpenge  

 efter mere end 300 timers arbejde i en periode på 10 uger, hvis arbejdet er  

 udbudt på almindelige løn- og ansættelsesvilkår.
 Direktoratet finder ud fra en konkret vurdering, hvori bl.a. har indgået  

 sygdommens art (allergi) og karakteren af det arbejde, som De har udført, at  

 De efter omstændighederne har dokumenteret Deres tilknytning til  

 arbejdsmarkedet, selv om der er ydet støtte til arbejdet efter bistandslovens  

 § 42.
 Direktoratet kan i øvrigt oplyse, at man herudover bl.a. har lagt vægt på,  

at  De har arbejdet på normale løn- og ansættelsesvilkår, at  

  det ikke var på grund af Deres forhold, at De ophørte i arbejdsforholdet,  

 idet der var tale om en tidsbegrænset ansættelsesperiode.
 De vil således være berettiget til dagpenge efter den 30. marts 1990,  

 såfremt De i øvrigt opfylder arbejdsløshedsforsikringslovens almindelige  

 betingelser herfor, herunder at De er aktivt arbejdssøgende til arbejde såvel  

 inden for - som uden for kassens sædvanlige arbejdsområde.
 Direktoratet ændrer således den af kassen trufne afgørelse af 3. maj 1990.
 Direktoratet skal i den forbindelse gøre opmærksom på,  

 at Huslige Arbejderes Arbejdsløshedskasse inden fire uger fra modtagelsen af  

 afgørelsen kan klage over den til Arbejdsmarkedets Ankenævn.
 P.D.V.
 E.B.
