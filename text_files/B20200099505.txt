 Bekendtgørelse om ændring af bekendtgørelse om betaling for kontrol af fødevarer, foder og levende dyr m.v.
§ 1 I bekendtgørelse nr. 1629 af 27. december 2019 om betaling for kontrol af fødevarer, foder og levende dyr m.v. foretages følgende ændringer:
 1. Indledningen affattes således:
»I medfør af § 28, stk. 1, § 44, stk. 2, § 45, stk. 1-4 og 9, § 49, stk. 1, § 56 c, stk. 2, § 59 a og § 60, stk. 3, i lov om fødevarer, jf. lovbekendtgørelse nr. 999 af 2. juli 2018, § 30, stk. 4, og § 36 b i lov om dyrlæger, jf. lovbekendtgørelse nr. 40 af 15. januar 2020, § 31, § 53, § 57, stk. 2, § 57 a, stk. 2, og § 66, stk. 4, i lov om hold af dyr, jf. lovbekendtgørelse nr. 38 af 15. januar 2020, § 114 a i lov om fiskeri og fiskeopdræt (fiskeriloven), jf. lovbekendtgørelse nr. 261 af 21. marts 2019, § 1, stk. 1 og 2, § 1 a, stk. 1, og § 6, stk. 2, i lov om foderstoffer, jf. lovbekendtgørelse nr. 1000 af 2. juli 2018, § 31 a i dyreværnsloven, jf. lovbekendtgørelse nr. 20 af 11. januar 2018, § 16, stk. 1, og § 20 a, stk. 2, i økologiloven, jf. lovbekendtgørelse nr. 39 af 15. januar 2020, § 5 i lov om administration af Det Europæiske Fællesskabs forordninger om ordninger under Den Fælles Landbrugspolitik finansieret af Den Europæiske Garantifond for Landbruget m.v. (landbrugsstøtteloven), jf. lovbekendtgørelse nr. 115 af 6. februar 2020, og tekstanmærkning nr. 125 og nr. 158 ad 24.32.01. til § 24 på finansloven for finansåret 2020, fastsættes efter bemyndigelse i henhold til § 7, nr. 1-4, og 6, § 8, § 11, nr. 10, § 14, stk. 2, og § 15, nr. 3, i bekendtgørelse nr. 596 af 7. maj 2020 om Fødevarestyrelsens opgaver og beføjelser:« 2. I § 11 indsættes efter stk. 2 som nyt stykke:
»Stk. 3. Når en rekvireret kontrol omfattet af § 9, stk. 1, eller § 10, stk. 1, ikke ønskes udført men ikke er aflyst før det aftalte kontroltidspunkt og embedsdyrlægens ankomst til kontrolstedet, betragtes dette som en aflysning, for hvilket der betales et aflysningsgebyr efter stk. 1 eller stk. 2 med tillæg af et grundgebyr og betaling for et kvarter jf. § 9, stk. 1 og § 10, stk. 1.« Stk. 3 bliver herefter stk. 4.
 3. I § 13, stk. 1, og i § 14, stk. 1, ændres »embedsdyrlægens« til: »Fødevarestyrelsens«.
4. I § 24, stk. 1, nr. 3, ændres »det i nr. 2 anførte gebyr« til: »et gebyr på 3.347 kr.« 5. I § 24, stk. 3, ændres »eller et dyrehold« til: », et dyrehold eller hos en dyrlæge« 6. I § 24, stk. 3, nr. 3, ændres »det i nr. 2 anførte gebyr« til: »et gebyr på 4.697 kr.« 7. I § 24, stk. 4, ændres »m.v.« til: »dyrlæger eller dyrehold«, og efter »beliggende« indsættes: », har aktiviteter eller udfører opgaver«.
8. I § 27, stk. 1, udgår »delvis«, og »370 kr.« ændres til »1.118 kr.« 9. § 27, stk. 7, affattes således:
»Stk. 7. Betalingen opkræves månedsvis med betalingsfrist 30 dage efter regningens fremsendelse.
Beløb på mindre end 25 kr. opkræves ikke.« 10. § 34, stk. 2, affattes således:
»Stk. 2. Hvor udstedelse af attest eller certifikat forudsætter særlige undersøgelser eller kontrol af virksomhed eller varer, herunder besøg i virksomheden for plombering, afplombering eller af anden årsag betales 731 kr. pr. påbegyndt kvarter samt for laboratorieanalyser m.v. i henhold til kapitel 8. Betalingen opkræves bortset fra betaling for laboratorieanalyser som et samlet beløb beregnet på grundlag af den medgåede tid til kontrol og plombering m.v. samt forberedelse og efterbehandling heraf.« 11. I § 35, stk. 1, indsættes efter »økologiloven«: », af lov om foderstoffer«.
 12. I § 35, stk. 6, indsættes efter »beliggende«: », har aktiviteter eller udfører opgaver«.
 13. § 36, stk. 1, affattes således:
»For kontrol ved import af levende dyr og animalske produkter m.v., fødevarer, herunder visse ikke-animalske fødevarer omfattet af importrestriktioner eller intensiveret kontrol, samt materialer og genstande bestemt til kontakt med fødevarer, fra lande eller områder, der ikke er medlemmer af Den Europæiske Union (tredjelande) betales, jf. dog stk. 5-7, 731 kr. pr. påbegyndt kvarter.
Betalingen opkræves som et samlet beløb beregnet på grundlag af den medgåede tid til dokumentkontrol, identitetskontrol, fysisk kontrol, forberedelse og efterbehandling m.v.« 14. I § 38 indsættes som stk. 3:
»Stk. 3. Stk. 2 finder tilsvarende anvendelse ved kontrol omfattet af artikel 66, stk. 6, i kontrolforordningen (forordning (EU) nr. 625/2017).« 15. I § 40, stk. 1, ændres »356 kr.« til: »288 kr.« 16. I § 40, stk. 2, ændres »221 kr.« til: »179 kr.« 17. § 42, stk. 1, affattes således:
 »De i § 41 nævnte virksomheder skal periodevis til Fødevarestyrelsen indberette produktionsomfanget således:
 1) De af § 41, nr. 1, omfattede virksomheder skal senest 5 arbejdsdage efter en måneds udløb indberette produktionsomfanget i den forudgående måned.
 2) De af § 41, nr. 2, omfattede virksomheder skal en gang årligt i januar måned indberette produktionsomfanget i det forudgående år.
3) De af § 41, nr. 3 og 4, omfattede virksomheder skal senest 5 arbejdsdage efter et kvartals udløb indberette produktionsomfanget i det forudgående kvartal.« 18. § 42, stk. 6, affattes således:
»Stk. 6. På grundlag af de indberettede produktionsmængder fremsendes for hvert kvartal en opkrævning af skyldigt afgiftsbeløb, idet der dog for de af § 41, nr. 2, omfattede virksomheder kun fremsendes opkrævning en gang årligt.
Indbetalingen skal ske senest 30 dage efter opkrævningens fremsendelse.
For virksomheder omfattet af § 27 anvendes de indberettede produktionsmængder ud over til beregning af betaling efter § 41 også ved beregning af betaling i henhold til § 27, stk. 7.« 19. I overskriften til kapitel 7 indsættes efter »lov om fødevarer«: », økologiloven og lov om hold af dyr«.
 20. I § 45, stk. 1, indsættes efter »vejledning«: »(bestilt vejledning)«, og efter »§ 56 c i lov om fødevarer« indsættes: »eller § 20 a i økologiloven«.
 21. I § 45 indsættes efter stk. 1 som nyt stykke:
»Stk. 2. Virksomheder, der rekvirerer vejledning (bestilt vejledning) fra Fødevarestyrelsen i henhold til regler fastsat i medfør af § 57 a i lov om hold af dyr, betaler 828 kr. pr. time, som Fødevarestyrelsen anvender på forberedelse og gennemførelse af vejledningsmødet.
Betalingen opgøres pr. påbegyndt kvarter.
Hvis vejledningsmødet afholdes uden for en af Fødevarestyrelsens lokaliteter, betales et transportgebyr på 621 kr.« Stk. 2 og 3 bliver herefter stk. 3 og 4.
 22. I § 51 indsættes efter stk. 2 som nyt stykke:
»Stk. 3. For nyregistrerede og nygodkendte virksomheder fastsætter Fødevarestyrelsen skønsmæssigt årsafgiften i registreringsåret og det efterfølgende år på grundlag af virksomhedens indrapporterede forventning til årsomsætning i de pågældende år.« Stk. 3 og 4 bliver herefter stk. 4 og 5.
 23. I § 57, stk. 3, indsættes efter »mængdeafgifterne«: »og årsafgiften«.
 24. I § 63, stk. 2, indsættes efter »beliggende«:  », har aktiviteter eller udfører opgaver«.
 25. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 1. juli 2020.
