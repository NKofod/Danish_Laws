Bekendtgørelse om regnskab, revision og  

 tilskudskontrol ved den fri ungdomsuddannelse I medfør af § 12 og § 14 i lov om den fri  

 ungdomsuddannelse, jf. lovbekendtgørelse nr. 610 af 22. juni 2001,  

 fastsættes:
Kapitel 1 Regnskab § 1. Uddannelsesansvarlige skoler udarbejder  

 regnskab for tilskud modtaget i henhold til lovens § 11. Regnskabet  

 består af en resultatopgørelse for regnskabsåret, der  

 viser det modtagne tilskud til uddannelse og de dertil hørende  

 udgifter til køb af uddannelse, samt de modtagne tilskud til  

 vejledning og en balance, der viser de uforbrugte tilskud, der skal anvendes  

 til køb af uddannelse i det efterfølgende år.
§ 2. Selvejende institutioner, der er godkendt som  

 uddannelsesansvarlig skole, og som efter andre regler skal indsende  

 årsregnskab til Undervisningsministeriet, udarbejder regnskabet for  

 tilskud i henhold til lovens § 11 som en del af deres årsregnskab.  

 Regnskabet skal fremgå særskilt i institutionens samlede  

 årsregnskab.
Opstillingen følger modellen i bilag 1.
 Stk. 2. For regnskabet gælder de samme regler om  

 regnskab og revision som for institutionens årsregnskab, herunder  

 indsendelsesfrister.
 § 3. Uddannelsesansvarlige skoler, der ikke er  

 omfattet af § 2, udarbejder et regnskab for de modtagne tilskud efter  

 lovens § 11. Opstillingen følger modellen i bilag 2.
 Stk. 2. Regnskabsåret er kalenderåret, jf. lovens  

 § 14, 2. pkt.
 Stk. 3. Bogføringen skal være i overensstemmelse  

 med bogføringsloven.
Stk. 4. Regnskabet underskrives af alle myndige medlemmer af  

 den uddannelsesansvarlige skoles bestyrelse eller indehaver.
Et  

 bestyrelsesmedlem, der er helt eller delvis uenig i årsregnskabet, kan  

 tilkendegive sine indvendinger med en konkret og fyldestgørende  

 begrundelse i tilknytning til sin underskrift.
 Stk. 5. Den uddannelsesansvarlige skoles bestyrelse eller  

 indehaver er ansvarlig for, at et originalt underskrevet og påtegnet  

 regnskab samt revisionsprotokoller eller revisionsberetning indsendes til  

 Undervisningsministeriet inden den 1. maj i året efter  

 regnskabsåret.
Stk. 6. Bestyrelsen eller indehaver tager stilling til  

 revisors bemærkninger, anvisninger og konklusioner i  

 revisionsprotokollen.
Bestyrelsens eller indehaverens stillingtagen og  

 kommentarer til revisionsprotokollen sendes til Undervisningsministeriet  

 sammen med regnskabet.
 Stk. 7. Regnskabet revideres efter reglerne i kapitel 2.
Kapitel 2 Revision § 4. Revisionen omfatter regnskab og kontrol med  

 tilskudsgrundlaget med hensyn til modtagne tilskud efter lovens § 11,  

 jf. bekendtgørelse om tilskud til køb af uddannelsesdele til  

 elever i den fri ungdomsuddannelse og tilskud til de uddannelsesansvarlige  

 skoler til rådgivning, vejledning og administration, for de  

 uddannelsesansvarlige skoler efter § 3.
 Stk. 2. I tilfælde af revisorskift skal den  

 tiltrædende revisor rette henvendelse til den fratrædende  

 revisor, der har pligt til at oplyse grundene til fratrædelsen.
 § 5. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revisionen af statens regnskaber m.m. og nærmere  

 præciseret i stk. 2 og §§ 6 - 10.
Stk. 2. Ved revisionen efterprøves, om regnskabet er  

 rigtigt, og om de dispositioner, der er omfattet af  

 regnskabsaflæggelsen, er i overensstemmelse med forudsætningerne  

 for de givne tilskud, love og andre forskrifter samt med indgåede  

 aftaler og sædvanlig praksis.
Der foretages endvidere en vurdering af,  

 om der er taget skyldige økonomiske hensyn ved forvaltningen af de  

 midler, der er omfattet af regnskabet.
 § 6. Revisionens omfang afhænger af  

 institutionens administrative struktur og forretningsgange, herunder den  

 interne kontrol og andre forhold af betydning for regnskabsaflæggelsen.  

 Desuden har tilskuddets størrelse betydning for revisionens  

 omfang.
 § 7. Ved revisionen skal revisor  

 efterprøve:
 1)	Om regnskabet er rigtigt, dvs. uden væsentlige fejl og  

 mangler.
 2)	Om tilskudsbetingelserne er opfyldt.
 3)	Om tilskuddet er anvendt efter formålet.
 4)	Om institutionen har udvist sparsommelighed.
 Stk. 2. Revisionen udføres ved stikprøvevise  

 undersøgelser.
§ 8. Institutionens ledelse skal give revisor de  

 oplysninger, som må anses af betydning for bedømmelsen af  

 institutionens regnskab samt for revisors vurdering af forvaltningen,  

 herunder mål og opnåede resultater.
Institutionen skal give  

 revisor adgang til foretage de undersøgelser, denne finder  

 nødvendige, og skal sørge for, at revisor får de  

 oplysninger og den bistand, som revisor finder nødvendig for  

 udførelsen af sit hverv.
§ 9. Bliver revisor opmærksom på  

 lovovertrædelser eller tilsidesættelse af forskrifter af  

 væsentlig betydning i forbindelse med midlernes forvaltning,  

 påhviler det revisor straks skriftligt at give institutionens  

 bestyrelse eller indehaver meddelelse derom, samt påse, at bestyrelsen  

 eller indehaveren inden 3 uger giver meddelelse til ministeriet herom.
I  

 modsat fald er det revisors pligt at orientere ministeriet.
Revisors  

 skriftlige bemærkninger indsendes sammen med meddelelsen.
Stk. 2. Bliver revisor under sin revision eller på anden  

 måde opmærksom på, at der er risiko for, at institutionens  

 virksomhed må indstilles, påhviler det revisor straks at give  

 institutionens bestyrelse eller indehaver meddelelse derom samt påse,  

 at bestyrelsen eller indehaveren inden 3 hverdage orienterer ministeriet om  

 risikoen for, at institutionens virksomhed må indstilles.
Hvis  

 bestyrelsen eller indehaveren ikke har orienteret ministeriet, er det  

 revisors pligt straks at orientere ministeriet.
Revisors skriftlige  

 bemærkninger indsendes sammen med meddelelsen.
§ 10. Det reviderede regnskab forsynes med en  

 revisionspåtegning efter den for revisor gældende  

 erklæringsbekendtgørelse, og det skal fremgår, at  

 revisionen er foretaget i overensstemmelse med reglerne i  

 bekendtgørelse om regnskab, revision og tilskudskontrol ved den fri  

 ungdomsuddannelse.
Forbehold og evt. supplerende oplysninger skal  

 fremgå af påtegningen.
 Stk. 2. Revisor skal afgive en revisionsberetning med revisors  

 vurdering og konklusion vedrørende den udførte revision, jf.  

 § 7. Beretningen kan afgives i tilslutning til påtegningen eller i  

 en revisionsprotokol.
 Stk. 3. Har revisor afgivet sin beretning i en  

 revisionsprotokol, jf. stk. 2, skal protokollen for det  

 pågældende regnskabsår underskrives af alle myndige  

 medlemmer af bestyrelsen eller indehaveren.
 Stk. 4. For institutioner, hvor de årlige tilskud i  

 henhold til lov om den fri ungdomsuddannelse tilsammen er under 100.000 kr.,  

 afgiver revisor alene sin beretning, jf. stk. 2, i tilslutning til  

 påtegningen.
Kapitel 3 Ikrafttræden og overgangsregler § 11. Bekendtgørelsen træder i kraft  

 den 19. januar 2002 og har virkning fra om med regnskabsåret 2002.
 Stk. 2. Bekendtgørelse nr. 142 af 25. februar 1998 om  

 regnskab og revision for tilskud i henhold til lov om den fri  

 ungdomsuddannelse ophæves, men finder dog anvendelse for  

 aflæggelse af regnskab for 2001 og tidligere.
Undervisningsministeriet, den 9. januar  

 2002 P.M.V.Berrit HansenStyrelseschef /Henning Kraiberg Knudsen Bilag 1 Regnskab, jf. § 2.
Resultatopgørelse Note Indtægter Kr.
Tilskud til køb af uddannelse 1 Ikke modtaget tilskud til køb af uddannelse Tilskud i alt Udgifter Køb af uddannelse Udgifter i alt 2 Uforbrugt tilskud i alt Balance Aktiver 1 Ikke modtagne tilskud (tilgodehavende) Aktiver i alt Passiver 2 Uforbrugte tilskud Passiver i alt Bilag 2 Regnskab, jf. § 3.
Resultatopgørelse Note Indtægter Kr.
Tilskud til køb af uddannelse 1 Ikke modtaget tilskud til køb af uddannelse Tilskud i alt Udgifter Køb af uddannelse Udgifter i alt 2 Uforbrugt tilskud i alt Balance Aktiver 1 Ikke modtagne tilskud (tilgodehavende) Aktiver i alt Passiver 2 Uforbrugte tilskud Passiver i alt Vejledning Tilskud til vejledning Ikke modtagne tilskud til vejledning (tilgodehavende) Underskrifter, jf. § 3, stk. 4.
(Underskrifter i original samt klarskrift af navnene) Revisors erklæring, jf. § 10, stk. 1.
