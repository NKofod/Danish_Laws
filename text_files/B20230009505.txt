Bekendtgørelse om ikrafttræden af bestemmelser i lov om bogføring I medfør af § 34, stk. 2 og 3, i lov nr. 700 af 24. maj 2022 om bogføring og efter høring af skatteministeren fastsættes:
 § 1. § 15, § 19, § 20, § 25, § 27, stk. 2-4, og § 29 sættes i kraft.
 Stk. 2. § 15, stk. 1, og § 19 har virkning fra den 1. november 2023 for digitale standard bogføringssystemer, jf. § 2 i bekendtgørelse nr. 97 af 26. januar 2023 om krav til digitale standard bogføringssystemer, hvis disse markedsføres her i landet på tidspunktet for bekendtgørelsens ikrafttrædelse.
 § 2. Bekendtgørelsen træder i kraft den 1. februar 2023.
