Tilsynet har udtalt sig om, hvordan pensionstilsagn kan tilpasses  

 arbejdsmarkedsbidragene Ved lov nr. 448 af 30. juni 1993 om arbejdsmarkedsfonde er det med  

 virkning fra 1994 pålagt blandt andre lønmodtagere at indbetale bidrag til  

 arbejdsmarkedspensionsfonde.
Bidraget udgør i årene 1994-96 henholdsvis 5 %,  

 6 % og 7 % og i de følgende år 8 % af et beregningsgrundlag.
I  

 beregningsgrundlaget indgår ifølge lovens § 8, stk. 1, litra c,  

 indbetalinger, som en arbejdsgiver foretager til en pensionsordning, der er  

 omfattet af kapitel 1 i pensionsbeskatningsloven.
Af lov om  

 arbejdsmarkedsfonde, § 11, stk. 5 og 10, fremgår, at for sådanne  

 indbetalinger opgør livsforsikringsselskabet, pensionskassen,  

 Arbejdsmarkedets Tillægspension eller pengeinstituttet på grundlag af  

 arbejdsgiverens oplysninger om bidragspligtige beløb beregningsgrundlaget,  

 beregner bidragets størrelse og indbetaler bidraget.
Disse bestemmelser har  

 givet anledning til nogle forespørgsler fra livsforsikringsselskaber og  

 pensionskasser, idet de indebærer, at de reelle præmier og pensionsbidrag  

 nedsættes.
