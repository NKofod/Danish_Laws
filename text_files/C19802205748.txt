Opbygning og varighed Uddannelsens mål Lærlingen skal i læretiden opnå erhvervskompetence som motorcykelmekaniker  

 i overensstemmelse med nedenstående uddannelsesregler og den for teknisk  

 skole fastsatte kursusplan.
Uddannelsens tilrettelægning De krævede praktiske og teoretiske færdigheder behandles på teknisk skole.
 Uddannelsen på virksomheden tilrettelægges således, at lærlingen ved og  

 opnår praktiske færdigheder i de arbejdsdiscipliner, der er gennemgået under  

 det/de forudgående skoleophold.
Teknisk skole Den faglige del af undervisningen på teknisk skole omfatter praktik og  

 teori med hovedvægt på uddannelse i brug af håndværktøj, måleinstrumenter og  

 andet værkstedsudstyr samt reparationsteknik og systematisk fejlfinding.
 Pensum er opdelt således:
Trin 1 (forskole) - varighed 11 uger Skruestiksarbejde, boring og rivning, blød- og hårdlodning, gassvejsning  

 og CO2-svejsning, tyndpladearbejde, kravning af rør samt øvelse i demontering  

 og montering.
Trin 2 - varighed 5 uger Benzinmotorer, kølesystem.
Tændingsanlæg (magnettænding).  

 Udstødningssystem.
Kobling, 2- og 3-trins gearkasser.
Brandstofanlæg.
Trin 3 - varighed 10 uger Benzinmotorer, 2- og 4-takt.
Stel og styretøj.
Hjul og bremser.  

 Transmission (kæde- og kileremtræk). 4-trins gearkasse.
Tændingsanlæg.  

 Brændstof- og udstødningsanlæg.
El-anlæg (lyslade- og tegningsanlæg).
Trin 4 - varighed 5 uger Benzinmotorer, 2- og 4-takt,tændingsanlæg.
Transmission, styretøj, benzin-  

 og el-anlæg samt bremser og stel.
Trin 5 varighed 2 uger Repetitionskursus.
 Samtlige skoleophold bortset fra forskole og repetitionskursus, omfatter  

 endvidere valgfri undervisning i almene fag, og obligatorisk undervisning i  

 følgende fællesfag: samtidsorientering, virksomhedslære, samarbejdslære og  

 dansk.
 Fra og med trin 2 gennemføres undervisningen på de for branchens  

 EFG-elever tilrettelagte kurser.
Uddannelsesregler Fastsat af Lærlingerådet i henhold til § 24 stk. 5 i lov nr. 261 af 2.  

 oktober 1956 om lærlingeforhold.
 Uddannelsen skal omfatte eftersyn, fejlfinding, reparation, justering og  

 kontrol på forskellige motorcykelmodeller.
 Følgende arbejdsområder skal indgå i uddannelsen:
 - een- og flercylindrede benzinmotorer, 2- og 4-takt med tilhørende  

 tændingsanlæg, benzin-, køle-, smøre- og udstødningssystem.
 - transmission, herunder koblinger, mekaniske gearkasser og  

 differentialer.
 - bremser, mekaniske og hydrauliske tromle/skivebremser.
- styretøj, hjul, hjulophæng og affjedring - el-anlæg, jævn- og vekselstrøm, herunder udmåling, fejlfinding og  

 udskiftning af enkelte samt mindre reparationer.
 - stelarbejde, herunder udmåling og mindre opretninger.
Ønskeligt supplement til virksomhedsuddannelsen - enklere drejearbejde.
 - gassvejsning og hårdlodning.
 - CO2-svejsning.
 - reparation af motoriserede plæneklippere og havefræsere.
 I øvrigt beskæftigelse ved andet på virksomheden forekommende fagligt og  

 for uddannelsen værdifuldt arbejde.
Faglig prøve Uddannelsen afsluttes med en faglig prøve på virksomheden i henhold til Lærlingelovens § 15.
Førerbevis Lærlingen skal inden udlæringen have kørekort til solomotorcykel.
 Læremesteren betaler udgifterne hertil, herunder for indtil 4 timers  

 køreundervisning hos en af ham godkendt kørelærer.
 Reglerne gælder fra og med den 11. november 1980.
