 I medfør af §§ 1 og 21, stk. 1, i lovbekendtgørelse nr. 228 af 26. maj  

 1977 om brandsikring af ældre beboelsesbygninger m.v. fastsættes:
 § 1.  Bygninger, der er opført år 1900 eller senere,  

 med mere end 2 etager (bygninger hvor gulv i øverste bolig- eller  

 erhvervsenhed ligger mere end 4,5 m over terræn) og som helt eller delvis  

 benyttes til beboelse, skal opfylde kravene i §§ 2-5, medmindre de opfylder  

 bestemmelserne i bygningsreglementet eller andet godkendes af  

 kommunalbestyrelsen efter lovens § 6. Bygninger, som på grund af skrånende  

 terræn el.lign. har 2 etager til den ene side og mere end 2 etager til den  

 anden side, betragtes som bygninger med mere end 2 etager.
 Stk. 2.  I bygninger, som herefter er omfattet af  

 kravene, gælder disse for samtlige etager.
 Stk. 3.  De brandtekniske definitioner og  

 klassifikationer i bygningsreglementet finder anvendelse på de i  

 bekendtgørelsen anvendte brandtekniske betegnelser.
Vinduer § 2.  Hver boligenhed skal i hver etage have mindst 1  

 oplukkeligt vindue, som uhindret kan nås af brandvæsenets redningsstiger.
Trapper § 3.  Trapper skal være anbragt i trapperum med  

 uhindret udgang direkte til det fri eller med udgang til det fri gennem  

 forrum eller gang.
 Stk. 2.  I bygninger, hvor boligenhederne har adgang til  

 2 trapper, må der være forbindelse mellem de 2 trapper, men kun gennem de  

 enkelte bolig- eller erhvervsenheder og gennem en eventuel tagetage uden  

 bolig- eller erhvervsenheder.
 Stk. 3.  Vægkonstruktioner og etageadskillelser i  

 trapperum med tilhørende forrum eller gang skal mod kælder mindst svare til  

 BD-bygningsdel 60. I bygninger, hvor gulv i øverste bolig- eller  

 erhvervsenhed ligger mere end 10 m over terræn, og hvor en eller flere  

 boligenheder kun har adgang til 1 trappe, skal adskillelsen mellem kælder og  

 det pågældende trapperum med tilhørende forrum eller gang mindst svare til  

 BS-bygningsdel 60 eller BD-bygningsdel 90.
 Stk. 4.  Elevatorer med tilhørende spil m.v. skal være  

 adskilt fra kælder med væg mindst svarende til BS-bygningsdel 60 eller  

 BD-bygningsdel 90. Dør fra kælder til elevator og spilrum m.v. skal mindst  

 svare til BD-dør 60.
Døre § 4.  Døre fra trapperum med tilhørende forrum eller  

 gang skal mindst være tætsluttende trædøre uden glaspartier.
Dette krav  

 gælder dog ikke døre til det fri og døre til wc-rum, hvortil der kun er denne  

 adgang.
 Stk. 2.  I bygninger, hvor boligenhederne har adgang til  

 2 trapper, må døre fra trapperum med tilhørende forrum eller gang og til  

 kælder med pulter- og fællesrum kun findes ved den ene trappe.
 Stk. 3.  I bygninger, hvor hver boligenhed har adgang  

 til 2 trapper, kan glaspartier, uanset kravet i stk. 1, tillades bibeholdt i  

 døren til den ene trappe, hvis følgende krav er opfyldt:
 Stk. 4.  I bygninger, hvor en eller flere boligenheder  

 kun har adgang til 1 trappe, skal døre fra trapperum med tilhørende forrum  

 eller gang og til kælder med pulter- og fællesrum, uanset kravet i stk. 1,  

 mindst svare til BD-dør 30.
 Stk. 5.  Uanset kravet i stk. 4 må dør fra trapperum med  

 tilhørende forrum eller gang og til kælder med pulter- og fællesrum ikke  

 findes i bygninger, hvor gulv i øverste bolig- eller erhvervsenhed ligger  

 mere end 10 m over terræn, og hvor en eller flere boligenheder kun har adgang  

 til 1 trappe af træ.
Stk. 6.  I bygninger med kun 1 boligenhed og hvor  

 øverste gulv ligger højst 7,5 m over terræn, skal døre fra trapperum til  

 kælder mindst være tætsluttende trædøre uden glaspartier.
Kravene i stk. 1-5  

 gælder ikke.
Særlige forhold § 5.  Kommunalbestyrelsen kan efter en vurdering i  

 hvert enkelt tilfælde stille særlige krav til sikring af de brandmæssige  

 forhold i følgende situationer:
Anmeldelse om brandsikring § 6.  Ejeren skal efter beslutning herom i  

 kommunalbestyrelsen i medfør af brandsikringslovens § 4 lade en teknisk  

 sagkyndig foretage en gennemgang af bygningen og herefter foretage  

 indberetning til kommunalbestyrelsen om gennemgangen og om de  

 foranstaltninger, som er nødvendige for at opfylde kravene.
I indberetningen  

 skal ejeren oplyse, hvilken teknisk sagkundskab han har benyttet til  

 gennemgangen og udarbejdelsen af forslag til brandsikring.
Stk. 2.  Når foranstaltninger er udført i  

 overensstemmelse med indberetningen, skal ejeren underrette  

 kommunalbestyrelsen herom.
Kommunalbestyrelsen bekræfter modtagelsen af  

 indberetningen, såfremt ejeren anmoder herom.
Stk. 3.  De i stk. 1 og 2 nævnte indberetninger skal ske  

 på særlige af byggestyrelsen udfærdigede skemaer, betegnet henholdvis  

 »Indberetning om brandsikring« og » Færdigmelding af  

 brandsikring«.
Skemaerne rekvireres hos kommunalbestyrelsen.  

 Indberetningerne underskrives af ejeren og den teknisk sagkyndige.
 Stk. 4.  Den i stk. 1 nævnte teknisk sagkyndige skal  

 opfylde følgende kvalifikationskrav:
Beboernes medvirken § 7.  Er der i medfør af lejeloven valgt  

 beboerrepræsentanter for ejendommen skal ejeren give dem underretning om,  

 hvornår den i § 6 foreskrevne gennemgang af bygningerne vil finde sted.  

 Tilsvarendeunderretning skal endvidere gives, når arbejderne er udført.
Det  

 skal i indberetningsskemaerne angives, om beboerrepræsentanterne har  

 bemærkninger til de foreslåede henholdsvis udførte  

 brandsikringsforanstaltninger.
Bmærkningerne skal påføres skemaerne eller  

 vedlægges disse.
Stk. 2.  Er der ikke valgt beboerrepræsentanter, skal  

 ejeren ved meddelelse til lejerne eller ved opslag gøre lejerne bekendt med  

 indberetningerne til kommunalbestyrelsen.
Meddelelsen skal indeholde  

 oplysning om, hvor en genpart af indberetningerne ligger til gennemsyn for  

 lejerne.
Fredede bygninger § 8.  Er bygningen fredet i medfør af lovgivningen om  

 bygningsfredning, skal ejeren i indberetningen gøre opmærksom herpå.  

 Forslaget til brandsikring indsendes af kommunalbestyrelsen til  

 fredningsstyrelsen.
Arbejdet må først iværksættes, når kommunalbestyrelsen  

 efter modtagelsen af fredningsstyrelsens udtalelse har godkendt forslaget.
 Ordensforskrifter m.m.
§ 9.  Ejendommens adgangsarealer, brandredningsarealer  

 (brandveje), trapper med tilhørende forrum og ganfe hertil må ikke indrettes  

 eller benyttes til andre formål end adgang eller tilkørsel.
Arealerne,  

 trapperne og gangene m.v. skal holdes ryddelige.
De må heller ikke anvendes  

 til henstilling af biler, cykler og barnevogne m.m. eller til oplagring af  

 varer og affald m.m., der kan fremme en brands udbredelse eller hindre  

 personers flugt og brandvæsenets indsats i tilfælde af brand.
 Stk. 2.  Øvrige fællesrum, der ikke holdes aflåst, skal  

 holdes ryddelige på tilsvarende måde.
Stk. 3.  Pulter- og lagerrum, der hører til de enkelte  

 bolig- og erhvervsenheder, skal holdes forsvarligt aflåst.
Ejeren skal sørge  

 for, at sådanne rum tømmes ved beboerskifte.
 Stk. 4.  Ejeren skal ved opslag el.lign. gøre beboerne  

 bekendt med ordensforskrifternes sigte og indhold.
 Stk. 5.  Forskrifterne i stk. 1-4 gælder ikke for  

 bygninger med kun 3 boligenheder, hvor øverste gulv ligger højst 7,5 m over  

 terræn.
Undtagelser § 10.  Bekendtgørelsen gælder ikke for fritliggende  

 een- og tofamiliehuse samt bygninger, hvor de enkelte boligenheder har adgang  

 til sikkerhedstrappe i overensstemmelse med bestemmelserne i  

 bygningsreglementet.
 Stk. 2.  Bekendtgørelsen gælder ikke for lokaler, der  

 omfattes af justitsministeriets bekendtgørelse nr. 252 af 21. maj 1974 om  

 brandværnsforanstaltninger i ældre hoteller m.v.
Ikrafttræden § 11.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Samtidig ophæves bekendtgørelse nr. 81 af 27.  

 februar 1976 om brandsikring af ældre beboelsesbygninger m.v., som ændret ved  

 bekendtgørelse nr. 501 af 6. oktober 1976 og bekendtgørelse nr. 95 af 15.  

 marts 1977, for så vidt angår ejendomme opført år 1900 og senere.
