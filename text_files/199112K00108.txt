Nr LSF 108 Forslag til Lov om ændring af lov om landinspektørvirksomhed  

 (Landinspektørselskaber) Fremsat af boligministeren (Svend Erik Hovmand) den 14. november 1991 Vedtaget ved tredjebehandling den 9. april 1992 Lov nr. 278 af 29/04/1992 § 1 I lov nr. 220 af 31. maj 1963 om landinspektørvirksomhed, jf.  

 lovbekendtgørelse nr. 134 af 5. marts 1991, som ændret ved § 6 i lov nr. 936  

 af 27. december 1991, foretages følgende ændringer:
 1. § 4 a affattes således:
» § 4 a.
Landinspektørvirksomhed må ud over i  

 enkeltmandsvirksomhed eller i et fællesskab af praktiserende landinspektører  

 kun udøves af et landinspektørselskab, der drives i aktie- eller  

 anpartsselskabsform.
Et landinspektørselskab må alene have til formål at  

 drive landinspektørvirksomhed og er pligtig og eneberettiget til i navnet at  

 benytte ordene landinspektøraktieselskab eller landinspektøranpartsselskab  

 eller deraf dannede forkortelser.
 Stk. 2. En landinspektør med beskikkelse, der udøver virksomhed i  

 et landinspektørselskab, hæfter personligt sammen med selskabet for ethvert  

 krav, der er opstået som følge af landinspektørens bistand til en klient.
Stk. 3. Aktier eller anparter i et landinspektørselskab må, jf.  

 dog stk. 5, kun ejes af 1) landinspektører med beskikkelse, der aktivt driver  

 landinspektørvirksomhed i selskabet, i dets moderselskab eller dets  

 datterselskab, eller 2) et andet landinspektørselskab.
Stk. 4. Bestyrelsesmedlemmer, bortset fra medarbejdervalgte  

 bestyrelsesmedlemmer, i et landinspektørselskab skal aktivt drive  

 landinspektørvirksomhed i selskabet eller i dets moderselskab eller dets  

 datterselskab.
Medlemmer af direktionen i et landinspektørselskab skal aktivt  

 drive landinspektørvirksomhed i selskabet.
 Stk. 5. Boligministeren fastsætter nærmere regler for udøvelse af  

 landinspektørvirksomhed i selskabsform, herunder regler om afhændelse af en  

 aktie eller anpart i tilfælde af en aktionærs eller anpartshavers dødsfald  

 eller ophør med udøvelse af aktiv landinspektørvirksomhed.
Stk. 6. Boligministeren fastsætter endvidere nærmere regler om  

 navne for landinspektørselskaber samt om navne, hvorunder  

 landinspektørvirksomhed må drives i enkeltmandsvirksomhed eller i et  

 fællesskab af praktiserende landinspektører.« 2. Efter § 4 a indsættes:
» § 4 b.
En praktiserende landinspektør eller et  

 landinspektørselskab må kun have mere end eet kontorsted, hvis hvert kontor  

 ledes af en landinspektør med beskikkelse.
Ingen må være leder af mere end  

 eet kontorsted.
 Stk. 2. Før et kontorsted etableres, skal der indgives anmeldelse  

 herom til boligministeren.
Stk. 3. Boligministeren kan fravige stk. 1.« 3. § 6, stk. 1, affattes således:
Boligministeren kan pålægge en praktiserende landinspektør eller et  

 landinspektørselskab at udføre et matrikulært arbejde, såfremt samtlige  

 praktiserende landinspektører eller landinspektørselskaber, inden for hvis  

 naturlige forretningsområde arbejdet falder, har afslået at udføre det.
Når  

 ikke særlige forhold taler derimod, bør arbejdets udførelse pålægges en af  

 disse landinspektører eller et af disse selskaber.' 4. I § 6, stk. 2, indsættes efter »En praktiserende  

 landinspektør«: »og et landinspektørselskab«.
 5. I § 7 indsættes som stk. 2:
»Stk. 2. Bestemmelserne i stk. 1 finder tilsvarende anvendelse for  

 landinspektørselskaber.« 6. § 8 affattes således:
 » § 8. Borgerlig straffelovs §§ 150-152 og §§ 154-157 finder  

 tilsvarende anvendelse på landinspektører med beskikkelse.
 Stk. 2. Medmindre højere straf er forskyldt efter den øvrige  

 lovgivning, straffes med bøde den, der overtræder reglerne i § 4, stk. 1, § 4  

 a, stk. 1, 3 og 4, § 4 b, stk. 1 og 2, og § 5, stk. 1 og 2.
 Stk. 3. I forskrifter, der udstedes i medfør af § 4 a, stk. 5 og  

 6, kan der fastsættes straf af bøde for overtrædelse af bestemmelserne i  

 forskrifterne.
Stk. 4. For overtrædelse, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.« 7. I § 10 indsættes efter stk. 2 som nyt stykke:
» Stk. 3. Stk. 1 finder tilsvarende anvendelse for  

 landinspektørselskaber.« Stk. 3 bliver herefter stk. 4.
 8. I § 10, stk. 3, der bliver stk. 4, ændres »stk. 1  

 og 2« til: »stk. 1-3«.
§ 2 Stk. 1. Loven træder i kraft den 1. januar 1993.
 Stk. 2. Virksomhedsnavne, som er taget i brug inden den 13.  

 november 1991, kan dog fortsat benyttes, selv om de ikke opfylder  

 forskrifter, som udstedes i medfør af § 4 a, stk. 6.
Oprindeligt fremsat forslag § 1 I lov nr. 220 af 31. maj 1963 om landinspektørvirksomhed, jf.  

 lovbekendtgørelse nr. 134 af 5. marts 1991, foretages følgende ændringer:
 1. § 4a affattes således:
» § 4a.
Landinspektørvirksomhed må ud over i  

 enkeltmandsvirksomhed eller i et fællesskab af praktiserende landinspektører  

 kun udøves af et landinspektørselskab, der drives i aktie- eller  

 anpartsselskabsform.
Et landinspektørselskab må alene have til formål at  

 drive landinspektørvirksomhed og er pligtig og eneberettiget til i navnet at  

 benytte ordene »landinspektøraktieselskab« eller  

 »landinspektøranpartsselskab« eller deraf dannede forkortelser.
 Stk. 2. En landinspektør med beskikkelse, der udøver virksomhed i  

 et landinspektørselskab, hæfter personligt sammen med selskabet for ethvert  

 krav, der er opstået som følge af landinspektørens bistand til en klient.
Stk. 3. Aktier eller anparter i et landinspektørselskab må, jf.  

 dog stk. 5, kun ejes af 1) landinspektører med beskikkelse, der aktivt driver  

 landinspektørvirksomhed i selskabet, i dets moderselskab eller dets  

 datterselskab, eller 2) et andet landinspektørselskab.
Stk. 4. Bestyrelsesmedlemmer, bortset fra medarbejdervalgte  

 bestyrelsesmedlemmer, i et landinspektørselskab skal aktivt drive  

 landinspektørvirksomhed i selskabet eller i dets moderselskab eller dets  

 datterselskab.
Medlemmer af direktionen i et landinspektørselskab skal aktivt  

 drive landinspektørvirksomhed i selskabet.
 Stk. 5. Boligministeren fastsætter nærmere regler for udøvelse af  

 landinspektørvirksomhed i selskabsform, herunder regler om afhændelse af en  

 aktie eller anpart i tilfælde af en aktionærs eller anpartshavers dødsfald  

 eller ophør med udøvelse af aktiv landinspektørvirksomhed.
 Stk. 6. Boligministeren fastsætter endvidere nærmere regler om  

 navne for landinspektørselskaber samt om navne, hvorunder  

 landinspektørvirksomhed må drives i enkeltmandsvirksomhed eller i et  

 fællesskab af praktiserende landinspektører.'.
 2. Efter § 4a indsættes:
» § 4b.
En praktiserende landinspektør eller et  

 landinspektørselskab må kun have mere end eet kontorsted, hvis hvert kontor  

 ledes af en landinspektør med beskikkelse.
Ingen må være leder af mere end  

 eet kontorsted.
 Stk. 2. Før et kontorsted etableres, skal der indgives anmeldelse  

 herom til boligministeren.
 Stk. 3. Boligministeren kan fravige stk. 1.«.
 3. § 6, stk. 1, affattes således:
» § 6. Boligministeren kan pålægge en praktiserende  

 landinspektør eller et landinspektørselskab at udføre et matrikulært arbejde,  

 såfremt samtlige praktiserende landinspektører eller landinspektørselskaber,  

 inden for hvis naturlige forretningsområde arbejdet falder, har afslået at  

 udføre det.
Når ikke særlige forhold taler derimod, bør arbejdets udførelse  

 pålægges en af disse landinspektører eller et af disse selskaber.«.
 4. I § 6, stk. 2, indsættes efter »En praktiserende  

 landinspektør«: »og et landinspektørselskab«.
 5. I § 7 indsættes som stk. 2:
 » Stk. 2. Bestemmelserne i stk. 1 finder tilsvarende  

 anvendelse for landinspektørselskaber.«.
 6. § 8 affattes således:
 » § 8. Borgerlig straffelovs §§ 150-152 og §§ 154-157 finder  

 tilsvarende anvendelse på landinspektører med beskikkelse.
 Stk. 2. Medmindre højere straf er forskyldt efter den øvrige  

 lovgivning, straffes med bøde den, der overtræder reglerne i § 4, stk. 1, §  

 4a, stk. 1, 3 eller 4, § 4b, stk. 1 og 2, og § 5, stk. 1 og 2.
 Stk. 3. I forskrifter, der udstedes i medfør af § 4a, stk. 5 eller  

 6, kan der fastsættes straf af bøde for overtrædelse af bestemmelserne i  

 forskrifterne.
 Stk. 4. For overtrædelse, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.«.
 7. I § 10 indsættes efter stk. 2 som nyt stykke:
 » Stk. 3. Stk. 1 finder tilsvarende anvendelse for  

 landinspektørselskaber.«.
 Stk. 3 bliver herefter stk. 4.
 8. I § 10, stk. 3, der bliver stk. 4, ændres  

 »stk. 1 og 2« til: »stk. 1-3«.
§ 2 Stk. 1. Loven træder i kraft den 1. januar 1993.
 Stk. 2. Virksomhedsnavne, som er taget i brug inden den 13.  

 november 1991, kan dog fortsat benyttes, selvom de ikke opfylder forskrifter,  

 som udstedes i medfør af § 4a, stk. 6.
Bemærkninger til lovforslaget Almindelige bemærkninger 1. Indledning Lovforslaget har til formål at åbne adgang for praktiserende  

 landinspektører til at udøve landinspektørvirksomhed i selskabsform på de i  

 lovforslaget nærmere anførte betingelser, som skal sikre den praktiserende  

 landinspektørs uafhængighed af landinspektørvirksomheden uvedkommende  

 interesser uanset virksomhedens udøvelse i selskabsform.
De gældende bestemmelser i lov om landinspektørvirksomhed § 4, stk. 1, og  

 § 4a, stk. 1, antages at være til hinder for, at landinspektørvirksomhed for  

 så vidt angår matrikulære arbejder udøves i selskabsform, jf. cirkulære nr.  

 172 af 16. august 1977 om ændring af lov om landinspektørvirksomhed.
Det  

 således antagne, hidtidige forbud mod udførelse af matrikulære arbejder i  

 selskabsform har traditionelt været begrundet med, at formen fandtes  

 uforenelig med den praktiserende landinspektørs personlige professionsansvar.
Med helt tilsvarende begrundelse havde et beslægtet erhverv - advokaterne  

 - indtil den 1. januar 1991 heller ikke mulighed for at udøve  

 advokatvirksomhed i selskabsform.
Ved lov nr. 403 af 13. juni 1990 om ændring  

 af retsplejeloven - med ikrafttræden den 1. januar 1991 - er der imidlertid i  

 lovens § 124 åbnet adgang for, at advokater kan udøve advokatvirksomhed i  

 selskabsform.
Advokatens personlige professionsansvar er dog fastholdt med  

 bestemmelsen i retsplejelovens § 124, stk. 2, uanset om advokatvirksomheden  

 drives i selskabsform.
2. Terminologi Efter de gældende regler i § 4 i lov om landinspektørvirksomhed må  

 matrikulære arbejder kun udføres af praktiserende landinspektører og deres  

 assistenter med landinspektørbeskikkelse.
Ved en praktiserende landinspektør forstås en landinspektør med  

 beskikkelse, der driver landinspektørvirksomhed for egen regning som  

 enkeltmandsvirksomhed eller i fællesskab med andre landinspektører.
Ved  

 lovforslaget udvides definitionen af begrebet »praktiserende  

 landinspektør« til også at omfatte landinspektører, der driver  

 virksomhed i et aktieselskab eller et anpartsselskab, hvori landinspektøren  

 ejer aktier eller anparter.
En landinspektør, der ved tjenesteforhold er  

 tilknyttet en enkelt person, en erhvervsvirksomhed eller en institution,  

 betragtes også som en praktiserende landinspektør, når han eller hun ved  

 siden af dette tjenesteforhold driver privat landinspektørvirksomhed - men  

 kun i relation til denne virksomhed.
Tilsvarende vil »deres  

 assistenter« omfatte både assistenter, der er ansat hos en praktiserende  

 landinspektør, og assistenter, der er ansat i et landinspektørselskab.
 Matrikulært arbejde omfatter afsætning af skel samt udarbejdelse af de  

 dokumenter, der er nødvendige for registrering af matrikulære forandringer,  

 jf. § 13, stk. 1, i lov nr. 137 af 7. marts 1990 om udstykning og anden  

 registrering i matriklen.
3. Baggrunden for lovforslaget I en henvendelse til boligministeren har Den danske Landinspektørforening  

 og Praktiserende Landinspektørers Forening foreslået, at der skabes grundlag  

 for, at der kan udøves landinspektørvirksomhed i selskabsform efter regler  

 svarende til dem, der er tilvejebragt for advokatvirksomheder.
Som begrundelse for forslaget har de to foreninger anført, at det gælder  

 for landinspektørerhvervet som for andre erhverv - herunder andre liberale  

 erhverv - at den stadigt mere indgribende samfundsregulering og udviklingen i  

 lovgivningen, i samfundet og i erhvervslivet stiller stigende krav til de  

 praktiserende landinspektørers udøvelse af deres profession.
På denne  

 baggrund har praktiserende landinspektører på linie med andre erhvervsudøvere  

 - herunder andre udøvere af liberale erhverv - et stigende behov for at kunne  

 slutte sig sammen i større enheder og firmaer.
Større firmaer giver øgede  

 muligheder for en vis specialisering i udøvelsen af de enkelte  

 arbejdsopgaver.
Sammenslutninger - meget muligt mellem landinspektørfirmaer,  

 som bevarer deres lokale placering uanset sammenslutning i større regionale  

 eller landsdækkende landinspektørfirmaer - må også betragtes som en  

 nødvendighed for, at fagets udøvere kan finansiere den nødvendige udvikling  

 og dygtiggørelse i deres fag, både med hensyn til videreuddannelse og  

 investering i ny teknik, herunder edb og indlæring i brug af denne.
 De mest tidssvarende og hensigtsmæssige rammer for sådanne  

 sammenslutninger vil efter Den danske Landinspektørforenings og Praktiserende  

 Landinspektørers Forenings opfattelse være aktie- eller  

 anpartsselskabsformen, der er udførligt reguleret i selskabslovgivningen, og  

 som de fleste andre næringsdrivende, herunder bl.a. revisorer og nu også  

 advokater, frit kan vælge som ramme for deres virksomhed.
Den danske Landinspektørforenings og Praktiserende Landinspektørers  

 Forenings ønske om at kunne drive landinspektørvirksomhed i selskabsform er  

 først og fremmest begrundet i de nævnte strukturmæssige hensyn.
Der vil  

 derimod efter foreningernes opfattelse ikke generelt være skattemæssige  

 fordele forbundet med at drive landinspektørvirksomhed i selskabsform.
Det  

 skyldes navnlig, at der ved gennemførelsen af skattereformen fra 1. januar  

 1987 blev skabt mulighed for, at også praktiserende landinspektører kan  

 benytte den såkaldte virksomhedsordning.
Denne ordning indebærer, at  

 overskud, der opspares i virksomheden, foreløbig beskattes med en særlig  

 virksomhedsskat på 38%, således at endelig beskatning som personlig indkomst  

 først finder sted, når det opsparede overskud hæves.
 De to foreninger har foreslået, at der ved gennemførelsen af en lovændring  

 som foreslået knyttes nogle betingelser til at udøve landinspektørvirksomhed  

 i selskabsform, således at man derved kan sikre, dels at  

 landinspektørvirksomheden, uanset valget af virksomhedsform, vil være  

 uafhængig af interesser, der er landinspektørvirkomheden uvedkommende, dels  

 at det særlige tillidsforhold mellem den praktiserende landinspektør og  

 dennes klient kan bevares.
 De to foreninger har endelig foreslået, at der ved udformningen af  

 reglerne om de begrænsninger i forhold til selskabslovgivningen i øvrigt, som  

 efter foreningernes opfattelse bør gælde for landinspektørselskaber - og som  

 efter retsplejelovens § 124 gælder for advokatselskaber - tages højde for, at  

 der på længere sigt kan opstå behov for koncerndannelse inden for området.
4. Retsplejelovens bestemmelser om advokatvirksomhed i selskabsform Under Justitsministeriets forberedelse af ændringen af retsplejeloven,  

 hvorved der blev tilvejebragt grundlag for udøvelse af advokatvirksomhed i  

 selskabsform, har de meget væsentlige hensyn, der taler for en bevarelse af  

 advokaters uafhængighed, uanset udøvelsen af deres virksomhed i selskabsform,  

 været meget grundigt behandlet og overvejet.
 Om Folketingets behandling af lov nr. 403 af 13. juni 1990 om ændring af  

 retsplejeloven henvises til Folketingstidende 1989-90, sp. 4637, 5173, 10233,  

 10717, A. 3831 og B. 1547, 1743 og 2021.
 Lovforslaget om ændring af landinspektørloven er i det væsentlige  

 formuleret efter bestemmelsen i retsplejelovens § 124, idet de bag  

 advokatlovgivningen liggende hensyn bør iagttages også for praktiserende  

 landinspektørers vedkommende.
 Udøvelse af virksomhed som praktiserende landinspektør i selskabsform vil  

 - med den foreslåede ændring - ikke betyde nogen begrænsning i den enkelte  

 praktiserende landinspektørs professionsansvar, civilretlige eller  

 strafferetlige ansvar.
5. Hovedtræk i lovforslaget a) De hensyn til sikkerhed i det danske matrikelvæsen, som ligger til  

 grund for de gældende regler om udøvelse af virksomhed som praktiserende  

 landinspektør, er tilgodeset derved, at adgang til at udøve  

 landinspektørvirksomhed i selskabsform efter forslaget undergives nærmere  

 begrænsninger, der skal sikre, at udøvelsen af landinspektørvirksomhed ikke  

 på nogen måde fritager de i landinspektørselskabet virkende landinspektører  

 for de særlige pligter, der påhviler dem som beskikkede landinspektører,  

 eller medfører nogen form for indskrænkning heri.
b) Efter forslaget skal landinspektørvirksomhed kun kunne udøves i  

 selskabsform under nogle særlige betingelser.
Det søges således gennem regler  

 om, hvem der kan besidde aktier eller anparter i et landinspektørselskab, og  

 gennem regler om, hvem der kan være medlemmer af bestyrelse og direktion,  

 sikret, at selskabet i samme omfang som en personligt drevet  

 landinspektørvirksomhed vil være uafhængigt af interesser, der er  

 landinspektøren uvedkommende, og som kan være stridende mod klientens  

 interesser.
Det tillægges således stor betydning, at  

 landinspektørvirksomheder ikke på grund af finansieringen af virksomhedernes  

 kapitalgrundlag kan domineres af interesser, der ville kunne svække den  

 generelle tillid til den praktiserende landinspektørs uafhængighed.
Det foreslås endvidere, at selskabslovenes regler om hæftelsesforhold  

 suppleres med en regel om, at den enkelte landinspektør, der har rådgivet  

 eller i øvrigt ydet bistand til en klient, tillige hæfter med sin personlige  

 formue for eventuelle krav fra klienten, der er opstået som følge af  

 landinspektørens bistand.
Udøvelsen af landinspektørvirksomhed i selskabsform  

 vil derfor ikke indebære nogen svækkelse af grundlaget for den enkelte  

 landinspektørs professionsansvar.
Den enkelte landinspektør vil således i  

 udøvelsen af sin virksomhed fortsat være undergivet alle gældende regler og  

 pligter for en beskikket landinspektør, selv om virksomheden udøves i  

 selskabsform.
 Ud over disse betingelser indeholder forslaget en bemyndigelse til  

 boligministeren til at fastsætte nærmere regler for udøvelse af  

 landinspektørvirksomhed i selskabsform.
 Det foreslås, at overtrædelse af de særlige regler for udøvelse af  

 landinspektørvirksomhed i selskabsform kan straffes med bøde, samt at  

 reglerne i §§ 7 og 10 i lov om landinspektørvirksomhed om henholdsvis god  

 landinspektørskik og disciplinæransvar tillige skal finde anvendelse for så  

 vidt angår landinspektørselskaber.
 c) I lovforslagets § 4a, stk. 1, er der taget stilling til, under hvilke  

 betingelser et selskab må udøve landinspektørvirksomhed.
 Af forslaget følger endvidere, at andre juridiske personer end  

 landinspektørselskaber ikke må udøve landinspektørvirksomhed.
Ved vurdering af, om en juridisk person kan anses for at udøve  

 landinspektørvirksomhed, vil det efter forslaget være afgørende, om de  

 hensyn, der ligger bag de opstillede betingelser for etablering af  

 landinspektørselskaber, gør sig gældende i samme omfang for så vidt angår den  

 virksomhed, som den pågældende juridiske person udøver.
Det gælder navnlig  

 behovet for at sikre landinspektørvirksomhedens uafhængighed.
 Landinspektørvirksomhed kan med udgangspunkt i eneretten for praktiserende  

 landinspektører og deres assistenter med landinspektørbeskikkelse til at  

 udføre matrikulære arbejder, jf. lov om landinspektørvirksomhed § 4, stk. 1,  

 beskrives som udførelsen af matrikulære arbejder og i forbindelse hermed  

 juridisk, økonomisk og anden rådgivning til klienten samt repræsentation af  

 denne over for Kort- og Matrikelstyrelsen i alle matrikulære spørgsmål.  

 Landinspektørvirksomhed omfatter endvidere de opgaver, som det efter anden  

 lovgivning er pålagt landinspektører at udføre, samt andre opgaver, som  

 almindeligvis udføres af praktiserende landinspektører som led i deres  

 virksomhed.
Afgørende for, om virksomheden som praktiserende landinspektør reelt må  

 anses for udøvet af en juridisk person, vil efter en gennemførelse af  

 lovforslaget ikke alene være, om den er udøvet af en landinspektør, men vil  

 tillige bero på den ramme, hvorunder den matrikulære bistand og rådgivning  

 ydes.
Er den pågældende landinspektør således - f.eks. gennem en  

 instruktionsbeføjelse fra en juridisk person eller på grund af en juridisk  

 persons finansiering af virksomhedens kapitalgrundlag - afhængig af  

 interesser, der er landinspektørvirksomheden uvedkommende, vil den juridiske  

 person efter lovforslaget drive landinspektørvirksomhed - og dette vil efter  

 lovforslaget være ulovligt.
 Afgrænsningen i enkelte tilfælde må i øvrigt overlades til domspraksis,  

 men der bør i tvivlstilfælde lægges vægt på, om en rådgivning har været  

 baseret på det særlige tillidsforhold, der er kendetegnende for forholdet  

 mellem en praktiserende landinspektør og dennes klienter.
6. Lovforslagets økonomiske og administrative konsekvenser Lovforslaget har ingen økonomiske eller administrative konsekvenser for  

 staten eller kommunerne.
Bemærkninger til lovforslagets enkelte bestemmelser Til § 1 Til nr. 1 Forslaget til den ændrede affattelse af § 4a indebærer, at der i lov om  

 landinspektørvirksomhed skabes hjemmel for at kunne drive  

 landinspektørvirksomhed i aktie- eller anpartsselskabsform.
Disse  

 landinspektørselskaber vil herefter gennem de i selskabet virkende  

 praktiserende landinspektører kunne udøve landinspektørvirksomhed.
Derimod  

 vil selskabet som sådant ikke kunne opnå beskikkelse som landinspektør.
 Efter stk. 1 må landinspektørselskaber kun etableres i aktie- eller  

 anpartsselskabsform, og man vil således efter lovforslaget ikke kunne anvende  

 f.eks. et kommanditselskab som rammen for en landinspektørvirksomhed.  

 Muligheden for efter den gældende retstilstand at drive  

 landinspektørvirksomhed i personlig form eller som et interessentskab, hvor  

 samtlige deltagende interessenter arbejder som praktiserende landinspektører  

 i virksomheden, berøres ikke af forslaget.
Et selskab, der driver landinspektørvirksomhed, må efter forslaget ikke  

 tillige drive anden form for virksomhed.
På den baggrund foreslås det, at  

 landinspektørvirksomheden over for omverdenen gennem sit navn klart skal  

 tilkendegive, at virksomheden drives i selskabsform, og at der er tale om et  

 landinspektørselskab.
Bestemmelsen i stk. 2 indebærer, at en landinspektør, der driver  

 virksomhed som praktiserende landinspektør i selskabsform, hæfter personligt  

 og solidarisk med selskabet for enhver forpligtelse og ethvert ansvar, der  

 udspringer af den pågældende landinspektørs rådgivning, sagsudarbejdelse og  

 sagsekspedition m.v., uanset om aftalen formelt er indgået mellem klienten og  

 selskabet.
Derudover hæfter landinspektørselskabet i overensstemmelse med  

 reglerne i selskabslovgivningen med sin formue for kravet.
Den enkelte  

 landinspektør vil derfor, selv om han som ansat eller medejer udøver sin  

 virksomhed som landinspektør gennem et landinspektørselskab, personligt være  

 fuldt ansvarlig for den bistand han yder.
Den klient, som har lidt et tab som  

 følge af, f.eks. fejlagtig rådgivning, vil herefter kunne rette sit  

 erstatningskrav såvel mod det landinspektørselskab, som klienten har  

 kontraheret med, som mod den eller de landinspektører, der har behandlet  

 sagen og ydet klienten rådgivning.
De øvrige ejere af selskabet vil derimod  

 ikke hæfte personligt, men alene med deres indskud i selskabet.
Det kan i den  

 forbindelse oplyses, at landinspektører normalt har tegnet en  

 ansvarsforsikring i Landinspektørernes gensidige Erhvervsansvarsforsikring.
Bestemmelsen indeholder i stk. 3 en begrænsning af den kreds, der  

 kan besidde aktier eller anparter i et landinspektørselskab.
Baggrunden for  

 disse regler er ønsket om at sikre, at det personlige tillidsforhold, der  

 består mellem klient og landinspektør, og som hviler på den enkelte  

 landinspektørs uafhængighed og loyale varetagelse af klientens interesser,  

 ikke afsvækkes som følge af, at landinspektøren virker i et  

 landinspektørselskab.
Efter bestemmelsen vil det således kun være praktiserende landinspektører  

 med beskikkelse, der aktivt driver landinspektørvirksomhed, som gennem  

 ejerskab kan øve indflydelse på driften af et landinspektørselskab.
Det er  

 endvidere et krav, at aktionæren eller anpartshaveren gennem sin virksomhed  

 er tilknyttet det pågældende landinspektørselskab enten direkte eller gennem  

 virke i dets moder- eller datterselskab.
Derudover er der mulighed for, at et  

 landinspektørselskabs aktier eller anparter kan ejes af et andet  

 landinspektørselskab.
Begrænsningen i kredsen af de personer, der kan være medlem af bestyrelsen  

 for et landinspektørselskab, jf. forslagets stk. 4, tilsigter  

 ligeledes at varetage hensynet til selskabets uafhængighed af uvedkommende  

 interesser.
Disse begrænsninger medfører dog ingen ændring i forhold til  

 selskabslovenes regler om medarbejderes adgang til at vælge  

 bestyrelsesmedlemmer.
 Den daglige ledelse af landinspektørselskabet, der forestås af  

 direktionen, kan efter forslaget alene varetages af personer, der gennem  

 virke som praktiserende landinspektører i det pågældende selskab er tæt  

 knyttet til virksomheden.
Boligministeren kan efter stk. 5 fastsætte nærmere regler om en  

 praktiserende landinspektørs adgang til at beholde aktier eller anparter i et  

 landinspektørselskab i tilfælde, hvor landinspektøren på grund af sygdom  

 eller alder er ophørt med at udøve aktiv landinspektørvirksomhed, samt regler  

 for fremgangsmåden ved afhændelse af aktier eller anparter i tilfælde af  

 dødsfald.
Man kan forestille sig en regel om, at dødsboet efter en aktionær  

 eller anpartshaver kan beholde afdødes aktie- eller anpartsbesiddelse i et  

 kortere tidsrum efter dødsfaldet, således at dødsboet får en rimelig  

 afviklingsfrist.
Boligministeren bemyndiges endvidere til at udstede nærmere regler for  

 landinspektørselskaber.
Denne bestemmelse giver mulighed for, at der  

 fastsættes regler om, at aktierne eller anparterne skal lyde på navn, og at  

 disse ikke kan være omsætningspapirer.
Da der i stk. 3 er opstillet nogle  

 særlige begrænsninger med hensyn til, hvem der kan besidde aktier eller  

 anparter i et landinspektørselskab, vil der formentlig være behov for at  

 fastsætte nærmere regler om fremgangsmåden ved afhændelse af aktier eller  

 anparter, om udøvelse af stemmeret for aktien eller anparten og om  

 likvidation af selskabet.
Med henblik på at undgå omgåelse af reglerne om,  

 hvem der kan eje aktier eller anparter, bør der formentlig også i  

 bekendtgørelsesform fastsættes regler om selskabets adgang til at udstede  

 gældsbreve, som vil kunne ombyttes til aktier eller anparter i selskabet  

 (konvertible gældsbreve).
Bestemmelsen i stk. 6 giver boligministeren mulighed for at  

 fastsætte bestemmelser om landinspektørselskabers navne.
Der tænkes således  

 fastsat bestemmelser, der forbyder anvendelse af selskabsnavne, hvori  

 stednavne indgår på en sådan måde, at det kan give indtryk af, at det  

 pågældende selskab har eneret inden for et område, f.eks. en by eller en  

 kommune, til at udføre matrikulært arbejde og andet arbejde, som i  

 almindelighed udføres af praktiserende landinspektører.
Fastsættes der ikke  

 bestemmelser af denne art, vil sådanne selskabsnavne ved selskabets  

 registrering opnå beskyttelse efter bestemmelserne i aktieselskabslovens §  

 153 ff. eller anpartsselskabslovens § 123 ff., hvorved selskabet i  

 konkurrencemæssig henseende kan opnå en ubegrundet fortrinsstilling.
Af  

 hensyn til, at reglerne om virksomhedsnavne bør være ens, uanset under  

 hvilken form landinspektørvirksomhed drives, tænkes reglerne også at finde  

 anvendelse i tilfælde, hvor landinspektørvirksomhed drives i enkeltmandsfirma  

 eller i et fællesskab af praktiserende landinspektører.
Til nr. 2 Stk. 1-3 svarer til hidtil gældende bestemmelser i § 4a, stk. 2-4. Dog  

 foreslås reglerne i stk. 1 om kontorsteder udvidet til også at gælde for  

 landinspektørselskaber.
Til nr. 3 - 5 De foreslåede ændringer er konsekvenser af nr. 1.
Til nr. 6 Ændringen af bestemmelserne i stk. 1 og 2 er en konsekvens af nr. 1. Efter  

 bestemmelserne i stk. 2 og 4 kan en landinspektør eller et  

 landinspektørselskab pålægges straf af bøde ved overtrædelse af reglerne i §  

 4a, stk. 1, 3 eller 4. Ligeledes kan der efter stk. 3 fastsættes bestemmelser  

 om bødestraf for en landinspektørs eller et landinspektørselskabs  

 overtrædelse af regler i de forskrifter, der udstedes i medfør af § 4a, stk.  

 5 eller 6.
Til nr. 7 Reglerne i lovens § 10, stk. 1, om disciplinæransvar og disciplinærmidler  

 (advarsel, irettesættelse og bøde) foreslås gjort anvendelige også for  

 landinspektørselskaber.
Da landinspektørselskaber ikke som sådanne kan opnå  

 beskikkelse som landinspektører, kan lovens § 10, stk. 2, derimod ikke finde  

 anvendelse på landinspektørselskaber.
Til nr. 8 Den foreslåede ændring er dels af redaktionel karakter, dels et forslag  

 om, at den hidtidige bestemmelse om, at Landinspektørnævnets afgørelser ikke  

 kan indbringes for anden administrativ myndighed, udvides til også at omfatte  

 afgørelser vedrørende landinspektørselskaber.
Til § 2 Lovens ikrafttræden fastsættes til den 1. januar 1993.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 4a affattes således:
» § 4a.
Landinspektørvirksomhed må ud over i  

 enkeltmandsvirksomhed eller i et fællesskab af praktiserende landinspektører  

 kun udøves af et landinspektørselskab, der drives i aktie- eller  

 anpartsselskabsform.
Et landinspektørselskab må alene have til formål at  

 drive landinspektørvirksomhed og er pligtig og eneberettiget til i navnet at  

 benytte ordene »landinspektøraktieselskab« eller  

 »landinspektøranpartsselskab« eller deraf dannede forkortelser.
 Stk. 2. En landinspektør med beskikkelse, der udøver virksomhed i  

 et landinspektørselskab, hæfter personligt sammen med selskabet for ethvert  

 krav, der er opstået som følge af landinspektørens bistand til en klient.
Stk. 3. Aktier eller anparter i et landinspektørselskab må, jf.  

 dog stk. 5, kun ejes af 1) landinspektører med beskikkelse, der aktivt driver  

 landinspektørvirksomhed i selskabet, i dets moderselskab eller dets  

 datterselskab, eller 2) et andet landinspektørselskab.
Stk. 4. Bestyrelsesmedlemmer, bortset fra medarbejdervalgte  

 bestyrelsesmedlemmer, i et landinspektørselskab skal aktivt drive  

 landinspektørvirksomhed i selskabet eller i dets moderselskab eller dets  

 datterselskab.
Medlemmer af direktionen i et landinspektørselskab skal aktivt  

 drive landinspektørvirksomhed i selskabet.
 Stk. 5. Boligministeren fastsætter nærmere regler for udøvelse af  

 landinspektørvirksomhed i selskabsform, herunder regler om afhændelse af en  

 aktie eller anpart i tilfælde af en aktionærs eller anpartshavers dødsfald  

 eller ophør med udøvelse af aktiv landinspektørvirksomhed.
 Stk. 6. Boligministeren fastsætter endvidere nærmere regler om  

 navne for landinspektørselskaber samt om navne, hvorunder  

 landinspektørvirksomhed må drives i enkeltmandsvirksomhed eller i et  

 fællesskab af praktiserende landinspektører.'.
§ 4a.
En praktiserende landinspektør må ikke i form af  

 interessentskab eller på lignende måde drive landinspektørvirksomhed sammen  

 med andre end praktiserende landinspektører.
Stk. 2. En praktiserende landinspektør må kun have mere end eet  

 kontorsted, hvis hvert kontor ledes af en praktiserende landinspektør eller  

 en landinspektørassistent med beskikkelse.
Ingen må være leder af mere end  

 eet kontorsted.
 Stk. 3. Før et kontorsted etableres, skal der indgives anmeldelse  

 herom til boligministeren.
 Stk. 4. Boligministeren kan fravige stk. 1 og 2.
 2. Efter § 4a indsættes:
» § 4b.
En praktiserende landinspektør eller et  

 landinspektørselskab må kun have mere end eet kontorsted, hvis hvert kontor  

 ledes af en landinspektør med beskikkelse.
Ingen må være leder af mere end  

 eet kontorsted.
 Stk. 2. Før et kontorsted etableres, skal der indgives anmeldeles  

 herom til boligministeren.
 Stk. 3. Boligministeren kan fravige stk. 1.«.
 3. § 6, stk. 1, affattes således:
» § 6. Boligministeren kan pålægge en praktiserende  

 landinspektør eller et landinspektørselskab at udføre et matrikulært arbejde,  

 såfremt samtlige praktiserende landinspektører eller landinspektørselskaber,  

 inden for hvis naturlige forretningsområde arbejdet falder, har afslået at  

 udføre det.
Når ikke særlige forhold taler derimod, bør arbejdets udførelse  

 pålægges en af disse landinspektører eller et af disse selskaber.«.
§ 6. Boligministeren kan pålægge en praktiserende landinspektør at  

 udføre et matrikulært arbejde, hvis samtlige landinspektører, inden for hvis  

 naturlige forretningsområde arbejdet falder, har afslået at udføre det.
Når  

 ikke særlige forhold taler derimod, bør arbejdets udførelse pålægges en af de  

 sidstnævnte landinspektører.
 4. I § 6, stk. 2, indsættes efter »En praktiserende  

 landinspektør«: »og et landinspektørselskab«.
 Stk. 2. En praktiserende landinspektør er berettiget til at  

 forlange et beløb deponeret forud for et matrikulært arbejdes udførelse som  

 sikkerhed for betalingen.
 5. I § 7 indsættes som stk. 2:
 » Stk. 2. Bestemmelserne i stk. 1 finder tilsvarende  

 anvendelse for landinspektørselskaber.«.
§ 7. Praktiserende landinspektører og deres assistenter med  

 beskikkelse skal udvise en adfærd, der stemmer med god landinspektørskik.
De  

 skal herunder udføre deres hverv med omhu og nøjagtighed og i  

 overensstemmelse med, hvad berettigede hensyn til klienternes tarv tilsiger.  

 Sagerne skal fremmes med fornøden hurtighed.
 6. § 8 affattes således:
 » § 8. Borgerlig straffelovs §§ 150-152 og §§ 154-157 finder  

 tilsvarende anvendelse på landinspektører med beskikkelse.
 Stk. 2. Medmindre højere straf er forskyldt efter den øvrige  

 lovgivning, straffes med bøde den, der overtræder reglerne i § 4, stk. 1, §  

 4a, stk. 1, 3 eller 4, § 4b, stk. 1 og 2, og § 5, stk. 1 og 2.
 Stk. 3. I forskrifter, der udstedes i medfør af § 4a, stk. 5 eller  

 6, kan der fastsættes straf af bøde for overtrædelse af bestemmelserne i  

 forskrifterne.
 Stk. 4. For overtrædelse, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.«.
 § 8. Borgerlig straffelovs §§ 150-152 og §§ 154-157 finder  

 tilsvarende anvendelse på praktiserende landinspektører og deres assistenter  

 med beskikkelse.
 Stk. 2. Overtrædelse af § 4, stk. 1, § 4a, stk. 1-3, og § 5, stk.  

 1 og 2, straffes med bøde.
 7. I § 10 indsættes efter stk. 2 som nyt stykke:
 » Stk. 3. Stk. 1 finder tilsvarende anvendelse for  

 landinspektørselskaber.«.
 Stk. 3 bliver herefter stk. 4.
 8. I § 10, stk. 3, der bliver stk. 4, ændres »stk. 1  

 og 2« til: »stk. 1 - 3«.
 § 10. En praktiserende landinspektør eller en  

 landinspektørassistent med beskikkelse, der ved udøvelse af sin virksomhed  

 tilsidesætter de pligter, som stillingen medfører, kan af landinspektørnævnet  

 tildeles advarsel eller irettesættelse eller pålægges bøde på indtil 40.000  

 kr.
 Stk. 2. Såfremt den pågældende har gjort sig skyldig i grov eller  

 oftere gentagen forsømmelse i udøvelsen af sin virksomhed, og de udviste  

 forhold giver grund til at antage, at landinspektøren ikke fremtidig vil  

 udøve virksomheden på forsvarlig måde, kan landinspektørnævnet frakende  

 landinspektøren beskikkelsen på tid fra 1-5 år eller indtil videre.
 Stk. 3. Nævnets afgørelser efter stk. 1 og 2 kan ikke indbringes  

 for anden administrativ myndighed.
Bilag 2 Folketingets forhandlinger vedrørende lov om landinspektørvirksomhed Folketingsåret 1962-63:
 Sp. 1901, 2039, 5396, 5539, A. 509, B. 797. Loven stadfæstet 31. maj 1963  

 (Lovtidende nr. 220).
 Folketingsåret 1976-77:
 Sp. 70, 618, 4664, A. 497, B. 513. Loven stadfæstet 8. juni 1977  

 (Lovtidende nr. 308).
 Folketingsåret 1989-90:
 Sp. 72, 400, 5465 og 5892, A. 429, B. 527. Loven stadfæstet 7. marts 1990  

 (Lovtidende nr. 138).
