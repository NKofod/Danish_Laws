 Fremtidige ændringer til denne vejledning vil blive udsendt som  

 rettelsesblade.
 Retsgrundlaget for Det europæiske økonomiske Fællesskabs ordning om ydelse  

 af støtte til skummetmælk, der er forarbejdet til kasein og kaseinater,  

 fremgår af bilag IV.
1. Støtteberettigede produkter Der ydes kun støtte til skummetmælk, der er forarbejdet til kasein og  

 kaseinater, såfremt skummetmælken hidrører fra mælk, der er produceret inden  

 for Fællesskabets område.
2. Almindelige betingelser 2.1. Støtten ydes til det beregnede kvantum skummetmælk, der er anvendt  

 til fremstilling af de i bilag I, II og III angivne kaseiner og kaseinater,  

 såfremt disse opfylder de herunder angivne krav til produkternes  

 sammensætning.
 2.2. I henhold til Fællesskabets bestemmelser om støtteordningen forstås  

 ved:
a.
Mælk: Det ved malkning af en eller flere køer eller geder fremkomne  

 produkt, til hvilket der intet er tilsat, og som højst har været genstand for  

 delvis skumning.
b.
Skummetmælk: Mælk med et fedtindhold på højst 0,10%.
c.
Råkasein: Det ved udfældning (f.eks. ved løbe- eller syreudfældning) af  

 skummetmælk udvundne produkt, som er uopløseligt i vand.
d.
Kasein: Det af råkasein eller det ved udfældning (f.eks. ved løbe eller  

 syreudfældning) af skummetmælk udvundne, vaskede og tørrede produkt, som er  

 uopløseligt i vand.
e.
Kaseinater: Kaseinets alkali- eller jordalkalisalte, som i et omfang af  

 mindst 95% er opløselige i destilleret vand.
f.
Blanding: Produkter, der hovedsageligt er sammensat af kasein eller  

 kaseinater og andre mejeriprodukter, og som kan anvendes til fremstilling af  

 produkter henhørende under kapitel 4 i Den Kombinerede Nomenklatur, og som  

 markedsføres i emballager med et indhold på mindst 5 kg.
g.
Produkter på mellemstadiet betragtes som færdigvarer, med mindre der er  

 tale om en blanding, jf. definitionen under litra f.
h.
Produkter, der henhører under kapitel 4 i Den Kombinerede Nomenklatur  

 betragtes uanset den senere anvendelse som en færdigvare.
Dette gælder  

 ligeledes produkter, der ved tilsætning af kemiske stoffer er gjort  

 uanvendelige til fremstilling af produkter henhørende under kapitel 4 i Den  

 kombinerede nomenklatur, og som samtidig er i overensstemmelse med de  

 fastsatte forskrifter for sammensætning.
 2.3. Ved angivelse af produktionsdato på emballagen, jf. pkt. 6.1, samt  

 ved beregning af frister i pkt. 12 betragtes et parti, der produceres over  

 flere dage, som produceret på den dato, hvor produktionen påbegyndes.
3. Registrering som producent 3.1. En virksomhed (producent), der ønsker at opnå støtte til skummetmælk,  

 som virksomheden forarbejder til kasein eller kaseinater, skal registreres  

 hos Veterinærdirektoratet, Rolighedsvej 25, 1958 Frederiksberg C.
Anmodning  

 herom skal indsendes til Veterinærdirektoratets lokale distrikt på en  

 formular, der rekvireres hos Veterinærdirektoratet.
Veterinærdirektoratet  

 tildeler virksomheden et registreringsnummer.
 3.2. Registrering af en virksomhed (producent) er betinget af, at  

 virksomheden ligger i Danmark.
4. Anmodning om støtte Anmodning om støtte skal af virksomheden indsendes til  

 Veterinærdirektoratets lokale distrikt på en formular, der rekvireres hos  

 EF-direktoratet.
Anmodningen skal affattes på grundlag af oplysningerne i den  

 i pkt. 5.6 omhandlede kontrolattest.
5. Prøveudtagning 5.1. Ydelse af støtte er betinget af, at prøver af det fremstillede kasein  

 eller kaseinat udtaget og undersøgt af Veterinærdirektoratet viser, at de i  

 bilag I, II eller III angivne krav er opfyldt.
5.2. Virksomheden skal senest 8 arbejdsdage forud for den dag, på hvilken  

 virksomheden ønsker de i pkt. 5.1 omhandlede prøver udtaget, fremsætte  

 anmodning herom til Veterinærdirektoratet med oplysning om partiets størrelse  

 og sammensætning.
Partier under 500 kg kan ikke anmeldes til kontrol og  

 prøveudtagning.
 5.3. Efter modtagelsen af anmodningen foranlediger Veterinærdirektoratet  

 snarest muligt, at der foretages prøveudtagning og eftersyn af partiet.
 5.4. Veterinærdirektoratet fastsætter nærmere regler for prøveudtagningen.
 5.5. De udtagne prøver indsendes af Veterinærdirektoratets lokale distrikt  

 til Veterinærdirektoratets laboratorium til nærmere undersøgelse.  

 Undersøgelsens resultat er afgørende for partiets klassificering.
 5.6. Veterinærdirektoratet tilsender virksomheden en kontrolattest, der  

 indeholder oplysning om partiets størrelse, partinummer, analyseresultat og  

 klassificering.
6. Betingelser for udbetaling af støtte 6.1. Udbetaling af støtte foretages til producenten og er foruden  

 overholdelse af de i pkt. 1, 2.1, 3 og 5.1 nævnte bestemmelser betinget af  

 følgende:
a.
Der må ikke tidligere være udbetalt støtte til skummetmælken.
 b. støttebeløbet skal være indregnet i den pris, som den støtteberettigede  

 virksomhed betaler til skummetmælksleverandøren enten direkte eller gennem  

 råkaseinleverandørerne.
c.
På beholdere og emballager, der indeholder kasein og kaseinater skal  

 med letlæseligt bogstaver være anført følgende:
 1. Varens betegnelse.
2. Enten det procentuelle største indhold eller  

 mindste indhold eller det faktiske procentuelle indhold af de bestanddele,  

 der er angivet i bilag I, II eller III.
Den angivelse, der skal påføres for  

 så vidt angår de produkter, der er nævnt i bilag III, skal efter  

 omstændighederne være følgende: »Kasein/kaseinat med mellem 5% og 17%  

 indhold af anden mælkeprotein, som bundfældes på samme tid«.
 3. Produktionsdato, jf. pkt. 2.3.
 4. Virksomhedens navn og adresse eller det  

 registreringsnummer, som virksomheden har fået tildelt af  

 Veterinærdirektoratet.
5. Partinumre, der skal være fortløbende og skal  

 fremgå af virksomhedens bogføring.
Producentens reg. nr. meddelt af  

 Veterinærdirektoratet skal udgøre det/de første tal i partiets nummer (K i  

 registreringsnummer anføres ikke).
 6. Nettovægt.
 7. Forordning (EØF) nr. 756/70'.
6.2. Virksomheden skal forinden udbetaling af støtte stille en sikkerhed  

 over for EF-direktoratet, der udgør 110% af støttebeløbet til sikring af, at  

 kravene i pkt. 2 overholdes.
Sikkerheden kan stilles i form af noteret check,  

 en garanti fra et pengeinstitut eller forsikringsselskab, som er beliggende i  

 Danmark, eller i form af anden sikkerhed efter regler nærmere fastsat af  

 EF-direktoratet.
En garanti affattes som bilag V.
 6.3. Virksomheden skal opstille månedlige mængdeopgørelser, som mindst  

 skal omfatte følgende:
a.
Køb af mælk og fløde.
b.
Tilkøb af råkasein.
c.
Tilkøb af kasein og kaseinater.
d.
Fremstillingsdato for og den fremstillede mængde af kasein og  

 kaseinater, som identificeres ved henvisning til partinummer.
e.
Mængder af andre fremstillede mejeriprodukter.
f.
Mængder af solgt kasein og kaseinater med angivelse af salgsdatoer, de  

 på emballagen anførte parti- og løbenumre samt navne og adresser på  

 aftagerne.
g.
Tab, prøver, returvarer og ombytning af mælk og mejeriprodukter, kasein  

 og kaseinater.
7. Beregning af støtte 7.1. Støttebeløbet, der udbetales af EF-direktoratet, udgør det til enhver  

 tid af fællesskabsmyndighederne fastsatte beløb, som er gældende på  

 fremstillingsdatoen.
Støttebeløbet omregnes til national valuta efter den  

 repræsentative kurs, som er gældende på den dag, kaseinet eller kaseinaterne  

 fremstilles.
 7.2. Såfremt et parti produceres over flere dage, beregnes støtten på  

 grundlag af den laveste sats, der var gældende i den for det pågældende parti  

 anførte produktionsperiode, med mindre det over for de kontrollerende  

 myndigheder dokumenteres, hvilke mængder der er produceret før og efter  

 datoen for ændringen i støttesatsen.
7.3. Ved beregningen af støttens størrelse anses produkterne for at være  

 fremstillet af det antal kg skummetmælk, der for hvert produkt fremgår af  

 henholdsvis bilag I, II og III.
De i bilagene anførte omregningsfaktorer  

 gælder for de mængder kasein og kaseinat, der fremstilles fra og med 1.  

 august 1989.
8. Mærkning af beholdere med blandinger På beholdere, som indeholder »blandinger«, jf. definitionen i  

 pkt. 2.2, skal med letlæselige typer anføres:
 1. Forordning (EØF) nr. 756/70.
 2. Kaseinets/kaseinatets produktionsdato samt de  

 partinumre der er anført på kaseinets/kaseinatets oprindelige emballage.
9. Kontrol med anvendelse af kasein og kaseinater til  

 fremstilling af smelteost 9.1. En virksomhed, der fremstiller kasein og kaseinater, skal have  

 tilladelse af Veterinærdirektoratet, forinden produkterne forarbejdes på  

 denne eller leveres direkte til en virksomhed, der anvender kasein og  

 kaseinater til fremstilling af smelteost henhørende under KN-kode 040630.
 9.2. Veterinærdirektoratet foretager kontrol med anvendelse af kasein og  

 kaseinater under ordningen på virksomheder, der fremstiller smelteost.
10. Bevilling hos toldvæsenet til importører,  

 producenter og visse virksomheder, der anvender kasein og kaseinater til  

 fremstilling af andre varer end smelteost Virksomheder, der fra andre EF-lande indfører og videresælger  

 kasein/kaseinater eller her i landet fremstiller respektive anvender  

 kasein/kaseinater uden at kunne afgive en særlig brugererklæring, jf.  

 vejledningens pkt. 11, skal, medmindre varerne anvendes til fremstilling af  

 smelteost henhørende under KN-kode 040630, have bevilling hos toldvæsenet.  

 Ansøgning om bevilling skal indgives til virksomhedens hjemtoldkammer og skal  

 indeholde følgende oplysninger:
a.
Navn og adresse samt virksomhedsnummer.
b.
Oplysning om virksomheden fremstiller, indfører eller anvender kasein  

 og kaseinater og i givet fald til hvilke færdigvarer.
11. Brugererklæring for visse virksomheder, der  

 anvender kasein og kaseinater En virksomhed, der fremstiller kasein og kaseinater, kan levere til en  

 virksomhed, der anvender kasein og kaseinater, og som over for toldvæsenet  

 her afgivet en erklæring, der forpligter virksomheden til at overholde  

 følgende betingelser:
a.
At virksomheden ikke fremstiller produkter henhørende under kapitel 4 i  

 Den Kombinerede Nomenklatur.
b.
At kaseinet eller kaseinaterne under ordningen ikke videresælges i  

 uforarbejdet stand eller som blanding, jf. definitionen i pkt. 2.2.
c.
At underrette toldvæsenet, såfremt der fremstilles produkter, der  

 henhører under kapitel 4 i Den Kombinerede Nomenklatur.
e.
At virksomheden, såfremt det konstateres, at de indgåede forpligtelser  

 ikke overholdes, på anfordring betaler EF-direktoratet et beløb, der svarer  

 til støtten, der er ydet for de berørte mængder kasein og kaseinater,  

 forhøjet med 10%.
 Erklæringens ordlyd fremgår nærmere af toldvæsenets bevilling.
12. Frigivelse af den stillede sikkerhed 12.1. Såfremt produkterne eksporteres i uforandret stand, frigives den  

 stillede sikkerhed, når EF-direktoratet har konstateret, at  

 toldformaliteterne for produkternes overgang til frit forbrug i tredjeland er  

 afsluttet inden 24 måneder regnet fra datoen for fremstilling af det  

 eksporterede kasein eller kaseinat.
12.2. Efter anmodning kan 50% af den stillede sikkerhed frigives, når der  

 over for EF-direktoratet er fremlagt dokumentation for, at produkterne har  

 forladt Fællesskabets toldområde inden 12 måneder regnet fra  

 fremstillingsdatoen.
Den resterende del af sikkerheden frigives, når det over  

 for EF-direktoratet er dokumenteret, at produkterne er overgået til frit  

 forbrug i tredjeland inden 24 måneder regnet fra fremstillingsdatoen.
12.3. Dokumentation for, at produkterne er eksporteret i uforandret stand  

 og overgået til frit forbrug i tredjeland, skal fremlægges for  

 EF-direktoratet inden 12 måneder regnet fra udløbet af de i hhv. pkt. 12.1 og  

 pkt. 12.2 anførte frister.
Dokumenterne skal i alle tilfælde være behørigt  

 påtegnet af toldmyndighederne.
Af dokumenterne skal fremgå partinumre og  

 mængde.
 12.4. For produkter, der forsendes til Portugal fra og med den 25. maj  

 1989, finder reglerne i pkt. 12.1, 12.2 og 12.3 anvendelse.
 12.5. Når produkterne anvendes inden for Fællesskabet, frigives den  

 stillede sikkerhed, når der over for EF-direktoratet inden 12 måneder efter  

 de fastsatte frister er fremlagt dokumentation for:
enten at producenten inden 18 måneder regnet fra fremstillingsdatoen har  

 leveret produkterne til en virksomhed, der har afgivet den i pkt. 11 nævnte  

 brugererklæring til toldvæsenet, eller at produkterne inden 18 måneder regnet fra fremstillingsdatoen er  

 blevet anvendt i en færdigvare, der ikke hører under kapitel 4 i Den  

 Kombinerede Nomenklatur.
12.6. Såfremt færdigvaren er smelteost henhørende under KN-kode 040630  

 frigives sikkerheden dog for en mængde kasein eller kaseinat, der svarer til  

 højst 2 vægtprocent af færdigvaren.
Sikkerheden frigives på grundlag af  

 virksomhedens opgørelse over produktionen for hver kalendermåned.
13. Kontrol og regnskab 13.1. Virksomheder, som producerer eller anvender kasein eller kaseinater  

 i henhold til ordningen, skal i mindst 5 år efter udløbet af virksomhedens  

 regnskabsår opbevare optegnelser, købs og salgsbilag, leveringsbeviser,  

 produktionsbeviser og øvrige relevante dokumenter vedrørende ordningen.
13.2. Repræsentanter for Toldvæsenet, Veterinærdirektoratet og  

 EF-direktoratet har mod behørig legitimation adgang til de i pkt. 13.1 nævnte  

 virksomheder og er berettiget til uden erstatning at udtage prøver af varerne  

 i det omfang, det er nødvendigt for at undersøge deres beskaffenhed.
De er  

 endvidere berettiget til at efterse virksomhedernes varebeholdning,  

 forretningsbøger, øvrige regnskabsmateriale samt korrespondance m.v.
Det  

 påhviler virksomhederne at yde den bistand, der er nødvendig for foretagelse  

 af kontrollen.
 13.3. Rigtigheden af oplysninger, der skal danne grundlag for udbetaling  

 af støtte, kan forlanges bekræftet af statsautoriseret eller registreret  

 revisor.
14. Anke Afgørelser, der træffes af EF-direktoratet i henhold til denne vejledning,  

 kan indankes for landbrugsministeriet.
15. Overgangsbestemmelser Denne vejledning afløser vejledning nr.
I-2/89 af 28. februar 1989.
BILAG I De nedenfor omhandlede kaseiner og kaseinater har et indhold af andre  

 mælkeproteiner end kasein på højst 5% af det samlede mælkeproteinindhold.
Krav til sammensætningen KONTROL Ved anvendelse af denne forordning betragtes de referencemetoder, der er  

 anført i Kommissionens første direktiv 85/503/EØF af 25. oktober 1985 om  

 analysemetoder for spiselige kaseiner og kaseinater, og som er anført  

 nedenfor, som obligatoriske:
 1. Bestemmelse af vandindhold.
 2. Bestemmelse af proteinindhold.
 3. Bestemmelse af titrerbar syregrad (fin syre).
4. Bestemmelse af aske (incl.
P2 O5).
1. Fedtindhold Ved fedtindhold forstås den samlede mængde substans i vægtprocent, som  

 opnås ved Schmid-Bondzinski-Ratzlaff-metoden eller R ose-Gottlieb-metoden.
 2. Indhold af andre mælkeproteiner end kasein.
 Ved indhold af andre mælkeproteiner end kasein forstås indholdet  

 konstateret ved metoden til bestemmelse af proteinernes -SH og -S-S-grupper,  

 idet referenceværdierne er henholdsvis 0,25% og 3,00% for kasein og  

 valleprotein i ren tilstand.
 3. Indhold af laktose.
 Ved indhold af laktose forstås indholdet bestemt efter farvereaktion med  

 en svovlsur phenolopløsning, efter at produkter er gjort opløseligt i  

 natriumbikarbonat og efter udskillelse af vallen ved bundfældning af  

 proteiner i surt medium.
 4. Samlet indhold af kim.
 Ved samlet indhold af kim forstås indholdet bestemt ved optælling af de  

 kolonier, der er udviklet på overfladekultur efter inkubation i 72 timer ved  

 en temperatur på 30 C.
 5. Indhold af koliforme bakterier.
 Ved manglende indhold af koliforme bakterier i 0,1 g af det pågældende  

 produkt forstås den negative reaktion på overfladekultur efter inkubation i  

 24 timer ved en temperatur på 30 C.
 6. Indhold af termofile bakterier.
 Ved indhold af termofile bakterier forstås indholdet bestemt ved optælling  

 af de kolonier, der er udviklet på overfladekultur efter inkubation i 48  

 timer ved en temperatur på 55 C.
 Prøveudtagningen sker efter metoden i den internationale standard ISO 707.  

 Medlemsstaterne kan dog anvende en anden metode til prøveudtagning, såfremt  

 den følger principperne i ovennævnte standard.
Bilag IV Retsgrundlag Rådsforordning nr. 804/68 af 27. juni 1968 om den fælles markedsordning  

 for mælk og mejeriprodukter, senest ændret ved forordning nr. 763/89 af 20.  

 marts 1989.
 Rådsforordning nr. 987/68 af 15. juli 1968 om fastsættelse af almindelige  

 regler for ydelse af støtte til skummetmælk, der er forarbejdet til kasein og  

 kaseinater, senest ændret ved forordning nr. 3554/88 af 14. november 1988.
 Kommissionsforordning nr. 756/70 af 24. april 1970 om ydelse af støtte til  

 skummetmælk, som er blevet forarbejdet til kasein og kaseinater, senest  

 ændret ved forordning nr. 3463/89 af 17. november 1989.
 Kommissionsforordning nr. 2220/85 af 22. juli 1985 om fælles  

 gennemførelsesbestemmelser for ordningen for sikkerhedsstillelse for  

 landbrugsprodukter.
 Landbrugsministeriets bekendtgørelse nr. 188 af 17. marts 1989 om ydelse  

 af støtte til skummetmælk, der er forarbejdet til kasein og kaseinater.
 * (1) LBEK nr. 188 af 17/3 89.
