Ankestyrelsens principafgørelse O-86-86 om hjælpemiddel - TNS-nervestimulationsapparat - afhjælpning af fantomsmerter efter tåamputation Resume:
 Et nervestimulationsapparat fandtes ikke at være omfattet af bi standslovens § 58.
 Kassation:
Principafgørelsen har ikke længere vejledningsværdi Kassationsdato:
05-06-2009 Love:
Lov om social bistand - lovbekendtgørelse nr. 829 af 1. oktober 1992 - § 58 Sagsfremstilling:
En ansøger søgte om hjælp efter bistandslovens § 58 til ortopædisk fodtøj samt et TNS-nervestimulationsapparat.
Ansøgeren havde fået foretaget amputation af 3. og 4. tå på venstre fod.
I forbindelse medgenoptræningen efter operationen havde ansøgeren afprøvet en TNS nervestimulator, som angivelig havde afhjulpet hendes fantonsmerter.
Socialforvaltningen bevilgede hjælp efter bistandslovens § 58 tilortopædisk fodtøj, men gav afslag på tilskud til det ansøgte TNS nervestimulationsapparat.
Forvaltningen begrundede afslaget med, at apparatet ikke var et hjælpemiddel, hvortil der kunne ydes støtte i henhold til bistandslovens § 58. Forvaltningen henviste samtidigansøgeren til gennem sin læge at søge stimulatoren bevilget som be handlingsredskab af sygehusvæsenet, jf.
Indenrigsministeriets cirkulære nr. 21 af 20. februar 1975 om afgrænsningen af behandlingsredskaber, hvortil udgiften afholdes af sygehusvæsenet.
 Sagen blev på ansøgerens vegne anket af en hospitalssocialrådgiver, der anførte, at hospitalvæsenet ikke havde mulighed for at afholde udgiften, da apparatet ikke var omfattet af Indenrigsministeriets ovennævnte cirkulære.
 Lovgrundlag: Lov om social pension § 58. Socialministeriets cirkulære nr. 644 af 19. december 1983 om ydelse af hjælpemidler efter bistandslovens § 58.
 Afgørelse:
 Ankestyrelsen finder ikke, at det ansøgte TNS nervestimulationsapparat kan anses for omfattet af bistandslovens § 58, stk. 1.
 Ankestyrelsen tiltræder således socialforvaltningens afgørelse.
