 Afslag på anmodning om udlevering af oplysninger, som offentlig  

 myndighed er kommet eller kommer i besiddelse af i forbindelse med bekæmpelse  

 af smitsomme sygdomme hos ferskvandsfisk.
 I skrivelse af 11. marts 1988 (PP/CR/KF - 15.957) har advokatkontoret v/  

 advokat Carsten Raasteen påklaget Veterinærdirektoratets i skrivelse af 15.  

 februar 1988 meddelte afslag på anmodning i skrivelse af 5. februar 1988  

 fra Musholm Lax A/S om en række nærmere angivne oplysninger vedrørende Ronnum  

  fiskeri.
 Gennem Statens Veterinære Serumlaboratorium er man blevet bekendt med, at  

 laboratoriet er blevet anmodet om de samme oplysninger.
 Landbrugsministeriet skal i denne anledning meddele, at man er af den  

 opfattelse, at de oplysninger vedrørende sygsdomsmæssige forhold, som  

 vedkommende offentlige myndigheder er eller kommer i besiddelse af i  

 forbindelse med bekæmpelse af smitsomme sygdomme hos ferskvandsfisk i henhold  

 til den herom gældende lovgivning i almindelighed vil være af en sådan  

 karakter, at både hensynet til de pågældende private interesser, jfr. § 12,  

 stk. 1, nr. 2, i lov om offentlighed i forvaltningen, og hensynet til det  

 offentliges interesse, jfr. § 13, stk. 1, nr. 4 og 6, i samme lov, i  

 sygdomsbekæmpelse, tilsiger tilbageholdenhed med videregivelse af  

 konkretiserede oplysninger på dette område.
 Med henvisning hertil og med bemærkning, at Ronnum Fiskeri, der er  

 beliggende ved Ronnum Bæk, efter det oplyste drives af Reinholdt & Co.,  

 skal man meddele, at Landbrugsministeriet ikke finder at burde ændre  

 Veterinærdirektoratets afgørelse og meddele de øvrige ønskede oplysninger.
P.
M.
V.
E.
B.
