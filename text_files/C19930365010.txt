I.
Orientering Ansatte ved private og offentlige distributionsfirmaer, der sorterer og  

 pakker reklametryksager, har i nogle tilfælde foruden lugtgener været generet  

 af irritation af slimhinderne i øjne og luftveje.
Det er direktoratets  

 opfattelse, at disse gener bl.a. kan skyldes toluendampe fra dybtrykte  

 reklametryksager.
Direktoratet vurderer, at afdampning af toluen - også mindre mængder - kan  

 udgøre en fare for sikkerhed og sundhed.
Det skal derfor sikres, at  

 reklametryksagerne så vidt muligt er afdampede for toluen, når de udleveres,  

 og at der om nødvendigt træffes foranstaltninger, så de beskæftigede ved  

 manuel håndtering af reklametryksagerne ikke udsættes for påvirkning.
Dette  

 indebærer krav til leverandører og de enkelte led i distributionskæden.
1. Leverandører Leverandører af reklametryksager skal sørge for, at sådanne tryksager er  

 forsvarligt afdampet for toluen, når de udleveres, jf. arbejdsmiljølovens §  

 34, jf. § 30. Det gælder hoveddistributører - herunder trykkeriet - og andre  

 leverandørled, jf. arbejdsmiljølovens § 30, stk. 2.
Afdampningen kan anses for tilstrækkelig, når reklametryksagerne efter  

 trykning står to dage i velventilerede og opvarmede rum, før de pakkes.
Der  

 kan dog stadig være en vis afdampning, hvorfor leverandøren, for at sikre  

 fortsat udluftning under videretransport, ikke må bundte tryksager i  

 krympefolie eller anden indpakning, der lukker de resterende dampe inde, hvis  

 pakningen skal åbnes af underdistributører, herunder omdelere.
2. Arbejdsgivere Arbejdsgivere, der har ansatte beskæftiget med manuel håndtering af  

 reklametryksagerne, herunder omdeling til de enkelte husstande, skal så vidt  

 muligt sørge for, at de ikke udsættes for toluendampe fra tryksagerne.
 Selv om der er foretaget afdampning af tryksagerne som angivet ovenfor,  

 kan der ved håndteringen frigøres toluendampe.
Det er derfor nødvendigt at sikre god ventilation under udpakning,  

 sortering og pakning af tryksagerne fx ved effektiv mekanisk almen  

 ventilation eller procesventilation i arbejdsrum.
Biler, der anvendes til  

 transport af reklametryksager, skal være velventilerede, eller førerhus og  

 varekabine/lad skal være adskilt.
3. Unge under 18 år Unge under 18 år skal særkilt instrueres i forsvarlig omgang med  

 reklametryksagerne.
 Da de tilgængelige undersøgelser viser, at forekomsten af koncentrationer  

 af toluen og andre opløsningsmidler i reklamerne ligger under 0,5  

 vægtprocent, er det direktoratets opfattelse, at der ikke vil være fornødent  

 grundlag for at meddele arbejdsgivere forbud mod unges arbejde med disse  

 tryksager.
 4. Det er direktoratets opfattelse, at håndtering af dybtrykte  

 reklametryksager kan ske sikkerheds- og sundhedsmæssigt forsvarligt for såvel  

 ansatte over som under 18 år, hvis nævnte foranstaltninger overholdes.
II.
Instruktion Kredsene skal i forbindelse med det almindelige tilsynsarbejde lægge  

 ovenstående til grund ved administrationen af arbejdsmiljølovgivningen.
 Påbud og vejledning gives efter retningslinierne herfor i  

 At-cirkulæreskrivelse nr. 6/1988 om Arbejdstilsynets kontrolfunktion og  

 AT-cirkulæreskrivelse nr. 6/1990 om Arbejdstilsynets vejledningsfunktion.
 Påbud til arbejdsgivere om foranstaltninger mod unødig påvirkning under  

 håndtering gives med hjemmel i bekendtgørelsen om arbejdets udførelse § 16,  

 og påbud om ventilation og om procesventilation i arbejdsrum gives med  

 hjemmel i henholdsvis § 34 og § 35 i bekendtgørelsen om faste arbejdssteders  

 indretning.
 Der skal ske indberetning til direktoratet, hvis kredsene konstaterer, at  

 leverandører ikke overholder ovenstående retningslinier.
III.
Ikrafttræden Straks.
