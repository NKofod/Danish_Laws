 Herved bekendtgøres lov nr. 324 af 18. juni 1969 om  

 frigørelsesafgift m.v. af fast ejendom med de ændringer, der følger af lov  

 nr. 255 af 4. juni 1970.
 Ejendomme, der inddrages under en byzone  

 eller et sommerhusområde.
A.
Frigørelsesafgift.
§ 1.  Af ejendomme, der benyttes til landbrug,  

 gartneri, planteskole eller frugtplantage, skal der svares frigørelsesafgift  

 efter reglerne i denne lov, når ejendommene eller dele af disse inddrages  

 under en byzone eller et sommerhusområde.
Afgift skal kun betales af den del  

 af en ejendom, som inddrages under en byzone eller et sommerhusområde.
 Stk. 2.  Det samme gælder ejendomme, der den 1. august  

 1969 blev benyttet til landbrug, gartneri, planteskole eller frugtplantage,  

 men som efter dette tidspunkt enten er blevet tilplantet, uden at arealet er  

 undergivet fredskovspligt, eller ikke længere bliver benyttet.
 Stk. 3.  Frigørelsesafgift svares ikke af de i stk. 1 og  

 2, omtalte ejendomme eller arealer, der på tidspunktet for inddragelse under  

 en byzone eller et sommerhusområde er undergivet jordrentepligt.
Stk. 4.  Finansministeren fastsætter de nærmere regler  

 om tidspunktet for afgiftspligtens indtræden.
Afgiftspligten påhviler den,  

 der ved afgiftspligtens indtræden har tinglyst adkomst på ejendommen.
Er  

 ejendommen på dette tidspunkt afstået til en anden, påhviler afgiftspligten  

 dog denne, medmindre handelen senere hæves.
§ 2.  Frigørelsesafgiften beregnes af den  

 afgiftspligtige ejendoms frigørelsesværdi.
Frigørelsesværdien udgør det  

 beløb, hvormed et slutbeløb overstiger et basisbeløb.
Slutbeløbet udgør det  

 beløb, hvortil ejendommen er ansat til ejendomsværdi i henhold til loven om  

 vurdering af landets faste ejendomme ved den første vurdering efter  

 inddragelsen under en byzone eller et sommerhusområde.
Basisbeløbet beregnes  

 ved at formindske ejendomsværdien ved den sidste vurdering før inddragelsen  

 med eventuelt differencebeløb i henhold til vurderingslovens § 14, stk. 6, og  

 forhøje det herefter fremkomne beløb med 50 pct.
 Stk. 2.  Den, der har erhvervet en afgiftspligtig  

 ejendom inden den 15. marts 1969, kan i stedet for det i stk. 1 omtalte  

 basisbeløb anvende anskaffelsessummen for ejendommen eller dennes  

 ejendomsværdi ved 13. almindelige vurdering.
 Stk. 3.  Den, der har erhvervet en afgiftspligtig  

 ejendom den 15. marts 1969 eller derefter, kan i stedet for det i stk. 1  

 omtalte basisbeløb anvende ejendomsværdien for ejendommen ved 13. almindelige  

 vurdering.
 Stk. 4.  For ejendomme, der har fået afløst  

 jordrentepligt, kan i stedet for det i stk. 1 omtalte basisbeløb anvendes  

 afløsningssummen for jordrente med et tillæg for bygningsværdien.  

 Finansministeren fastsætter regler for beregning af dette tillæg.
§ 3.  Er der efter den vurdering, der danner grundlag  

 for basisbeløbet - respektive efter anskaffelsestidspunktet, når  

 anskaffelsessummen benyttes som basisbeløb - men inden den vurdering, der  

 danner grundlag for slutbeløbet, foretaget forbedringer af den  

 afgiftspligtige ejendom, nedsættes frigørelsesværdien med det beløb, der kan  

 dokumenteres at være anvendt hertil.
Er der mellem de nævnte tidspunkter sket  

 udstykning eller sammenlægning, beregnes basis- og slutbeløbet på grundlag af  

 en fordeling af ejendomsværdier m.v. efter regler, der fastsættes af  

 finansministeren.
Stk. 2.  Ved opgørelsen af frigørelsesværdien i henhold  

 til § 2, stk. 1, indrømmes der efter den afgiftspligtiges begæring et fradrag  

 for værditab på bygninger m.v., der er opstået inden det tidspunkt, der er  

 bestemmende for fastsættelsen af basisbeløbet.
Fradraget fastsættes af de i  

 lov om vurdering af landets faste ejendomme omtalte vurderingsmyndigheder  

 efter regler, der fastsættes af finansministeren.
§ 4.  Frigørelsesværdien afrundes nedad til det  

 nærmeste med 100 delelige kronebeløb.
Af det herefter fremkomne beløb udredes  

 frigørelsesafgiften med 40 pct. af beløb på 200.000 kr. eller derunder.
Af  

 beløb, der overstiger 200.000 kr., udredes frigørelsesafgiften med 40 pct. af  

 200.000 kr. og 60 pct. af resten.
 Stk. 2.  Afgiftsbeløb under 100 kr. opkræves ikke.
§ 5.  Afgiften forfalder til betaling månedsdagen  

 efter, at den afgiftspligtige har modtaget meddelelse om afgiftens beregning.  

 Betaling senest månedsdagen efter forfaldsdagen anses for rettidig.
Betales  

 beløbet ikke rettidigt, forrentes det med 6 pct. p.a. fra forfaldsdagen at  

 regne.
 § 6.  Efter begæring af den afgiftspligtige ydes der  

 henstand med betalingen af frigørelsesafgiften, jfr. dog stk. 3, 2. pkt.  

 Begæringen skal indgives inden udløbet af betalingsfristen, jfr. § 5, 2. pkt.
Stk. 2.  Henstandsbeløbet er rentefrit i 4 år efter  

 forfaldsdagen og forrentes derefter med 6 pct. p.a.
Renterne betales  

 halvårsvis den 1. april og den 1. oktober for det da forløbne halvår.
Stk. 3.  Til sikkerhed for betaling af henstandsbeløbet  

 tinglyses der, så snart dette kan ske, skadesløsbrev på den faste ejendom med  

 oprykkende prioritet.
Skadesløsbrevets pålydende med tillæg af foranstående  

 prioriteter må ikke overstige den ved den senest foretagne vurdering ansatte  

 ejendomsværdi af den faste ejendom.
 § 7.  Henstandsbeløbet forfalder til betaling ved  

 ejerskifte, jfr. dog stk. 2. Ved afståelse af en del af den afgiftspligtige  

 ejendom forfalder en forholdsmæssig del af henstandsbeløbet.
Stk. 2.  Henstandsbeløbet forfalder ikke ved ejerskifte,  

 hvis erhververen er den afgiftspligtiges ægtefælle eller beslægtet eller  

 besvogret med den afgiftspligtige i op- eller nedstigende linje.
Det samme  

 gælder, hvis ejendommen er erhvervet i et dødsbo og erhververen er en af de i  

 første punktum nævnte personer.
 Stk. 3.  Henstanden bortfalder i det omfang, den  

 afgiftspligtige ejendom ikke længere benyttes som omtalt i § 1, stk. 1.  

 Beløbet forfalder til betaling 6 måneder efter tidspunktet for den vurdering,  

 hvor den ændrede benyttelse konstateres.
Stk. 4.  Henstandsfristen udløber senest 12 år efter  

 forfaldsdagen.
Finansministeren eller den, han bemyndiger dertil, kan i  

 særlige tilfælde indrømme yderligere henstand med betalingen af  

 frigørelsesafgiften.
 § 8.  Den afgiftspligtige kan inden 4 år efter  

 afgiftspligtens indtræden forlange ejendommen overtaget af primærkommunen for  

 et beløb svarende til det i § 2, stk. 1, omtalte slutbeløb, forudsat at  

 ejendommen på tidspunktet for begæringens fremsættelse fortsat udelukkende  

 benyttes som omtalt i § 1, stk. 1.
B.
Afståelsesafgift.
 § 9.  Ved den første afståelse af en af de i § 1, stk.  

 1 og 2, omtalte ejendomme eller af en del af en sådan ejendom, efter at der  

 er indtrådt pligt til at svare frigørelsesafgift, skal der svares  

 afståelsesafgift.
Stk. 2.  Afgiftspligten efter stk. 1 indtræder  

 endvidere, hvis ejendommen eller en del af denne ved skifte af et dødsbo  

 eller ved skifte af et uskiftet bo i længstlevende ægtefælles levende live  

 udlægges til en arving, en legatar eller den længstlevende ægtefælle, efter  

 at der er indtrådt pligt til at svare frigørelsesafgift.
Det samme gælder,  

 hvis den længstlevende ægtefælle, efter at have skiftet med enkelte arvinger  

 eller med legatarer, overtager resten af fællesboet, og herunder ejendommen  

 eller en del af denne, til hensidden i uskiftet bo.
Boet kan dog kræve  

 fritagelse for at betale afgiften, hvis den, der overtager ejendommen,  

 forpligter sig til at betale det under skiftet fastsatte afgiftsbeløb eller  

 en forholdsmæssig del heraf ved den første afståelse af ejendommen eller en  

 del af denne.
Hvis ejendommen overtages af flere berettigede i boet, skal  

 disse forpligte sig til at hæfte solidarisk for afgiftsbeløbet.
Reglerne i 3.  

 og 4. pkt. gælder, selv om ejendommens værdi overstiger modtagernes andele i  

 boet.
Stk. 3.  Afgiften påhviler personer, dødsboer, selskaber  

 og foreninger m.v., der er skattepligtige til staten i det indkomstår, hvor  

 ejendommen afstås eller udlægges, såfremt den afgiftspligtige eller for  

 dødsboers vedkommende afdøde eller dennes ægtefælle ikke har erhvervet  

 ejendommen som led i sin næringsvej eller i spekulationsøjemed.
Dødsboer, der  

 efter kildeskattelovens § 16 eller § 20B, stk. 3, er fritaget for at betale  

 indkomstskat, er også fritaget for at betale afståelsesafgift.
Stk. 4.  Afståelsesafgift svares af forskellen mellem  

 afståelsesvederlaget for ejendommen og det i § 2, stk. 1, omtalte slutbeløb  

 med tillæg af forbedringsudgifter, der er afholdt efter den første vurdering  

 efter inddragelsen under en byzone eller et sommerhusområde.
Afståelsesafgift  

 svares dog højst af forskellen mellem afståelsesvederlaget og  

 anskaffelsessummen for ejendommen med tillæg af de i foranstående pkt. nævnte  

 forbedringsudgifter.
Ydes der intet vederlag for afståelsen, eller er  

 vederlaget mindre end ejendommens værdi i handel og vandel, træder denne  

 værdi i stedet for afståelsesvederlaget ved beregning af afståelsesafgiften.  

 I de i stk. 2 nævnte tilfælde træder den værdi, der er fastsat i den endelige  

 boopgørelse eller en opgørelse efter kildeskattelovens § 20, stk. 2, eller §  

 20C, stk. 4, eller, hvis udlægget er sket før skæringstidspunktet i en sådan  

 opgørelse, den værdi, der er fastsat efter kildeskattelovens § 17, stk. 2, 2.  

 og 3. pkt., i stedet for afståelsesvederlaget.
 Stk. 5.  Der svares ikke afståelsesafgift af en- og  

 tofamilieshuse m.v., som omfattes af § 2A i lov om særlig indkomstskat m.v.
 § 10.  Afståelsesafgift svares med 60 pct. af det i §  

 9, stk. 4, omtalte forskelsbeløb, efter at dette er afrundet nedad til det  

 nærmeste med 100 delelige kronebeløb.
 Stk. 2.  Afgiftsbeløb under 100 kr. opkræves ikke.
Ejendomme, der ved lovens ikrafttræden  

 omfattes af § 14, stk. 7, i A.
Frigørelsesafgift.
 § 11.  Af ejendomme, der den 1. januar 1970 var  

 omfattet af bestemmelserne i § 14, stk. 7, i lov om vurdering af landets  

 faste ejendomme, og for hvilke der er afgivet den i § 6B i lov om beskatning  

 til kommunerne af faste ejendomme omtalte erklæring, svares frigørelsesafgift  

 efter bestemmelserne i § 12 i nærværende lov, når ejendommene helt eller  

 delvis ikke længere benyttes som omtalt i § 1, stk. 1. Afgift skal kun  

 betales af den del af en ejendom, som ikke længere benyttes som omtalt i § 1,  

 stk. 1.
 Stk. 2.  Pligt til at svare frigørelsesafgift indtræder  

 dog senest ved den 17. almindelige ejendomsvurdering.
 Stk. 3.  Frigørelsesafgift svares ikke af de i stk. 1  

 omtalte ejendomme eller arealer, der er undergivet jordrentepligt.
§ 12.  Frigørelsesafgiften beregnes efter §§ 2-4.  

 Basisbeløbet efter § 2, stk. 1, for de af § 11, stk. 1, omfattede ejendomme  

 beregnes dog ved at formindske ejendomsværdien ved den senest foretagne  

 vurdering før den ændrede anvendelse med et eventuelt differencebeløb i  

 henhold til vurderingslovens § 14, stk. 7, og forhøje det herefter fremkomne  

 beløb med 50 pct.
Indtræder pligten til at svare frigørelsesafgift i medfør  

 af § 11, stk. 2, beregnes basisbeløbet ved at formindske ejendomsværdien ved  

 den senest foretagne vurdering før afgiftspligtens indtræden med et eventuelt  

 differencebeløb i henhold til vurderingslovens § 14, stk. 7, og forhøje det  

 herefter fremkomne beløb med 50 pct.
Endvidere udgør slutbeløbet  

 ejendomsværdien ved den første vurdering, efter at afgiftspligt i henhold til  

 § 11, stk. 1 eller 2, er indtrådt.
 § 13.  Om forfaldstidspunktet og forrentningen af  

 frigørelsesafgiften gælder § 5.
 § 14.  Indtræder afgiftspligten i medfør af § 11, stk.  

 2, gælder bestemmelserne i §§ 6 og 7, dog at henstandsfristen i henhold til §  

 7, stk. 4, udløber senest 4 år efter forfaldsdagen.
 § 15.  Indtræder afgiftspligten i medfør af § 11, stk.  

 2, kan den afgiftspligtige inden 4 år efter afgiftspligtens indtræden  

 forlange ejendommen overtaget af primærkommunen for et beløb svarende til det  

 i § 12, 4. pkt., omtalte slutbeløb, forudsat at ejendommen på tidspunktet for  

 begæringens fremsættelse fortsat udelukkende benyttes som omtalt i § 1, stk.  

 1.
B.
Afståelsesafgift.
§ 16.  Ved den første afståelse, efter at der er  

 indtrådt pligt til at svare frigørelsesafgift i henhold til § 11, stk. 1  

 eller 2, anvendes §§ 9 og 10 om afståelsesafgift.
Om slutbeløbet gælder dog §  

 12, 4. pkt.
 Andre bestemmelser.
 § 17.  Frigørelsesafgiften og afståelsesafgiften  

 tilfalder den primærkommune og den amtskommune, hvori ejendommen ligger, med  

 halvdelen til hver.
 Stk. 2.  Primærkommunens anpart af frigørelsesafgiften  

 og afståelsesafgiften hensættes til en fond, hvis midler efter regler fastsat  

 af boligministeren kan anvendes til gennemførelse af byggemodningsarbejder og  

 andre foranstaltninger i forbindelse med bymæssig bebyggelse inden for  

 primærkommunen og til finansiering af primærkommunens overtagelse af fast  

 ejendom i henhold til §§ 8 og 15.
 Stk. 3.  Amtskommunens anpart af frigørelsesafgiften og  

 afståelsesafgiften hensættes til en fond, hvis midler efter regler fastsat af  

 boligministeren kan udlånes til finansiering af foranstaltninger inden for  

 amtskommunen som i stk. 2 omtalt.
 Stk. 4.  Vilkårene for lån i henhold til stk. 3  

 fastsættes af boligministeren efter forhandling med finansministeren og  

 indenrigsministeren.
 § 18.  Finansministeren fastsætter de nærmere regler  

 om afgifternes påligning, beregning og opkrævning.
 Stk. 2.  Afgifterne kan inddrives efter de regler, der  

 gælder for inddrivelse af personlige skatter.
 § 19.  Loven træder i kraft samtidig med loven om by-  

 og landzoner.
§ 19A.
Er et areal ved ikrafttrædelsen af lov om by- og landzoner kommet i  

 landzone, men har vedkommende offentlige myndighed før den 1. januar 1970  

 disponeret arealet til bymæssig bebyggelse eller sommerhusbebyggelse, kan  

 byplannævnet, hvis det af den nævnte grund skønner det rimeligt, træffe  

 afgørelse om, at denne lov ikke finder anvendelse på arealet.
 Stk. 2.  Ansøgning til byplannævnet om afgørelse efter  

 stk. 1 kan indsendes, selv om afgiftspligt efter § 1 endnu ikke er indtrådt,  

 og skal være indsendt til nævnet, inden afgiften forfalder til betaling, jfr.  

 § 5. Byplannævnets afgørelser efter stk. 1 kan ikke indbringes for anden  

 administrativ myndighed.
 § 20.  Loven gælder ikke for Færøerne og Grønland.
---- Lov nr. 255 af 4. juni 1970, ved hvis § 1 der blev foretaget forskellige  

 ændringer i §§ 1, 2, 3, 6, 7, 8, 9, 10, 11 og 16 samt indføjet en § 19A,  

 indeholder i §§ 2 og 3 følgende bestemmelser:
§ 2 I lov om vurdering af landets faste ejendomme, jfr. lovbekendtgørelse nr.  

 441 af 22. august 1969, som ændret ved lov nr. 100 af 20. marts 1970,  

 foretages følgende ændringer:
 1. Efter § 4 indsættes:
"§ 4A.
Når en ejendom, som ved den senest foretagne vurdering var  

 vurderet i medfør af § 14, stk. 5, helt eller delvis er blevet inddraget  

 under byzone eller sommerhusområde, jfr. lov om by- og landzoner, optages den  

 til omvurdering.
Vurderingen skal foretages uden ufornødent ophold, efter at  

 vurderingsrådet har fået underretning om zoneinddragelsen, og uden for de  

 almindelige vurderinger og årsomvurderingerne.
Tilsvarende vurdering  

 foretages, når en af frigørelsesafgiftslovens afsnit II omfattet ejendom helt  

 eller delvis er overgået til anden anvendelse.
Bestemmelsen i § 4, stk. 3,  

 finder tilsvarende anvendelse." 2. I § 14, stk. 5, indsættes som 2. og 3. pkt.:
"Efter samme regler ansættes grundværdien af ejendomme, beliggende i  

 landzone, som ved 14. alm. vurdering var omfattet af § 33, stk. 1, men som  

 efter dette tidspunkt enten er blevet tilplantet, uden at arealet er  

 undergivet fredskovspligt, eller som ikke længere bliver benyttet.
Såfremt  

 arealet er tilplantet med skov, og skovdrift er den økonomisk gode  

 anvendelse, ansættes grundværdien dog efter § 15." 3. I § 2, stk. 3, § 8, stk. 3, 1. pkt., § 40, stk. 1,  

 2. og 3. pkt., § 40, stk. 2, og § 42, stk. 2, 2. pkt., indsættes efter  

 "§ 4": "eller § 4A".
 4. § 33, stk. 2, affattes således:
"Stk. 2. Vurderingsrådet foretager de fordelinger af ejendomsværdi,  

 grundværdi, eventuelt fradrag i grundværdien for forbedringer og eventuelt  

 differencebeløb, som i øvrigt er fornødne til gennemførelsen af bestemmelser  

 i loven om beskatning til kommunerne af faste ejendomme, loven om  

 ejendomsskyld til staten og loven om frigørelsesafgift m.v. af fast  

 ejendom." 5. I § 40, stk. 3, 1. pkt., indsættes efter  

 "årsomvurderingerne": "samt vurderinger efter § 4A".
§ 3 Stk. 1.  §§ 1 og 2 har virkning fra den 1. januar 1970.
 Stk. 2.  Har den, der skal svare frigørelsesafgift,  

 erhvervet ejendommen inden 20. april 1970 betinget af andet end købesummens  

 betaling, og er betingelserne ikke opfyldt på tidspunktet for afgiftspligtens  

 indtræden, kan han anvende sin anskaffelsessum som basisbeløb ved beregningen  

 af frigørelsesafgiften.
 Finansministeriet, den 12. juni 1970.
 Poul Møller.
E.
Møller.
