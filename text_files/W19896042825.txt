I en skole blev der - efter fjernelse af pålimet tæppebelægning -  

 retableret en malet overfladebehandling af asfaltgulve.
Senere er der  

 konstateret afskalninger i belægningen, afsmitning fra den mørke gulvmaling  

 og nedslidning samt forøgede udgifter til polishbehandling af gulvene.
Det  

 fandtes, at ansvaret for den valgte løsnings hensigtsmæssighed ikke kunne  

 pålægges entreprenøren, at afskalning af maling ikke kunnes henføres til  

 håndværksmæssige fejl, at entreprenøren ikke kunne gøres ansvarlig for  

 nedslidning af maling, det uhensigtsmæssige farvevalg eller  

 afsmitningsproblemerne.
Endvidere påhvilede det kommunen at drage omsorg for  

 en forsvarlig rengøring og vedligehold af gulvene.
Der tilkendtes erstatning  

 for nogle mangelfuldt udførte pletreparationer.
KENDELSE i voldgiftssag nr.
C 2307 K Kommune mod A A/S X-skolen, Y-vej iii, Z-sted, var oprindeligt indrettet med asfaltgulve.
På  

 et senere tidspunkt blev asfaltgulvene forsynet med pålimede  

 tæppebelægninger.
På grund af problemer med indeklimaet ønskede klageren, K  

 Kommune, i 1984 tæppebelægningen fjernet og rettede henvendelse til  

 indklagede, A/S A, herom og om etablering af en ny overfladebehandling af  

 asfaltgulvene.
 Den 12. juni 1985 afgav indklagede tilbud på fjernelse af tæpper,  

 udbedring af gulvenes overflade, afrensning, lakering og polishbehandling.  

 Dette tilbud blev, jf. nærmere nedenfor, med nogle ændringer og tilføjelser  

 accepteret af klageren, og arbejdet blev udført i sommeren 1985.
 Denne voldgiftssag drejer sig om, hvorvidt indklagede kan gøres ansvarlig  

 for, at der er konstateret afskalninger i belægningen, afsmitning fra den  

 mørke (sorte) gulvmaling og nedslidning samt forøgede udgifter til  

 polishbehandling af gulvene.
Klageren har indbragt sagen for en i henhold til »Regler for  

 behandling af sager ved Voldgiftsretten for Bygge- og anlægsvirksopmhed«  

 nedsat voldgiftsret, bestående af civilingeniør Bengt Lindberg, direktør,  

 civilingeniør Leif Egeskjold og højesteretsdommer H.
Funch Jensen,  

 sidstnævnte som retsformand.
 Klageren har nedlagt påstand om, principalt at indklagede tilpligtes at  

 nedslibe og ommale gulvene, subsidiært at indklagede tilpligtes at betale  

 485.255,63 kr. incl. moms, eller et mindre efter voldgiftsrettens skøn  

 fastsat beløb med tillæg af procesrente fra kendelsens afsigelse, til  

 betaling sker.
 Indklagede har påstået frifindelse.
 Sagens nærmere omstændigheder er følgende:
I november 1984 kontaktede arkitekt B, K Kommunes Bygningsvæsen,  

 indklagede med henblik på tilbud om renovering af gulvene på tre skoler,  

 bl.a.
X-skolen.
Et tilbud af 29. november 1984, der kun omfattede trapper  

 incl. reposer og gangarealer, blev ikke accepteret, da klageren senere  

 besluttede, at gulvrenoveringen også skulle omfatte skolens 25  

 klasseværelser.
Efter forhandlinger i begyndelsen af juni 1985 fremsendte  

 indklagede det ovenfor nævnte tilbud af 12. juni 1985.
 Dette tilbud omfattede trapper incl. reposer, gangarealer ved  

 klasseværelser samt klasseværelser til et samlet beløb på 255.430 kr. excl.  

 moms.
 Efter aftale med konduktør C, ansat hos indklagede, blev  

 renoveringsarbejdet udvidet med 4 store hovedgange (72.040 kr.) og 3 depotrum  

 m.v. (9.200 kr.), således at den aftalte entreprisesum herefter udgjorde ialt  

 410.737,40 kr. incl. moms.
 Inden arbejdet blev udført, blev gulvbelægningen afprøvet i klasserum nr.  

 14, og det blev aftalt, at kvaliteten i dette rum skulle være minimum.
Arkitekt B har herom forklaret, at der var problemer med fjernelsen af den  

 lim, som tæppebelægningen havde været fastklæbet med.
Efter 3. forsøg var der  

 stadig limrester, da det var umuligt at fjerne limen helt ved afslibning.
Han  

 accepterede derfor, at der ville blive visse ujævnheder (riller).
 Voldgiftsretten skal bemærke, at det i indklagedes tilbud ikke er nærmere  

 beskrevet, hvorledes arbejdet skulle udføres, men i en fremlagt rapport af  

 13. juli 1987 fra Teknologisk Institut - Overfladeteknik ( i det følgende  

 betegnet som TIO) er arbejdet beskrevet således:
 1. Tæppebelægning fjernet fra asfaltgulv.
 2. Gulvet slibes for fjernelse af rester af tæppelim.
 3. Gulvet primes med en PVA-emulsion Ardion 51, der binder støv og virker  

 som klæber.
 4. Gulvet spartles med Mastik K 10 cementspartelmasse og Ardex K 15  

 (selvnivellerende) mørtel.
 5. Efter hærdning (1-2 døgn) males med en terpentinbaseret  

 urethanalkydmaling (Dyrups Granat, betongulvmaling).
6. I et enkelt lokale - børnehaveklassen - anvendes en vandbaseret  

 plastemulsionsmaling (Dyrups Hepp Acrylplastgulvmaling).' Afleveringsforretning blev afholdt den 12. august 1985. Af referatet herom  

 fremgår af betydning for denne sag bl.a., at klasserum nr. 14 blev besigtiget  

 først, og at der her intet var at bemærke.
Om »klasselokaler  

 generelt« er anført:
 Huller i gulve og fodlister under radiatorer samt ved rørgennemføringer  

 spartles, slibes og males.
 Huller i gulve og fodlister ved stikkontakter spartles, slibes og males.
 Endvidere anføres en række yderligere mangler, som indklagede ville  

 udbedre i skolens efterårsferie.
 Gennemgang af afhjælpningen fandt sted den 4. november 1985.  

 Bemærkningerne vedrørende »klasselokaler generelt« blev gentaget,  

 og de sidst renoverede gulve i håndværkerrum, to depoter samt mælkerum blev  

 kasseret helt.
 Det blev efter gennemgangen aftalt, at indklagede skulle fremkomme med  

 forslag til, hvornår den sidste afhjælpning af gulvarbejdet kunne finde sted.
 Den 7. november meddelte indklagede bl.a. »at afhjælpning af  

 gulvarbejdet vil, efter aftale med skolens ledelse, blive påbegyndt fredag  

 den 15. november efter skoletid og fortsætte de to følgende week-ends.
Vi beklager, at der stadig er mangler ved det udførte arbejde og vil  

 naturligvis gøre vort bedste for at nå et for alle parter tilfredsstillende  

 resultat.« Den 16. januar 1986 reklamerede klageren over nogle endnu ikke udbedrede  

 fejl og mangler, og den 14. februar 1986 opsummeredes de nu resterende fejl  

 og mangler således:
»5 steder hvor murstensvægge er ødelagt. 1 el-panel ødelagt. 1  

 skabsvæg ødelagt. 1 fag salsdøre ødelagt. 1 væg i forgange ødelagt.« Klageren tilbageholdt til dækning af disse reparationsarbejder 12.200 kr.,  

 hvilket indklagede accepterede ved skrivelse af 24. februar 1986.
 Efter anbefaling fra D a.s., der varetog skolens rengøring, rettede  

 klageren i februar 1987 henvendelse til TIO, der foretog besigtigelse af  

 gulvbelægningen den 9. februar 1987. I TIO's rapport af 19. februar 1987 om  

 forholdende anføres af teknikumingeniør Axel Danholt bl.a.:
 »- I efteråret 1985 blev der flere steder konstateret afsmitning fra  

 gulvet. - I efteråret/vinteren 1985/86 foretog D pålægning af en polish, der  

 er specialfremstillet til gulvet, hvorefter der ikke konstateredes yderligere  

 afsmitning. - I oktober/december 1986 udførtes en ny polish pålægning, efter  

 konstateret begyndende afsmitning. - I januar 1987 blev der igen konstateret  

 afsmitning fra gulvet, specielt i forbindelse med vand. - Der er konstateret  

 afskalninger en del steder.
Besigtigelse Ved besigtigelsen konstateredes det, at flere områder på gulvarealet har  

 en svigtende vedhæftning, ligesom gulvet disse steder er stærkt smittende.  

 Endvidere konstateredes der overalt revner og krakeleringer i gulvoverfladen,  

 disse revner var gennemgående ned til den gamle asfaltbelægning.
Konklusion Det må konkluderes, at såvel afsmitningen som den dårlige vedhæftning af  

 overfladebehandlingen skyldes en forsæbning af alkydmalingen, idet  

 alkydmaling påført et stærkt alkalisk underlag, som den her anvendte  

 cementbundne spartelmasse, i forbindelse med vand nedbrydes ved forsæbning.
De konstaterede revnedannelser og afskalninger skyldes kombinationen af en  

 hård og ufleksibel spartelmasse på et plastisk materiale som asfalt.« På dette grundlag reklamerede klageren den 27. februar 1987 over for  

 indklagede.
I reklamationsskrivelsen anføres bl.a.:
 »Det fremgår klart af rapporten, at den anvendte alkydmaling i  

 forbindelse med vand vil blive opløst (forsæbning) på et underlag af  

 cementbunden spartelmasse.
 Der er herefter ingen tvivl om, at det af selskabet foreslåede og udførte  

 arbejde er af en sådan karakter, at det ikke havde mulighed for at holde i en  

 rimelig lang periode, og man skal derfor opfordre selskabet til eventuelt  

 selv eller ved et andet firma at foranledige manglerne afhjulpet uden udgift  

 for kommunen.
 Man forbeholder sig i modsat fald at fremsætte et erstatningskrav af den  

 størrelsesorden, der vil kunne dække udgifterne til manglernes afhjælpning  

 eventuelt ved pålægning af et nyt gulv.
Kommunen skønner, at en sådan udgift vil kunne andrage op til 2 mio.  

 kr.« Indklagede afviste kravene ved en skrivelse af 16. marts 1987.
 Der blev herefter foretaget en ny undersøgelse af gulvbelægningen af TIO  

 (civilingeniør Mogens Brandt Pedersen, Byggeteknik, og civilingeniør Arno  

 Cuzek, Overfladeteknik). I TIO's rapport af 13. juli 1987 anføres bl.a.  

 følgende:
»Juli 1987 Ved telefonsamtale med F, D, afd.
E, oplyses det, at afsmitningen stammer  

 fra gangene og ikke fra klasselokalerne.
 Afsmitning kan i øjeblikket ikke konstateres.
 I børnehaveklassen er malingen flere steder gennemslidt, og rester fra  

 tæppelimen kan tydeligt iagttages.
 Sporene efter den til limpåføringen anvendte tandspartel kan tydeligt ses,  

 og maling såvel som spartelmasse er afslidt på »toppene«, medens  

 »dalen« endnu er dækket af maling.
 I de øvrige klasselokaler er der tegn på et vist slid.
 For gangenes vedkommende er det karakteristisk, at maling såvel som  

 spartelmasse er løsnet i afgrænsede flager.
 I gangene konstateredes desuden en del revner i overfladen, der ikke  

 følger støbeskellene i betondækket.
 Overalt - men i begrænset omfang - kan iagttages buler i belægningen.  

 Bulerne »giver efter«, og der er således manglende forbandt enten  

 mellem to malinglag, mellem malinglag og spartelmasse eller mellem  

 spartelmasse og det oprindelige asfaltgulv.
Ved en yderligere foretaget undersøgelse er det konstateret, at det  

 øverste malinglag - formentlig på steder der er blevet efterrepareret - let  

 lader sig skille fra det underliggende malinglag.
Det er karakteristisk, at  

 det afdækkede malinglag bliver til et fint pulver.
Det afdækkede malinglag er fuldstændigt blankt, og det betyder, at der  

 ikke er foretaget slibning, inden reparationsmalingen blev påført.
Hvis  

 udbedringen er foretaget mere end 8-10 dage, efter at det oprindelige  

 malinglag er påført, er det nødvendigt at foretage en slibning for at sikre  

 vedhæftning for det følgende lag maling.
Materialer Som der fremgår af brev fra D af 27. januar 1987, omtales den i sommeren  

 1985 påførte belægning som værende asfaltbaseret.
Dette bekræftes af F, D,  

 der anfører, at selskabet først for nylig er blevet klar over, at det drejer  

 sig om en malebehandling.
 Hvorvidt denne opfattelse har haft indflydelse på D's behandling af  

 gulvene, kan ikke udtales.
Det er først ved mødet, afholdt på skolen den 29. juni 1987, at det af A  

 blev oplyst, at der i et enkelt lokale - børnehaveklassen - er anvendt  

 vandbaseret emulsionsmaling.
Det er denne, der er meget slidt.
Denne type  

 maling har normalt en ringere slidbestandighed end den, der opnås med en  

 terpentinbaseret urethanalkydmaling.
En sådan er anvendt i alle de øvrige  

 lokaler, og den er fremstillet af A/S G.
Dette bekræftes af laboratoriechefen hos G, civ.ing.
H, der samtidig  

 oplyser, at påføring af denne maling på en frisk cementbaseret spartelmasse -  

 i dette tilfælde Mastik K 10 og Ardex K 15, begge fra Ardex - indebærer en  

 vis risiko for forsæbning, navnlig hvis lagtykkelsen af spartelmassen er så  

 stor, at en fuldstændig udtørring endnu ikke har fundet sted.
 Laboratoriechefen anfører endvidere, at den anvendte maling er uegnet til  

 anvendelse på gulve med så stor trafikbelastning som på en skole, idet  

 slidbestandigheden ikke er tilstrækkelig høj.
Konklusion Afsmitning Gulvmalingen er kemikaliefast i en sådan grad, at hverken de anvendte  

 rengøringsmidler eller de anvendte polisher kan skade malingen.
Det spørgsmål  

 er blevet rejst, hvorvidt brugen af kalksalpeter som tøsalt kunne påvirke  

 afsmitningstendensen.
Kemikaliet i sig selv - calciumnitrat påvirker ikke  

 malingen.
Dets vandsugende egenskab spiller næppe nogen rolle, idet der i  

 vinterperioden under alle omstændigheder føres megen væde med ind i  

 bygningen.
Det kan ikke afvises, at kalksalpeteren forhindrer en udtørring,  

 men vandfilmen vil ikke forøge tendensen til afslidning/afsmitning.
 Den kalksalpeter, der med fodtøjet spredes over alle gulve, vil derimod  

 give anledning til, at et større gulvareal end ellers vil blive holdt  

 fugtigt.
 Den i gangarealerne anvendte rengøringsmetode, der indebærer brugen af en  

 kombinationsmaskine, betyder en forøget slidbelastning af gulvene.
 Da ikke alle rester suges tilbage i maskinen, vil der i gangene kunne  

 efterlades et tyndt lag malingstøv, som under fugtige forhold transporteres  

 fra gangarealerne til andre steder, herunder festsal og kantine.
Når fodaftryk fremtræder tydeligst disse steder, skyldtes det, at  

 tæppebelægningen virker som en sugende måtte.
Når afsmitningen kun finder  

 sted periodisk, hænger det sammen med nedslidning af den hvert halve år  

 påførte polishfilm.
De steder, hvor filmen endnu er intakt, sker der ingen  

 afsmitning, medens de steder, hvor malingfilmen er »blottet«, giver  

 afsmitning.
Denne tendens må formodes at være mere udtalt på reparerede arealer, hvor  

 det øverste malinglag har dårlig vedhæftning til det underliggende.
Den  

 omstændighed, at det afslidte lag er pulveriseret, betyder, at det lettere  

 spredes med fodtøjet.
A fremhæver, at afsmitning ikke vil finde sted, hvis polishfilmen holdes  

 intakt og foreslår en månedlig retablering.
D oplyser, at dette vil medføre  

 en ekstra udgift for kommunen på ca. 30.000 kr. pr. gang.
 Hertil anføres, at polishbehandling af gulve normalt har til formål at  

 lette rengøringen (friktionen mellem gulve og rengøringsudstyr - fx. mopper -  

 mindskes).
Endvidere kan polishbehandlingen være begrundet i ønsket om en ændret  

 (forhøjet) glans.
Anvendelsen af en polishfilm som  

 »beskyttelseslak« for den underliggende overfladebehandling er ikke  

 normal.
Den særlige og udprægede tendens til afsmitning fra gulvet i legestuen kan  

 ikke forklares på det nærværende grundlag.
Det arter sig så atypisk, at der  

 kunne være tale om en tredie type maling.
Der foreligger dog ikke oplysninger  

 om, at dette skulle være tilfældet.
Afslidning Afslidningen er særlig udpræget i børnehaveklassen, som efter det oplyste  

 er behandlet med en vandbaseret emulsionsmaling.
En sådan malingstype er mindre slidstærk end den i de øvrige lokaler  

 anvendte urethanalkydmaling.
Dette kan være forklaringen på, at afslidningen  

 er størst i dette lokale.
At afslidning foregår på den før beskrevne måde, hænger sammen med, at  

 limresterne ikke er fjernet kvantitativt ved afslibningen af gulvet.
Derved  

 tilbagebliver »elastiske rygge«, som hverken giver tilstrækkelig  

 forbandt til efterbehandlingen eller tilstrækkelig trykfasthed.
Afhjælpning Gulvmalingernes generelle manglende slidfasthed kan der ikke rådes bod på,  

 men tendensen til afsmitning kan mindskes, hvis tidligere og fremtidige  

 reparationsfelter afslibes og støvsuges, forinden nyt malinglag påføres.' Under den mundtlige forhandling er der - foruden af arkitekt B - afgivet  

 forklaring af civilingeniør H, G, arkitekt I, der var ansat hos klageren  

 indtil maj 1986, konduktør C, ansat hos indklagede, civilingeniør J, ansat  

 hos indklagede, driftsleder F, ansat ved rengøringsselskabet og civilingeniør  

 Mogens Brandt Pedersen, Teknologisk Institut.
Arkitekt B har forklaret, at kommunen ønskede det oprindelige asfaltgulv  

 retableret, men tæppelimen hindrede en sådan retablering.
Konduktør C oplyste  

 under kontraktsforhandlingerne, at klageren havde udført tilsvarende  

 gulvbelægning flere andre steder.
Klageren er ikke blevet orienteret om,  

 hvorledes gulvene skulle vedligeholdes og slet ikke om, at de skulle  

 undergives hyppig polishbehandling.
Konduktør C har bl.a. forklaret, at en tilsvarende gulvrenovering er  

 udført andre steder, bl.a. på Teknisk Skole på Æ-sted, uden at det har givet  

 anledning til problemer.
Han har sagt til klagerens repræsentanter, at  

 gulvbelægningen skulle vedligeholdes med polish - i starten en gang om  

 måneden, indtil der var opbygget en beskyttende »film«.
Klageren har til støtte for sine påstande gjort gældende, at indklagede  

 ikke burde have tilrådet en gulvbelægning, som må anses for uegnet til  

 anvendelse på en skole, hvortil kommer, at arbejdet er håndværksmæssigt  

 mangelfuldt udført.
Klageren må derfor have krav på, at indklagede omgør  

 arbejdet eller betaler herfor.
Indklagede har gjort gældende, at der - bortset fra steder, hvor ommaling  

 er foretaget - ikke er tale om håndværksmæssige fejl.
Det er endvidere ikke  

 indklagede, der alene af klagerens teknikere er blevet spurgt om, hvorledes  

 indklagede kunne foretage retableringen, som kan bære risikoen for  

 behandlingens egnethed til formålet.
 Voldgiftsretten skal bemærke:
 Indledningsvis bemærkes, at gulvbelægningen nu har været i brug i ca. 3  

 1/2 år, og at det derfor ikke kan pålægges indklagede hverken at omgøre  

 arbejdet eller dække de fulde udgifter til en sådan foranstaltning.
En malebehandling af asfaltgulve er en ringere - og væsentligt billigere -  

 teknisk løsning end en gulvbelægning med linoleum, vinyl eller  

 plastgulvmasse.
Den mindre kostbare anlægsudgift modsvares af øgede udgifter  

 til vedligeholdelse, f.eks. ved ommaling hvert 5. - 8. år, afhængig af  

 malingtype, lagtykkelse og slidpåvirkningens intensitet.
I relation til dette  

 sidste skal voldgiftsretten fremhæve, at det her drejer sig om en skole, hvor  

 undervisningsaktiviteterne foregår i een etage (stueetagen), således at  

 slidpåvirkningen er betydelig.
Voldgiftsretten finder, at klagerens teknikere  

 var eller i hvert fald burde have været klar over disse forhold, således at  

 ansvaret for den valgte løsnings hensigtsmæssighed ikke, som sagen foreligger  

 oplyst, kan pålægges indklagede.
 Spørgsmålet bliver herefter, om det arbejde, som indklagede har udført,  

 lider af håndværksmæssige fejl og mangler.
 På baggrund af den seneste rapport fra Teknologisk Institut og de  

 iagttagelser, som voldgiftsretten har gjort under en besigtigelse i  

 forbindelse med den mundtlige forhandling i sagen, skal voldgiftsretten herom  

 bemærke:
Voldgiftsretten udtog under besigtigelsen tre prøver malingsskaller fra  

 tre forskellige lokaler.
Det blev konstateret, at cementspartelmassen fulgte  

 med under skallerne, således at vedhæftningen mellem maling og spartelmasse  

 tilsyneladende er god, bortset fra de steder, hvor der er blevet  

 pletrepareret.
 Vedrørende afskalning:
 Afskalningen er forholdsvis lokal og er opstået, hvor malingsfilm og  

 cementspartellag (= gulvbelægningen) er blevet udsat for forholdsvis lokal  

 mekanisk påvirkning i form af:
- temperaturbevægelser med revnedannelse i asfaltunderlaget i forhold til  

 gulvbelægningen, mest typisk i gange med store glaspartier (kulde om vinteren  

 / stærk solvarme om sommeren) - mekanisk påvirkning fra stole med stålrørsben, som i visse tilfælde  

 mangler gummibeskyttere - stærk fugtpåvirkning som f.eks. ved håndvaske - mekanisk slitage fra rengøringsmaskinen (kombinationsmaskine) - limrester i form af riller, som har anden elasticitet end  

 cementspartlen.
Afskalningen omfatter skønsmæssigt kun ca. 5% af gulvarealet.  

 Den idag mest iøjnefaldende afskalning er, hvor malingen skaller af mellem  

 cementspartellag og asfaltgulvet.
Det svageste led er således vedhæftningen  

 mellem cementspartel og gammel oprindeligt asfaltgulv (grundet forskel i  

 bevægelse).
Malingfilmen viser ikke tegn på forsæbning (alkalisk opløsning).  

 Forsæbning er derfor ikke nogen sandsynlig årsag til afskalningen.
Derimod  

 har bevægelser i asfaltgulvet og forekomst af betydelige rester af tæppelim i  

 form af opståede riller (fra tandspartlingen) medført, at gulvbelægningen er  

 begyndt at afskalle (mekanisk påvirkning). Den anden form for afskalning  

 nemlig mellem malinglagene skyldes med stor sandsynlighed dårlig afrensning,  

 og at det gamle malinglag ikke er blevet matslebet før malingpåføringen.
Voldgiftsretten finder herefter ikke, at afskalningerne kan henføres til  

 håndværksmæssige fejl - bortset fra pletreparationerne.
Der er hverved også  

 lagt vægt på, at klagerens tekniske rådgivere har accepteret tilstedeværelsen  

 af synlige ujævnheder i form af riller fra limrester.
 Vedrørende nedslidning:
 På nogle begrænsede steder er under besigtigelsen konstateret nedslidning  

 af malingfilmen ned til cementspartelmassen, bl.a. på de steder, hvor der er  

 meget gangtrafik (ved f.eks. lærerbordet).
 Afslidningen sker mest på toppene af de limrester (riller), som findes fra  

 tæppelimen, der som nævnt er accepteret af klageren.
 At der på enkelte steder er sket gennemslidning af malingfilmen, er  

 normalt (på udsatte steder), efter at der nu er gået ca 3 1/2 år fra den  

 opringelige malebehandling.
 Der kan endvidere refereres til laboratoriechef H's oplysning om, at en  

 gulvmaling begynder at nedslides fra den dag gulvet tages i brug.
 Almindeligvis gælder, at slitagen for en gulvmaling kan gå op til ca. 20  

 my pr. år (beroende på malingtype og slidintensitet). Er malingfilmens totale  

 lagtykkelse 70-80 my (svarende til to gange strygning), skal man således  

 regne med en begyndende gennemslidning efter 3-4 år.
 Den jævnlige nedslidning på de nævnte 20 my pr. år vil hele tiden  

 forårsage en vis farveafsmitning (se næste punkt).
 Områderne med afslidning udgør skønsmæssigt idag kun ca. 2-3% af det  

 totale gulvareal.
 Voldgiftsretten finder herefter heller ikke, at nedslidningen kan henføres  

 til forhold, som indklagede kan gøres ansvarlig for.
 Vedrørende afsmitning:
Voldgiftsretten finder, at afsmitningsproblemet i væsentlig grad hænger  

 sammen med den valgte mørke gulvfarve.
Hvis der var anvendt en lysere farve,  

 ville den afsmitning, der følger af slid på malede gulve, ikke have været så  

 markant, og behovet for polishbehandling for at mindske tendensen til  

 afsmitning ville have været væsentligt mindre.
Som sagen er oplyst, finder  

 voldgiftsretten ikke, at indklagede kan gøres ansvarlig for det  

 uhensigtsmæssige farvevalg.
Af en fremlagt skrivelse af 27. januar 1987 fra D a.s. til K Kommunes  

 bygningstilsyn fremgår det, at afsmitning blev konstateret i efteråret 1985.  

 Af denne skrivelse og af driftsleder F's forklaring fremgår imidlertid også,  

 at rengøringsselskabet indtil engang i sommeren 1987 fejlagtigt er gået ud  

 fra, at gulvbelægningen var asfaltbaseret.
Selskabet er således ikke blevet  

 informeret og er heller ikke selv blevet opmærksom på, at det i realiteten  

 drejede sig om rengøring og vedligeholdelse af malede gulve og ikke om  

 asfaltgulve.
I TIO's rapport af 13. juli 1987 fremdrages dette forhold, men  

 instituttet har ikke kunnet udtale sig om, hvorvidt denne fejlagtige  

 opfattelse har haft indflydelse på rengøringsselskabets behandling af  

 gulvene.
Voldgiftsretten finder, at det i første række påhviler klageren at drage  

 omsorg for en forsvarlig rengøring og vedligeholdelse af gulvene, herunder at  

 informere rengøringsselskabet om, at gulvene var malede gulve, således at  

 selskabet straks fra sommeren 1985 havde haft mulighed for at blive opmærksom  

 på de særlige problemer, som de malede, mørke gulve frembød.
Herefter, og  

 idet indklagede først i slutningen af januar 1987 blev gjort opmærksom på  

 afsmitningsproblemerne og således indtil da har været afskåret fra at deltage  

 i en eventuel løsning af problemet, finder voldgiftsretten ikke, at  

 indklagede kan pålægges ansvar herfor.
 Vedrørende pletreparationerne:
Som anført ovenfor skyldes en del af afskalningerne en mangelfuld  

 udførelse af pletreparationer.
Dette forhold, som ikke umiddelbart har kunnet  

 iagttages, må anses som en ansvarspådragende fejl fra indklagedes side.  

 Voldgiftsretten finder, at klageren er berettiget til erstatning herfor.  

 Erstatningen fastsættes skønsmæsigt til 30.000 kr. incl. moms med tillæg af  

 sædvanlig procesrente fra kendelsens afsigelse.
 Efter sagens udfald findes klageren at burde godtgøre indklagede i delvise  

 sagsomkostninger 25.000 kr.
 Voldgiftsrettens omkostninger betales endeligt af klageren.
 T H I B E S T E M M E S :
 Indklagede, A/S A, skal til klageren, K Kommune, betale 30.000 kr. incl.  

 moms med tillæg af sædvanlig procesrente fra kendelsens afsigelse, til  

 betaling sker.
 Klageren betaler i sagsomkostninger til indklagede 25.000 kr.
 Voldgiftsrettens omkostninger betales endeligt af klageren.
 Beløbene skal betales inden 14 dage fra kendelsens modtagelse.
København, den 9. marts 1989 Bengt Lindberg H.
Funch Jensen Leif Egeskjold P.v.c.
