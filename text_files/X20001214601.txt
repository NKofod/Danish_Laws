Optionsaftale for medarbejdere   ændring  

 af aftale Spørgsmål 1.
Vil et tillæg til optionsaftaler, omfattet af ligningslovens § 28,  

 hvorefter medarbejderne bevarer deres ret til at udnytte optionerne, selv om  

 deres ansættelse ophører i selskab A, og medarbejderne får  

 ret (men ikke pligt) til at ombytte deres fremtidige aktiebesiddelse i  

 selskab A med aktier i det børsnoterede moderselskab B, medføre  

 beskatning for medarbejderne på tidspunktet for ændringen? 2.
Vil det gøre nogen forskel, såfremt tillægget til  

 aftalen nævnt i spørgsmål 1 ikke giver ret til ombytning  

 af aktierne i selskab A til aktier i selskab B? 3.
Såfremt spørgsmål 1 besvares bekræftende  

 ønskes oplyst, om det vil udløse beskatning for medarbejderne,  

 såfremt den nuværende optionsaftale løber uændret,  

 og medarbejderne tilbydes yderligere en optionsaftale med et nærmere  

 specificeret indhold, hvis udnyttelse er betinget af, at den oprindelige  

 aftale ikke udnyttes? 4.
Vil en opretholdelse af ansættelsesforholdet indenfor den nye  

 koncern, men udenfor selskab A, anses som en afståelse af  

 optionsaftalen? Svar Spørgsmål 1, 2 og 4: nej, se sagsfremstilling og  

 begrundelse.
 Spørgsmål 3: bortfalder.
Beskrivelse af de faktiske forhold Selskab A, som drev IT-virksomhed, anmodede på vegne af  

 medarbejderne om en bindende forhåndsbesked.
Selskabets  

 aktionærer havde tidligere deltaget i en skattefri aktieombytning,  

 hvorved A var blevet et helejet datterselskab af det børsnoterede  

 selskab B, og derved en del af koncernen K.
 Før ombytningen blev medarbejderne tilbudt optioner omfattet af  

 ligningslovens § 28, stk. 1. Optionerne var betinget af medarbejdernes  

 fortsatte ansættelse i selskab A på udnyttelsestidspunktet.
Medarbejderne havde ikke betalt vederlag for optionerne.
Det stod den  

 enkelte medarbejder frit for, om denne ville udnytte optionerne og i  

 bekræftende fald om disse skulle udnyttes helt eller delvist.  

 Medarbejderen kunne endvidere vælge at differenceafregne  

 optionerne.
Der var fastsat en udnyttelsesperiode på 4 uger.
Uudnyttede optioner  

 ville bortfalde efter periodens udløb.
Endvidere ville optionerne  

 bortfalde, såfremt medarbejderen eller selskab A opsagde  

 ansættelsesforholdet, uanset årsag hertil.
Dog ville retten til  

 udnyttelse bibeholdes, såfremt medarbejderen opnåede aftalt  

 pensionsalder, blev ude af stand til at udføre sit arbejde pga.  

 svigtende helbred eller såfremt medarbejderen skulle afgå ved  

 døden.
 I forbindelse med at A blev en del af K, ønskede A's ledelse at  

 tilbyde medarbejderne mulighed for via deres aktieoptionsaftaler at få  

 aktier i B i stedet for i A.
Ledelsen ønskede endvidere, at medarbejderne, uanset deres  

 eventuelle ophør af ansættelse i A, opnåede ret til at  

 udnytte optionerne.
For det første fordi en række medarbejdere  

 ville blive tilbudt stillinger i andre selskaber indenfor K.
For det andet  

 fordi man ønskede, at medarbejderne skulle sikres mulighed for at  

 få andel i den værditilvækst, der blev skabt som  

 følge af aktieombytningen, uanset om medarbejderne måtte  

 vælge at forlade deres nuværende job eller blive afskediget inden  

 optionerne i henhold til aftalen kunne udnyttes.
 Det var derfor hensigten, jf. spørgsmål 1, at oprette et  

 tillæg til optionsaftalen, som medarbejderne frit kunne vælge at  

 tiltræde, med følgende indhold:
 medarbejderne ville uanset ophør af ansættelse i A  

 være berettiget til at udnytte optionerne.
 medarbejderne ville blive tildelt en ret men ikke en pligt til  

 på udnyttelsestidspunktet at ombytte deres aktier i A med aktier i B.  

 Af tekniske årsager skulle denne ombytning gennemføres ved, at  

 medarbejderne på ombytningstidspunktet modtog en warrant i B, som  

 skulle udnyttes umiddelbart efter modtagelsen.
 Retten til warrants skulle gøres betinget af, at optionerne i A  

 blev udnyttet.
Som alternativ til ovennævnte overvejede selskabet at tilbyde  

 medarbejderne en yderligere optionsaftale, jf. spørgsmål 3.  

 Såfremt medarbejderne indgik denne aftale, gav det medarbejderen  

 mulighed for at erhverve et antal aktier svarende til den oprindelige  

 optionsaftale med tillæg af 40 pct. aktier.
Erhvervelsen af disse  

 yderligere 40 pct. ville være betinget af, at medarbejderen var ansat  

 på udnyttelsestidspunktet, medens der i relation til den resterende del  

 af aktierne ikke ville være noget ansættelseskrav.
Udnyttelse af  

 den nye optionsaftale ville være betinget af, at medarbejderen ikke  

 udnyttede den oprindelige optionsaftale.
 Den nye aftale ville i øvrigt ikke indskrænke medarbejdernes  

 rettigheder i henhold til den oprindelige aftale.
 Ligningsrådet fandt - ligesom Told- og Skattestyrelsen - at  

 det i relation til spørgsmål 1, 2 og 4 skulle vurderes, om  

 tillæggene medførte ændringer af en sådan karakter,  

 at der i skatteretlig henseende reelt var tale om en ny aftale.
 Grundideen bag ligningslovens § 28 er at udskyde beskatning til  

 udnyttelses- eller afståelsestidspunktet, hvor gevinsten direkte  

 konstateres, og medarbejderen har mulighed for at finansiere den forfaldne  

 skat ved afståelse eller udnyttelse af optionen.
 Ud fra en formålsbetragtning var det derfor Ligningsrådets  

 opfattelse, at der ikke skulle statueres afståelse ved ændring af  

 den pågældende optionsaftales indhold.
 Spørgsmål 1, 2 og 4 blev følgelig besvaret med et nej.  

 Spørgsmål 3 bortfaldt som følge af besvarelsen af  

 spørgsmål 1.
