 Sulfitbehandling af krebsdyr tjener til mindskelse af sortfarvning.  

 Behandlingen virker fortrinsvis mod den enzymatiske mørkfarvningsreaktion og  

 erstatter på ingen måde anvendelsen af is.
Man dypper de skyllede kredsdyr i en opløsning af natriumhydrogensulfit  

 (identisk med natriumbisulfit, NaHSO3), som ikke må være stærkere end 1,25%.  

 Dyppetiden skal være ca. 2 minutter.
For stærk opløsning og for lang dyppetid  

 giver for stort indhold af sulfit.
Indholdet af sulfit i disse produkter skal ifølge lovgivningen i Danmark  

 og andre lande ligge under en forholdsvis lav værdi, i Danmark således under  

 30 mg/kg beregnet som SO2 (Positivlisten 1985). Denne værdi er så lav, så man  

 ikke må kunne lugte indholdet i krebsdyrene.
Vær derfor omhyggelig med ikke  

 at overskride badets styrke eller dyppetiden.
Krebsdyrene afdryppes i et par minutter efter dypningen, hvorefter de ises  

 omhyggeligt.
Sulfitbehandling kan som nævnt ikke erstatte isning.
Sulfitbadet fremstilles bedst ved anvendelse af en mængde  

 natriumhydrogensulfit, der enten er forudindvejet i plastikposer og afstemt  

 til vandmængden i beholderen eller også som spandmål afstemt til samme.
Til  

 100 liter vand skal anvendes højst 1,25 kg natriumhydrogensulfit.
Man tilsætter ca. halvdelen af vandmængden og rører rundt et par minutter,  

 til alt er opløst.
Derpå fyldes op med vand og is, idet det er mest  

 hensigtsmæssigt at holde krebsdyrene i så koldt bad som muligt.
 Et bad på 100 liter rækker til behandling af ca. 100 kg krebsdyr, men skal  

 dog fornys hver dag.
