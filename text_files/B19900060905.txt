§ 1 I Socialstyrelsens bekendtgørelse nr. 558 af 30. juli 1990 om ansøgning og  

 udbetaling mv. af social pension foretages følgende ændring:
 Efter § 6 indsættes som ny paragraf:
 »§ 6 a.  Tillæg til udgifter til petroleum efter  

 lovens § 17, stk.
 4, fastsættes een gang årligt med udgangspunkt i husstandens forventede  

 årlige forbrug, opgjort på grundlag af det hidtidige årlige  

 petroleumsforbrug, dog højst på grundlag af et forbrug på 2.000 liter om  

 året.
Stk. 2.  Tillæg efter stk. 1 udbetales a conto månedsvis  

 forud sammen med de øvrige pensionsydelser.
Hvis særlige forhold gør sig  

 gældende, kan tillægget udbetales på andre tidspunkter.
Stk. 3.  Viser den årlige opgørelse, at udgifterne til  

 petroleum har været større eller mindre end forudsat, beregnes et endeligt  

 tillæg efter stk. 1. Kommunalbestyrelsen træffer afgørelse om, hvorledes  

 efterreguleringen af tillægget skal ske.« § 2 Bekendtgørelsen træder i kraft den 1. september 1990 og har virkning fra  

 den 22. august 1990.
