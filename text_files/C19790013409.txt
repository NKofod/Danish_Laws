 1. Ved lov nr. 235 af 8. juni 1979 om midlertidig  

 offentlig støtte til almennyttigt boligbyggeri og statsstøttede kollegier er  

 i kapitel 2 givet regler om ydelse i særlige tilfælde af driftssikring til  

 almennyttigt byggeri, som har modtaget støtte efter de hidtidige regler om  

 midlertidig offentlig støtte til almennyttigt boligbyggeri, jfr.  

 bekendtgørelse nr. 372 af 21. juli 1978. Driftssikring tager sigte på de  

 boligafdelinger, der har været ramt af særlig store vanskeligheder, navnlig  

 udlejningsvanskeligheder, og det er en forudsætning, at det på denne baggrund  

 ikke vil være muligt i disse afdelinger at opkræve den fulde  

 omkostningsbestemte leje uden at påføre beboerne alvorlige økonomiske  

 problemer.
Lovens regler om driftssikring 2. Hovedindholdet i de nye regler er følgende:
a.
Der kan ydes et årligt tilskud til nedbringelse af ejendommens  

 kapitaludgifter i form af driftssikring med virkning fra 1. januar 1980.  

 Driftssikring kan ydes til almennyttige boligafdelinger, som - til dækning af  

 økonomiske tab som følge af udlejningsvanskeligheder - har modtaget støtte  

 efter den hidtidige lovgivning herom, og hvor det ikke vil være muligt at  

 dække alle nødvendige driftsudgifter, herunder passende henlæggelser til  

 hovedistandsættelse og fornyelse af tekniske installationer, med den  

 lejeindtægt, som den 1. januar 1980 må anses for rimelig under hensyn til  

 ejendommens beliggenhed, kvalitet, udlejningssituation m.v.
b.
Driftssikringen aftrappes hvert år, første gang pr. 1. januar 1981.  

 Aftrapningen beregnes efter reglerne om aftrapning af rentesikring i §§  

 46-46b i lov om boligbyggeri.
Aftrapningen af rentesikringen stilles i bero,  

 så længe der ydes driftssikring.
c.
Driftssikringen ydes og administreres af Boligselskabernes  

 Landsbyggefond, men fondens tilsagn om driftssikring skal i hvert enkelt  

 tilfælde godkendes af boligministeriets boligstyrelse.
Udgifter til  

 driftssikringen betales af staten med halvdelen, medens landsbyggefonden og  

 vedkommende kommune hver betaler 1/4.
d.
For kommuner i hovedstadsområdet fordeles halvdelen af udgifterne til  

 driftssikring efter reglerne i § 21, stk. 3, i lov om boligsikring.
e.
De samlede udgifter til en årlig driftssikring pr. 1. januar 1980 er i  

 bemærkningerne til lovforslaget skønnet at ville udgøre 40 mill. kr., og  

 statens udgift dermed 20 mill. kr.
I betænkning af 15. marts 1979 fra  

 folketingets boligudvalg over bl. a. forslag til lov om midlertidig offentlig  

 støtte til almennyttigt boligbyggeri og statsstøttede kollegier er anført, at  

 såfremt udgiften til driftssikringen til almennyttig bebyggelse overstiger  

 det nævnte beløb på 40 mill. kr., skal en eventuel merudgift for staten til  

 driftssikring have til følge, at der sker en tilsvarende nedsættelse af  

 bevillingen på 8 mill. kr. til Boligselskabernes Landsbyggefond til udlån til  

 almennyttige boligafdelinger med udlejningsvanskeligheder, jfr. § 1, stk. 5,  

 i lov om midlertidig offentlig støtte til almennyttigt boligbyggeri og  

 statsstøttede kollegier.
Ydelse og beregning af driftssikring 3. Ansøgning om driftssikring indsendes til  

 Boligselskabernes Landsbyggefond, bilagt det senest aflagte årsregnskab med  

 tilhørende revisionsberetning for afdelingen, driftsbudget for 1980  

 udarbejdet efter retningslinierne i boligministeriets cirkulære af 24. juni  

 1975 om de almennyttige boligselskabers økonomi m.v., oplysninger om lejens  

 størrelse, herunder om lejen er eller vil blive ajourført med  

 driftsudgiftsstigninger indtil udgangen af 1979, og om der herudover søges  

 gennemført rimelige lejereguleringer i 1980, jfr. nedenfor under punkt 4.
Ansøgning må indsendes så hurtigt som muligt.
Landsbyggefonden har den 25.  

 juli 1979 til boligselskaber med afdelinger, som fonden på forhånd har  

 skønnet kunne tænkes at opfylde betingelserne for driftssikring, indkaldt  

 evt. ansøgningsmateriale, som skal være fonden i hænde senest den 20. august  

 1979.
Efter modtagelsen af ansøgningsmaterialet foretager landsbyggefonden en  

 nøje vurdering af, om den pågældende boligafdeling må skønnes at have behov  

 for driftssikring efter lovens regler.
I skønnet forudsættes at indgå en  

 vurdering af den rimelige lejeindtægt pr. 1. januar 1980 samt det udarbejdede  

 budget for 1980, jfr. nedenfor under punkt 4.
 Efter loven er adgangen til driftssikring begrænset til almennyttigt  

 byggeri, som har modtaget støtte efter reglerne i den hidtidige lov om  

 midlertidig offentlig støtte til almennyttigt boligbyggeri, hvis gyldighed  

 udløber den 31. december 1979. Driftssikring skal betragtes som en  

 videreførelse af de hidtil ydede midlertidige driftslån og driftstabslån, og  

 det er derfor en forudsætning, at driftssikring stort set kun ydes til  

 afdelinger, som modtager sådan støtte ved udgangen af 1979.
 Landsbyggefondens indstilling om driftssikring udarbejdet på grundlag af  

 indkomne ansøgninger indsendes til boligstyrelsen så vidt muligt inden den 1.  

 oktober 1979.
 Samtidig sender landsbyggefonden underretning om indstillingen og  

 grundlaget herfor til kommuner, i hvilke boligafdelinger, hvortil det  

 indstilles at yde driftssikring, er beliggende.
 Såfremt kommunalbestyrelsen efter en vurdering af den rimelige lejeindtægt  

 pr. 1. januar 1980 samt det udarbejdede budget for 1980 har bemærkninger til  

 fondens indstilling, må oplysning herom tilsendes boligstyrelsen så vidt  

 muligt inden den 20. oktober 1979.
 4. Driftssikringen kan højst udgøre forskellen mellem  

 de samlede påregnede nødvendige driftsudgifter for 1980, herunder - ud fra en  

 konkret vurdering for hver enkelt bebyggelse passende henlæggelser til  

 hovedistandsættelse og fornyelse af tekniske installationer, jfr. § 10 i  

 boligministeriets bekendtgørelse af 24. april 1975 om almennyttig  

 boligvirksomhed, og den rimelige lejeindtægt, således som denne må fastsættes  

 på baggrund af driftsudgifterne og under hensyntagen til ejendommens  

 beliggenhed, kvalitet, udlejningssituation m.v.
 Ved vurdering af lejeindtægten må - i samarbejde med boligselskabets  

 ledelse - indgå overvejelser om mulighederne for at gennemføre en rimelig  

 regulering af lejen pr. 1. januar 1980 under hensyn til bl. a. ejendommens  

 beliggenhed og kvalitet m.v. samt lejens størrelse, sammenlignet med lejen i  

 andet tilsvarende byggeri i området.
Er der i budgettet medtaget beløb med henblik på retablering af manglende  

 henlæggelser til hovedistandsættelse og fornyelser eller til afskrivning af  

 opsamlet driftsunderskud pr. 31. december 1979, som er en følge af, at der  

 ved beregningen af tidligere ydet driftsstøtte delvis er fradraget  

 henlæggelser, skal afskrivningsbeløbet hertil opføres på en særskilt post i  

 budgettet.
I denne post skal angives beløbets fordeling på de forskellige  

 henlæggelser.
Ved fastsættelse af driftssikringen kan højst medtages beløb  

 til retablering af manglende henlæggelsesbeløb til hovedistandsættelse og til  

 fornyelse af centralvarmeanlæg, vaskerianlæg samt eventuelle elevatorer,  

 således at retableringen sker over mindst 5 år.
 5. Landsbyggefonden forudsættes ved sin indstilling om  

 driftssikring i hvert enkelt tilfælde at foretage sin vurdering af den  

 pågældende boligafdelings behov i sammenhæng med behovet i alle andre  

 afdelinger, hvortil det indstilles at yde driftssikring, således at  

 driftssikringens størrelse søges fastsat efter ensartede retningslinjer.
 Om skønnet over de samlede udgifter, der forudsættes anvendt til  

 driftssikring, og størrelsen af statens andel heri henvises til punkt 2 e.
6. Det understreges, at fortsat modtagelse af  

 driftssikring selvsagt har til forudsætning, at der i overensstemmelse med de  

 almindelige regler om lejefastsættelse i almennyttigt boligbyggeri, jfr.  

 boligbyggerilovens § 7, til stadighed foretages sådanne lejereguleringer, at  

 lejen i forbindelse med driftssikringen er tilstrækkelig til at sikre en  

 forsvarlig drift.
Kommunalbestyrelsen må som tilsynsmyndighed nøje påse, at  

 reglerne iagttages.
Aftrapning af driftssikring 7. Driftssikringen aftrappes hvert år pr. 1. januar,  

 første gang den 1. januar 1981. Den årlige aftrapning beregnes af  

 Boligselskabernes Landsbyggefond efter aftrapningsreglerne for rentesikring,  

 jfr. §§ 46-46b i lov om boligbyggeri.
Dette indebærer, at aftrapningen sættes  

 i relation til pris- og lønudviklingen.
Den årlige driftssikring nedsættes med et beløb, der svarer til, at  

 basisrenten - der i 1980 er den andel af den effektive rente af de optagne  

 realkreditlån, som beboerne ved beregningen af rentesikringen for 1980 selv  

 skal betale hvert år forøges med en procentandel, der er fastsat til 75 pct.  

 af de konstaterede procentvise prisstigninger.
Såfremt priserne det enkelte  

 år måtte være steget mere end lønningerne, forhøjes basisrenten dog kun med  

 75 pct. af den procentvise stigning i lønningerne.
Den procentsats, der skal lægges til grund ved aftrapningen, betegnes  

 reguleringsfaktoren.
Den vil blive fastsat med 2 decimaler og offentliggjort  

 i Statstidende den første tirsdag i september.
 8. Ved vurdering af prisudviklingen anvendes den  

 årlige procentvise ændring i reguleringspristallet for juli, medens  

 lønstigningen beregnes på grundlag af Danmarks Statistiks opgørelse for maj  

 af timelønsindekset for industriens arbejdere.
Aftrapning af rentesikring 9. Aftrapning af rentesikring stilles i bero, så længe  

 der ydes driftssikring.
I det sidste år, hvor der ydes driftssikring,  

 anvendes den del af aftrapningsbeløbet, som ikke medgår til endelig afvikling  

 af driftssikring, til nedsættelse af rentesikringen.
Herefter aftrappes rentesikringen hvert år pr. 1. januar, idet der tages  

 udgangspunkt i basisrenten for byggeriet, således som denne er fremskrevet  

 ved den seneste aftrapning af driftssikringen.
Beregningen vil blive  

 foretaget af Kongeriget Danmarks Hypotekbank og Finansforvaltning.
Udbetaling af driftssikring 10. Driftssikring udbetales af landsbyggefonden  

 kvartalsvis bagud pr. 31. marts, 30. juni, 30. september og 31. december,  

 første gang den 31. marts 1980.
 11. Driftssikring kan ikke bevilges, og udbetaling  

 heraf vil blive standset, såfremt særlige forhold i afdelingen giver  

 anledning hertil, f. eks. i tilfælde af huslejeboykot eller anden  

 beboervægring imod en lejeregulering.
 12. Driftssikring kan nedsættes eller bortfalde efter  

 boligstyrelsens nærmere bestemmelse, såfremt afdelingens økonomi forbedres,  

 eller ændrede forhold i øvrigt taler herfor, herunder at der indtræder en  

 stigning i det almindelige lejeniveau.
