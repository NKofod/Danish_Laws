Cirkulære om opslag af stillinger og lønnede hverv i staten (Til ministerier og styrelser mv.) Stillinger og lønnede hverv i staten skal opslås efter regler, der svarer til reglerne i Finansministeriets bekendtgørelse om opslag af tjenestemandsstillinger i staten (opslagsbekendtgørelsen).
 Der kan gælde særlige opslagsregler på de enkelte overenskomstområder.
 Opslag kan undlades i tilfælde, hvor der i lovgivningen er fastsat særlige regler om udpegning, f.eks. til nævn og råd.
 Opslag kan tillige undlades, hvis der er tale om ferieafløsning, vikariater og anden kortvarig beskæftigelse, der ikke overstiger 1 år.
 Med hensyn til indlæggelse af opslag på www.jobnet.dk gælder Finansministeriets cirkulære om statslig personalerekruttering via internet mv.
 Cirkulæret i træder kraft den 1. april 2010. Samtidig ophæves:
 1) Cirkulære nr. 264 af 28. november 1973 om angivelse af krav til forudgående uddannelse i opslag af tjenestemandsstillinger og om udfærdigelse af betingelser med hensyn til forudgående uddannelse i henhold til tjenestemandslovens § 4.
 2) Cirkulæreskrivelse nr. 40 af 8. marts 1976 om opslag af ledige stillinger og lønnede hverv i staten.
 3) Cirkulære nr. 187 af 24. oktober 1979 vedrørende formulering af opslag.
 4) Cirkulære nr. 10095 af 18. december 2006 om formulering af stillingsopslag.
