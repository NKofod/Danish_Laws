Bekendtgørelse om ændring af bekendtgørelse om erhvervsuddannelser (Lærernes erhvervspædagogiske kompetencer, adgangsbegrænsning og karakterkrav m.v.) § 1 I bekendtgørelse nr. 1010 af 22. september 2014 om erhvervsuddannelser foretages følgende ændringer:
 1. § 12, stk. 8, affattes således:
»Stk. 8. Planen efter stk. 7 skal sikre, at alle lærere, der har været ansat ved skolen som lærere i mindst et år, og som herefter er ansat med gennemsnitligt mindst 10 timer om ugen, inden år 2020 har erhvervspædagogiske kompetencer, der mindst svarer til 10 ECTS-point i en erhvervspædagogisk diplomuddannelse.
Skolen kan i ganske særlige tilfælde fritage en lærer med relevante kompetencer, som svarer til kravet i 1. pkt., fra dette krav.« 2. § 21, stk. 3, affattes således:
»Stk. 3. Undervisningen i grundforløbets 2. del med en varighed på 20 uger og uden et eux-forløb omfatter et uddannelsesspecifikt fag, jf. § 29 og bilag 2, samt grundfag og valgfag.
I de merkantile grundforløb varer undervisningen i grund- og valgfagene dog i alt 15 uger.« 3. § 44, stk. 2, affattes således:
»Stk. 2. For uddannelser med adgangsbegrænsning, jf. stk. 1 og bilag 8, kan undervisningsministeren fastsætte, at der ud over elever med uddannelsesaftale kan optages elever uden uddannelsesaftale i begrænset omfang under hensyntagen til beskæftigelsesforholdene for de uddannede.« 4. § 44, stk. 3, affattes således:
»Stk. 3. Begrænsningen, jf. stk. 2, fastsættes for et kalenderår ad gangen, således at skolen senest i november måned det foregående år af ministeriet får tildelt et antal pladser til brug for optagelsen.« 5. § 44, stk. 4 og 6,  ophæves.
 Stk. 5 og 7 bliver herefter stk. 4 og 5.
 6. I § 44, stk. 5, 2. pkt., som bliver stk. 4, 2. pkt., ændres »medmindre andet fremgår af« til: »og med anvendelse af de nærmere regler herom, som er fastsat i«.
 7. I § 44, stk. 7, som bliver stk. 5, ændres »6« til: »3« og 2. pkt. ophæves.
 8. I § 51, stk. 1, indsættes som 2. pkt.:
»Karakterkravene i lovens § 5, stk. 1, nr. 1, er opfyldt, hvis eleven har opnået et gennemsnit af de skriftlige og de mundtlige karakterer i dansk ved folkeskolens 9. -klasseprøve eller 10. klasseprøve på mindst 2,0 henholdsvis et gennemsnit af de skriftlige delkarakterer i matematik ved folkeskolens 9. -klasseprøve eller en karakter i den skriftlige 10. -klasseprøve på mindst 2,0.« 9. I § 54, stk. 1, indsættes efter »eller 10. -klasseprøver«: », jf. § 51, stk. 1, 2. pkt.,« og der indsættes som 2. pkt.: »Det samme gælder en ansøger, der helt eller delvist har været fritaget for prøver, som indgår i gennemsnitsberegninger, jf. 1. pkt.« 10. I § 60, stk. 6, udgår »oplysninger om fravær eller«.
 11. I § 110, stk. 2, udgår »ikke«.
 12. I § 110, stk. 3, indsættes efter »jf. dog stk. 4«: », eller hvis eleven har gennemført et obligatorisk studiekompetencegivende forløb, jf. § 5 c, stk. 3, i lov om erhvervsuddannelser«.
 13. I § 131, stk. 3, 3. pkt., ændres »skolerne« til: »Skolerne«.
 14. I § 131, stk. 4, indsættes som 2. pkt.:
»For elever, som ønsker at overgå fra en påbegyndt uddannelse til den version af uddannelsen, som er oprettet med virkning fra den 1. august 2015, fastsætter skolen de fornødne overgangsordninger.« 15. I bilag 2, under overskriften »Vejledende uddannelsestid«, ændres »12 uger (Kan være kortere, hvis grundforløbets 2. del) i den pågældende uddannelse er kortere eller der er tale om merkantile uddannelser)« til: »Tekniske uddannelser: 12 uger (kan være kortere, hvis grundforløbets 2. del i den pågældende uddannelse er kortere).
Merkantile uddannelser: 5 uger.« 16. Bilag 7 affattes som bilag 1 til denne bekendtgørelse.
 17. Som bilag 8 indsættes bilag 2 til denne bekendtgørelse.
§ 2 Stk. 1. Bekendtgørelsen træder i kraft den 10. december 2014.
 Stk. 2. Bestemmelsen i § 60, stk. 6, i bekendtgørelse nr. 1010 af 22. september 2014 om erhvervsuddannelser, som ændret ved denne bekendtgørelse, finder anvendelse for alle elever, uanset bestemmelsen i § 131, stk. 4, i den nævnte bekendtgørelse.
 Stk. 3. Bilag 8, der affattes som bilag 2 til denne bekendtgørelse, finder anvendelse for elever, der påbegynder et grundforløbs 2. del den 1. august 2015 eller senere.
Undervisningsministeriet, den 5. december 2014 P.M.V.AfdelingschefLars Mortensen / Silvia Fernandez Bilag 1 »Bilag 7 Uddannelser der udbydes med skolepraktik Følgende erhvervsuddannelser udbydes med skolepraktik, jf. § 110, stk. 2:
1) Anlægsgartneruddannelsen 2) Anlægsstruktør-, bygningsstruktør- og brolæggeruddannelsen 3) Automatik- og procesuddannelsen 4) Beklædningshåndværkeruddannelsen 5) Bygningsmaleruddannelsen 6) Bådmekanikeruddannelsen 7) CNC-teknikeruddannelsen 8) Cykel- og motorcykeluddannelsen 9) Data- og kommunikationsuddannelsen 10) Detailhandelsuddannelsen med specialer 11) Detailslagteruddannelsen 12) Ejendomsserviceteknikeruddannelsen 13) Elektrikeruddannelsen 14) Elektronik og svagstrømsuddannelsen 15) Entreprenør- og landbrugsmaskinuddannelsen 16) Ernæringsassistentuddannelsen 17) Finmekanikeruddannelsen 18) Frisøruddannelsen 19) Frontline pc-supporteruddannelsen 20) Frontline radio/tv supporteruddannelsen 21) Gastronomuddannelsen 22) Glarmesteruddannelsen 23) Grafisk teknikeruddannelsen 24) Handelsuddannelsen med specialer 25) Industrioperatøruddannelsen 26) Industriteknikeruddannelsen 27) Karosseriuddannelsen 28) Kontoruddannelsen med specialer 29) Køleteknikeruddannelsen 30) Laboratorietandteknikeruddannelsen 31) Lager- og terminaluddannelsen 32) Lastvognsmekanikeruddannelsen 33) Maskinsnedkeruddannelsen 34) Mediegrafikeruddannelsen 35) Mureruddannelsen 36) Overfladebehandleruddannelsen 37) Personvognsmekanikeruddannelsen 38) Plastmageruddannelsen 39) Procesoperatøruddannelsen 40) Produktionsgartneruddannelsen 41) Produktøruddannelsen 42) Serviceassistentuddannelsen 43) Skibsmontøruddannelsen 44) Skilteteknikeruddannelsen 45) Skov- og naturteknikeruddannelsen 46) Smedeuddannelsen 47) Snedkeruddannelsen 48) Tagdækkeruddannelsen 49) Tandklinikassistentuddannelsen 50) Teater-, udstillings- og eventteknikeruddannelsen 51) Teknisk designeruddannelsen 52) Teknisk isolatøruddannelsen 53) Træfagenes byggeuddannelse 54) Urmageruddannelsen 55) Vognmaleruddannelsen 56) Vvs-energiuddannelsen 57) Væksthusgartneruddannelsen 58) Værktøjsuddannelsen« Bilag 2 »Bilag 8 Uddannelser med adgangsbegrænsning til grundforløbets 2. del Følgende erhvervsuddannelser udbydes med adgangsbegrænsning til grundforløbets 2. del, jf. § 44, stk. 2:
