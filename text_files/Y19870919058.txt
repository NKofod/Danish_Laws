 Udtalt, at der hverken efter folketingsvalgsloven eller den kommunale  

 styrelseslov er noget til hinder for, at et vist antal tilordnede vælgere  

 udpeges i enighed af kommunalbestyrelsen, mens de øvrige tilforordnede  

 vælgere vælges ved forholdstalsvalg.
 Det er herved forudsat, at der i kommunalbestyrelsen er enighed om  

 denne fremgangsmåde.
 I skrivelse af 3. august 1987 har kommunalbestyrelsen rejst spørgsmål om,  

 hvorvidt personer ansat i kommunens administration kan udpeges som  

 (overtallige) tilforordnede vælgere i tilfælde af, at valget af tilordnede  

 vælgere i øvrigt foretages ved forholdstalsvalg.
 I denne anledning skal man meddele, at der hverken efter  

 folketingsvalgloven eller den kommunale styrelseslov er noget til hinder for,  

 at et vist antal tilforordnede vælgere udpeges i enighed af  

 kommunalbestyrelsen, mens de øvrige tilforordnede vælgere vælges ved  

 forholdstalsvalg.
 Der herved forudsat, at der i kommunalbestyrelsen er enighed om denne  

 fremgangsmåde.
 Det bemærkes, at folketingsvalgloven ikke indeholder nærmere regler om,  

 hvor mange tilforordnede vælgere der skal vælges/udpeges, idet det blot er  

 fastsat/forudsat, at der skal vælges/udpeges det fornødne antal.
 Det tilføjes, at bestemmelserne i folketingsvalgloven om, at valgstyrerne  

 og de tilforordnede vælgere forestår afstemningen på valgdagen og den  

 efterfølgende stemmeoptælling, ikke er til hinder for, at personale ansat i  

 kommunens administration under ledelse af valgstyrerne yder bistand hertil,  

 uanset om de pågældende ansatte er udpeget som tilforordnede vælgere.
 Foranstående vedrører såvel den (endnu) gældende folketingsvalglov  

 (lovbekendtgørelse nr. 418 af 22. september 1980 med senere ændringer), som  

 den nye folketingsvalglov (lov nr. 271 af 13. maj 1987), der træder i kraft  

 den 1. juli 1988.
 P.M.V.
 E.B.
Anne Birte Pade Indenrigsministeriets afgørelser og udtalelser om kommunale forhold 1987  

 8.2.
