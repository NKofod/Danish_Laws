Under henvisning til skrivelse herfra af 18. januar 1954 og 19. oktober  

 1970 om konservesdåser med lithograferet statskontrolmærke meddeles til  

 orientering, at landbrugsministeriet den 5. maj 1978 har meddelt Skanem,  

 Esbjerg, tilladelse til på Skanem A/S, Ryfylkegatan 13, N 4000 Stavanger,  

 Norge, at foretage lithografering af bl.a. danske virksomheders  

 statskontrolmærke på aluminiumsdåser med afrivningslåg på betingelse af, at produktion og leverance af de pågældende dåser kun finder sted efter  

 forudgående rekvisition, som er påtegnet og underskrevet af overdyrlægen ved  

 den pågældende autoriserede virksomhed, at det påtrykte statskontrolmærke, hvis cirkels diameter skal være mindst  

 10 mm skal indgå som led i den samtidig påtrykte etikette, der yderligere  

 skal angive varens navn og varens bestanddele efter mængde samt virksomhedens  

 navn eller, hvis varen fremstilles til en anden virksomhed (xx),  

 »fremstillet for xx« eller »pakket for xx«, evt. i  

 oversættelse til fremmed sprog, at påtrykningen sker direkte på dåsen med kogefaste farver og kogefast  

 lak og at etiketten (eller evt. udkast hertil) skriftlig godkendes af  

 veterinærdirektoratet i hvert enkelt tilfælde.
 Tilladelsen muliggør fremstilling i udlandet af aluminiumsdåser med dansk  

 statskontrolmærke og forudsætter - som for andre lithograferede dåser -  

 skriftlig rekvisition underskrevet af overdyrlægen ved den pågældende  

 autoriserede virksomhed, samt skriftlig godkendelse af etiketten fra  

 veterinærdirektoratet.
 P.V.V.
